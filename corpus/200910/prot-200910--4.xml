<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--4</head>
          <docDate when="2009-09-21">2009-09-21</docDate>
        </div>
      </front>
      <body>
        <div>
          <note n="f748e696">
            ﻿
          </note>
          <note n="71ca2ed0">
            Riksdagens protokoll
          </note>
          <note n="cd4b4cbc">
            2009/10:4
          </note>
          <note type="date" n="99ebe585">
            Måndagen den 21 september
          </note>
          <note n="b6c69829">
            Kl. 10:00 - 13:10
          </note>
          <note n="252e0e6d">
            1 § Debatt med anledning av budgetpropositionen
          </note>
          <note type="speaker" n="6d2b505d">
            Anf. 1 Finansminister ANDERS BORG (m):
          </note>
          <u who="anders_borg_finansminist" xml:id="i-75e3ce187c88b0ac-0" n="20295ed5">
            <seg n="37474a56">
              Herr talman! Regeringen överlämnar i dag budgetpropositionen
              för 2010, Jobba Sverige ur krisen , till Sveriges riksdag.
            </seg>
            <seg n="aada02a6">
              I dag är 400 000 personer arbetslösa. 120 000 människor är i
              olika typer av aktiva åtgärder. Sedan förra året har vi tappat
              150 000 i sysselsättning. Sverige befinner sig i en djup ekonomisk
              kris. Den internationella finanskraschen har drabbat oss hårdare
              än de flesta andra länder, vilket är naturligt och knappast förvånande
              givet vår tunga verkstadsindustri och vårt stora exportberoende.
            </seg>
            <seg n="f2c67a18">
              Många talar nu om att det kommer en återhämtning. Låt oss vara
              försiktiga med den slutsatsen. Arbetslösheten i de flesta länder,
              också i Sverige, kommer att fortsätta stiga de närmaste åren.
              Den upplåning och skuldsättning som har drivit tillväxten under
              senare år kan inte fortsätta internationellt.
            </seg>
            <seg n="84e72aa2">
              Prognosmakarna skruvar upp sina bedömningar. I Sverige blir hushåll
              och företag mer optimistiska, men i många länder, kanske framför
              allt i USA och Storbritannien, måste man sanera de offentliga
              finanserna de närmaste åren.
            </seg>
            <seg n="1dc778de">
              Låt oss därför hoppas att vi går mot bättre tider. Men när vi
              lägger fast politiken och budgeten ska vi utgå ifrån att det är
              en krisbudget vi lägger fram. Regeringen har agerat försiktigt.
              Regeringen har agerat ansvarsfullt. Det är därför vi nu kan förstärka
              krispolitiken.
            </seg>
            <seg n="828b4259">
              Låt mig beskriva utgångspunkterna. Den första utgångspunkten
              för att jobba Sverige ur krisen är att värna starka offentliga
              finanser. Sverige har gått in i denna kris med offentliga finanser
              som står på stadig mark. Den här regeringen och tidigare regeringar
              har agerat ansvarsfullt. Sverige har tillsammans med Danmark,
              Finland, Schweiz och ytterligare några länder de starkaste offentliga
              finanserna av alla industriländer, och vi kommer tidigare tillbaka
              till balans och överskott än praktiskt taget alla andra länder.
            </seg>
            <seg n="9660666f">
              Ett andra skäl till att de offentliga finanserna är starka är
              att vi har avstått från ineffektiv krispolitik. Vi har värnat
              skattebetalarna, inte bankägarna. Vi har inte slösat bort skattebetalarnas
              pengar på krispaket till krisbranscher och företag. Vi har hållit
              fast vid en kärnpunkt i den svenska modellen: att värna människor,
              inte företag.
            </seg>
            <seg n="6be20d4e">
              Ett tredje skäl till att de offentliga finanserna är starka är
              att vi nu ser en tydlig förbättring. Inkomsterna är väsentligt
              starkare än vad de var när vi lade fram vårpropositionen, och
              utgifterna är väsentligt lägre. En stram utgiftspolitik har gett
              oss utrymme att föra en expansiv jobbpolitik. I vårpropositionen
              räknade vi med ett underskott som skulle stanna strax under 4
              procent för 2010 och sedan gå ned till 2 procent fram emot 2012.
            </seg>
            <seg n="62ab318a">
              Nu kan vi redovisa ett underskott som ligger på strax över 3
              procent för 2010 och som kommer ned till 1 procent till 2012.
              Vi kommer tillbaka till balans och överskott före praktiskt taget
              alla jämförbara länder, och det är för att vi har tagit ansvar.
              Vi har varit försiktiga. Vi har inte tappat greppet om de offentliga
              finanserna. Detta är en hörnsten i en politik för att jobba Sverige
              ur krisen. Det är en hörnsten i en politik som tar Sverige tillbaka
              mot full sysselsättning.
            </seg>
            <seg n="8da9b980">
              En annan grundsten i vår politik för att jobba Sverige ur krisen
              är att vi ska säkra det finansiella systemet ordning och reda
              också på bankerna. Bankernas problem ska inte tillåtas strypa
              svensk ekonomi. Inom EU utvecklar vi ett gemensamt ramverk. När
              bankerna går över gränserna måste också tillsyn och kontroll gå
              över gränserna. En gemensam spelplan kräver också gemensamma spelregler.
            </seg>
            <seg n="ecd9e947">
              Man kanske tycker att det är märkligt att regeringschefer och
              finansministrar samlas för att diskutera lönesättning i den finansiella
              sektorn. Men det är det inte. Bankerna tar mycket stora ekonomiska
              risker, och det är en stor risk att det risktagandet till slut
              landar på skattebetalarnas nota. Tillåter vi extrema belöningar
              för risktagande kommer vi också att få ett extremt risktagande,
              och i slutändan är risken stor att det landar på skattebetalarnas
              nota.
            </seg>
            <seg n="c4c16ea2">
              Ska vi klara en ansvarsfull ekonomisk politik måste vi också
              ha ett samhälle som håller ihop. Förväntar sig bankerna att vi
              som skattebetalare ska säkra deras verksamhet måste de också ha
              en beredskap för att anpassa sig till skattebetalarnas krav på
              måttfullhet, ordning, reda och försiktighet.
            </seg>
            <seg n="8013d3cb">
              En tredje grundpelare i vår politik för att motverka genomslaget
              på sysselsättningen är att tillföra pengar till kommunerna och
              tillfälligt förstärka efterfrågan. Ett effektivt sätt att bromsa
              sysselsättningsfallet är att minska personalneddragningarna. Vi
              tillför nu 10 miljarder till kommunerna som läggs ovanpå de 7
              miljarder vi tidigare tillfört. Aldrig i någon kris tidigare har
              en sådan offensiv politik för att motverka uppsägningar i kristider
              gjorts inte under Asienkrisen, inte under Rysslandskrisen, inte
              vid IT-kraschen. För första gången gör vi en kraftfull tillförsel
              av medel för att säkra att kommunerna ska kunna minska sina uppsägningar
              under kristider.
            </seg>
            <seg n="7683f77e">
              Det är också viktigt att vi tillför medel till infrastruktur.
              Det är 15 miljarder mer under krisåren. Vi säkrar det offentliga
              kärnuppdraget genom att tillföra medel till rättsväsendet. Skattelättnader
              för pensionärer, för löntagare, bostadstillägg för förtidspensionärer,
              förbättrat studiemedel och sänkta egenavgifter är åtgärder som
              gör att hushållen har lite mer pengar kvar i plånboken och som
              gör att vi dämpar krisen genom att stimulera efterfrågan.
            </seg>
            <seg n="66ecbb55">
              Alla dessa åtgärder lite mer efterfrågan i svensk ekonomi gör
              att det blir lite färre i sysselsättningsnedgång och lite färre
              i arbetslöshet.
            </seg>
            <seg n="15258a97">
              Det fjärde fundamentet i vår politik för att jobba Sverige ur
              krisen är att begränsa de permanenta skadeverkningarna på arbetsmarknaden
              genom att underlätta omställning. I budgetpropositionen för 2010
              tillför vi aktiveringsåtgärder och utbildningsmöjligheter för
              75 000 personer.
            </seg>
            <seg n="369b8b22">
              När krisen slår in över våra gränser är den aktiva arbetsmarknadspolitiken
              en av våra viktigaste försvarslinjer. Vi befäster nu den försvarslinjen.
              Det gör vi med praktikplatser och coachning. Det gör vi med aktivering
              genom lyftjobb. Det gör vi med utbildningsplatser på yrkeshögskolan,
              på yrkesvux, på universitet och på högskolor.
            </seg>
            <seg n="a264bf75">
              Aktiv arbetsmarknadspolitik är ingen mirakelkur, men när vi nu
              ger stöd för människor att fortsätta söka jobb, när vi motiverar
              de arbetslösa att stå kvar och söka och kämpa och förstärka sin
              kompetens, då står de lite bättre rustade när vi en gång kommer
              ur den ekonomiska krisen.
            </seg>
            <seg n="ff3bef0c">
              Mot regeringens ansvarsfulla politik står överbud. Varje gång
              regeringen presenterat en satsning är kommentaren att det är för
              lite, för sent, för magert, för klent. Det är alltid samma alternativ:
              alltid mer, aldrig nog.
            </seg>
            <seg n="6fe6be9f">
              Vi satsar på kommunerna. Det är alltid för lite, för sent, ska
              bli mer.
            </seg>
            <seg n="5a89f695">
              Vi satsar på aktiva åtgärder. Det är alltid för lite, för klent,
              för magert, för sent.
            </seg>
            <seg n="42f6225c">
              Vi satsar på infrastruktur. Det är för lite, för magert, för
              klent.
            </seg>
            <seg n="c402e894">
              Det är överbudspolitik i varje fråga, på varje område, på varje
              punkt. Det handlar inte bara om arbetsmarknaden, kommunerna och
              infrastrukturen. Det är stora satsningar på att undergräva arbetslinjen:
              barnbidrag, bostadstillägg, flerbarnstillägg, underhållsstöd,
              bostadsbidrag, studiebidrag. Alla dessa bidrag ska enligt oppositionen
              förstärkas nu under kristiderna.
            </seg>
            <seg n="bef9449e">
              Ansvar står mot överbud. Det är en skiljelinje i svensk politik.
            </seg>
            <seg n="bb5c3679">
              Den femte punkten i regeringens politik för att säkra full sysselsättning
              är åtgärder som varaktigt ska höja sysselsättningen. Om våra prognoser
              stämmer kommer vi att få en arbetslöshet på upp till 11 procent
              och ett sysselsättningsfall på 300 000 personer. Historiskt sett
              har vi tappat ungefär en tredjedel av de kriseffekterna varaktigt.
              Det är i sådana fall 100 000 personer i varaktigt lägre sysselsättning.
              100 000 personer!
            </seg>
            <seg n="30f7c63d">
              Om vi vill säkra att historien inte upprepar sig, om vi ska säkra
              att vi klarar av att gå igenom en kris utan att utanförskapet
              åter växer, måste vi förstärka arbetslinjen. Det var den mest
              centrala och avgörande uppgiften före krisen. Vi har en åldrande
              befolkning. 100 procent av befolkningsökningen fram till 2030
              ligger i åldersgrupper som inte är yrkesverksamma. Samtidigt finns
              ett stort utanförskap. Det har vuxit i 40 år. Vid varje kris har
              vi sett hur sysselsättningen har pressats ned och hur arbetslösheten
              har pressats upp. Mönstret har varit att arbetslösheten stiger,
              sedan går man över i åtgärder och sedan är det en rundgång mellan
              åtgärder, långtidssjukskrivning och förtidspension som sedan stannar
              i ett permanent utanförskap.
            </seg>
            <seg n="f47e71f0">
              Nu har krisen kommit. Arbetslösheten ökar. Vi bygger ut de aktiva
              åtgärderna. Uppgiften är naturligtvis att säkra att uppgången
              blir tillfällig. Det är nu vi ska säkra att vi bryter mönstret
              från de senaste 40 åren. Vi ska kunna gå igenom en kris utan att
              varaktigt öka utanförskapet.
            </seg>
            <seg n="1119b781">
              Budgetpropositionen innehåller en lång rad satsningar för att
              tillfälligt förstärka efterfrågan. Det är viktiga åtgärder för
              kommuner, infrastruktur och arbetsmarknadspolitik. Men vi måste
              också våga ställa oss de grundläggande frågorna: Hur ska vi varaktigt
              höja sysselsättningsnivån? Hur ska vi varaktigt få fler människor
              i arbete? Hur ska vi återupprätta full sysselsättning? Vårt svar
              är arbetslinjen. Det ska löna sig bättre att arbeta. Det ska bli
              fler som vågar anställa. Låt mig försöka vara tydlig med varför
              detta är så viktigt också i kristider. När det lönar sig bättre
              att arbeta söker människor fler jobb i vidare kretsar. Nu tillkommer
              många arbetslösa som har en lång yrkeserfarenhet och som står
              nära arbetsmarknaden. Då blir det avgörande att förstärka drivkrafterna
              så att de fortsätter att söka jobb.
            </seg>
            <seg n="212b60e0">
              Att det lönar sig att arbeta är särskilt viktigt nu eftersom
              krisen slår så olika regionalt och branschmässigt. Krisen slår
              olika. Om vi förstärker drivkrafterna för rörlighet får vi också
              en lägre arbetslöshet.
            </seg>
            <seg n="7f2b3a44">
              Vi bygger nu ut den aktiva arbetsmarknadspolitiken. Det är en
              massiv utbyggnad, en av de mest omfattande i Europa. Då är risken
              att människor låses in i rundgång. Då ökar risken för att de fastnar,
              inte söker jobb och följaktligen blir kvar i arbetslöshet. Då
              är det logiskt att om man bygger ut den aktiva arbetsmarknadspolitiken
              ska också arbetslinjen förstärkas. När arbetslösheten ökar, ökar
              också risken för att spärrvakter och grindvakter i våra transfereringssystem
              ska överbelastas och ge vika. Det är exakt det som har inträffat
              i alla de lågkonjunkturer vi har upplevt under de senaste 40 åren.
              Vi förstärker nu arbetslinjen för att säkra att människor kommer
              tillbaka till arbetsmarknaden, inte att de landar i permanent
              utanförskap.
            </seg>
            <seg n="e5f7e99e">
              När det lönar sig bättre att arbeta och fler står till arbetsmarknadens
              förfogande, minskar risken för flaskhalsar och kostnadsspiraler.
              Då minskar risken för att inflationstrycket tidigt stryper jobbtillväxten.
              Alltför ofta har vi fått uppleva att jobbtillväxten bromsas i
              förtid, att lönerna sätts utifrån dem som redan har arbete, att
              lönerna stiger redan när arbetslösheten fortfarande är hög. Om
              vi vill vara säkra på att historien inte ska upprepa sig, om vi
              vill klara en kris utan stigande utanförskap och permanent hög
              arbetslöshet, måste vi också prioritera att förstärka arbetsmarknadens
              funktionssätt.
            </seg>
            <seg n="b80f712f">
              Kärnan i arbetslinjen är att det ska löna sig att arbeta. Jobbavdraget
              är hörnstenen i arbetslinjen. Det är den mest effektiva åtgärden
              vi har för att på lång sikt öka sysselsättningen. På lång sikt
              bestäms sysselsättningen av hur många det är som arbetar, och
              det bestäms i sin tur av hur mycket det lönar sig att arbeta relativt
              att inte arbeta. Det är helt enkelt den avgörande frågan för sysselsättningsnivån.
            </seg>
            <seg n="ae07ea3f">
              Det är naturligtvis också viktigt att fler vill anställa. Vi
              lägger i den här budgeten fram en bred politik för att förstärka
              företagsamhet och entreprenörskap. Vi ökar tryggheten för enskilda
              företagare. Vi sänker egenavgifterna. Vi förstärker konkurrensen.
              Vi förbättrar förutsättningarna för fler att bli företagare. Regeringens
              politik gör att fler kommer i arbete och att fler vill anställa.
              Det är en politik som steg för steg för Sverige tillbaka mot full
              sysselsättning.
            </seg>
            <seg n="86f1a585">
              Alternativet till regeringens förslag är inte en annan jobbpolitik;
              det är ingen jobbpolitik. Det man föreslår från oppositionens
              sida är försämrat jobbavdrag, höjd a-kassa, återinförd deltidsarbetslöshet,
              höjd sjukpenning, återinförd Amspolitik, tillbakadragna väginvesteringar,
              avvecklad kärnkraft, sönderskattad transportsektor, höjda bolagskatter
              och arbetsgivaravgifter, höjda arbetsgivaravgifter för unga, avskaffat
              RUT- och ROT-avdrag, förhindrande av konkurrens, valfrihet och
              företagande i välfärdssektorn.
            </seg>
            <seg n="e7e2ef2b">
              Effekterna av den politiken är uppenbar. Det lönar sig sämre
              att arbeta. Då blir det färre som vill anställa. Risken för att
              inskrivningar i a-kassa övergår i långtidsarbetslöshet ökar påtagligt.
              Risken för att vi får inlåsning och rundgång i arbetsmarknadspolitiken
              ökar påtagligt. Risken för att spärrar och grindvakter ska ge
              vika ökar påtagligt. Risken för flaskhalsar och kostnadstryck
              ökar påtagligt. Det är en politik som med den inriktningen leder
              till lägre sysselsättning och en cementering av arbetslösheten
              på krisnivå.
            </seg>
            <seg n="1159e49a">
              Det här är en beskrivning av budgetpolitiken. Det är en beskrivning
              av svensk politik. Det är en beskrivning av valrörelsen 2010.
              Vi har två osedvanligt tydliga och klara regeringsalternativ som
              står mot varandra. Alliansen har lagt fast sin politik. Vi värnar
              starka, offentliga finanser. Vi har ordning och reda på bankerna.
              Vi lägger mer pengar på kommuner, infrastruktur och pensionärer.
              Vi satsar på utbildning och omställning. Vi har en politik som
              gör att det lönar sig bättre att arbeta och som gör att fler vill
              anställa. Mot det står en samlad vänster, Socialdemokraterna,
              Miljöpartiet och Vänsterpartiet, som har en genomgående idé att
              höja skatterna, öka ersättningarna för dem som inte arbetar och
              försämra företagsklimatet. Bidragslinjen står mot arbetslinjen.
              Ansvar står mot överbud. Budskapet har varit detsamma för lite,
              för sent, för magert, för klent. Alltid mer, alltid längre, alltid
              bredare, alltid tjockare, alltid djupare. Det är överbudspolitik
              i sin prydno.
            </seg>
            <seg n="bfae73a0">
              Vi ska tillsammans jobba Sverige ur krisen. Vi ska förhindra
              att arbetslösheten biter sig fast. Vi ska förhindra att utanförskapet
              växer. Där har ni alternativen i svensk politik. Ansvar mot överbud.
              Arbetslinje mot bidragslinje.
            </seg>
          </u>
          <note type="speaker" n="ffb5f49b">
            Anf. 2 THOMAS ÖSTROS (s):
          </note>
          <u who="thomas_ostros_ed884d" xml:id="i-dd8b697fbaa68990-0" n="e8616bfa">
            <seg n="c466ffef">
              Herr talman! För oss socialdemokrater är jobben den viktigaste
              frågan. Vårt besked till svenska folket är tydligt och ärligt.
              Det finns inte utrymme för vårdslösa skattesänkningar. Sverige
              ska tillbaka till överskott i offentliga finanser. Målet med vår
              ekonomiska politik är full sysselsättning. Det är djupt ansvarslöst
              att som regeringen nu gör återigen låna mycket stora belopp för
              att sänka skatten.
            </seg>
            <seg n="d89d8d5f">
              Svensk arbetsmarknad går igenom en mycket svår och stor strukturomvandling.
              Hundratusentals jobb försvinner. Många av dem kommer aldrig tillbaka.
              För tredje gången i rad kommer nu regeringen till riksdagen med
              en budget där man skriver upp arbetslösheten och skriver ned antalet
              jobb i Sverige. Nästa mandatperiod måste präglas av en ekonomisk
              politik som investerar i en starkare arbetslinje. Då duger det
              inte att låna till skattesänkningar. Det krävs investeringar som
              gör att löntagare som förlorar jobbet får ett nytt jobb, kanske
              inom en ny bransch, kanske på en ny plats och ibland med nya,
              högre kunskapskrav. Alla människor som vill och kan arbeta ska
              få möjlighet att göra detta. Varje arbetad timme är viktig. När
              vi om två veckor lägger fram vårt budgetalternativ kommer vi att
              sätta jobben först.
            </seg>
            <seg n="18441181">
              För oss socialdemokrater är det tydligt att en fungerande arbetslinje
              måste vara en effektiv utbildningslinje. Vi vill investera brett
              i kunskap så att alla människors potential att växa med utbildning
              och växa med kompetens tillvaratas. Vi vill investera i framtidens
              jobb genom att bygga Sverige mer modernt och mer rättvist. Vi
              vill investera i trygghet, reparera arbetslöshetsförsäkringen.
              En god a-kassa är alldeles nödvändig i en modern och dynamisk
              ekonomi. När man blir arbetslös ska man få chansen att ställa
              om, inte slås ut. Vi kommer att prioritera välfärden, barnens
              skola och sjukvården.
            </seg>
            <seg n="ec64bb43">
              Regeringen visar i sin budget att 300 000 jobb försvinner. 60
              000 av de jobben försvinner i välfärden fram till 2011. Det är
              en konsekvens av den skattesänkningspolitik som Anders Borg och
              regeringen har drivit.
            </seg>
            <seg n="22351b80">
              Vi avvisar dessa permanenta lånefinansierade skattesänkningar.
              Välfärden måste få långsiktiga förutsättningar. Det duger inte
              med enskilda års brandkårsinsatser.
            </seg>
            <seg n="7320bcba">
              Men vi har en regering som ser det annorlunda. Ni prioriterar
              i stället sänkt skatt på lånade pengar, mest till dem som redan
              har det gott ställt.
            </seg>
            <seg n="cfd58129">
              Efter tre år, med ofinansierade och orättvisa skattesänkningar,
              är det väl dags nu att ställa den centrala frågan: Har politiken
              fungerat? Är utanförskap och arbetslöshet högre eller lägre?
            </seg>
            <seg n="a76bdeb4">
              Er politik har gjort Sverige svagare. När ni tillträdde hösten
              2006 var arbetslösheten väsentligt lägre i Sverige än genomsnittet
              i Europeiska unionen. Nu är arbetslösheten högre i Sverige. För
              tre år sedan var arbetslösheten en hel procentenhet lägre i Sverige
              än i Finland. Nu har Finland lägre arbetslöshet än Sverige. Den
              ekonomiska krisen är internationell det är inte tu tal om detta.
              Men det finns ingen naturlag som säger att arbetslösheten i Sverige
              ska utvecklas sämre än i vår omvärld. Hade arbetslösheten utvecklats
              i Sverige som i övriga Europa hade den varit 50 000 personer lägre.
            </seg>
            <seg n="19c5c9fe">
              Särskilt allvarligt är det att ni misslyckas med att bekämpa
              ungdomsarbetslösheten. Den är nu närmare 30 procent, enligt Eurostat
              bland de högsta i hela Europeiska unionen.
            </seg>
            <seg n="0735bb16">
              Er politik ger inga nya jobb den klyver Sverige. De 10 procent
              som har högst inkomster i Sverige har fått mer av regeringens
              skattesänkningar och reformer än vad 60 procent av svenska folket
              har fått tillsammans.
            </seg>
            <seg n="ed44f682">
              Särskilt upprörd blir jag över den diskriminering av pensionärer
              som du har inlett i Sverige, Anders Borg. Nu ska man efter ett
              långt arbetsliv betala en särskild pensionärsskatt. Vi socialdemokrater
              vill att det ska löna sig att arbeta, men vi vill också att det
              ska löna sig att ha arbetat ett långt och strävsamt liv. Vi kommer
              därför i vårt budgetalternativ att lägga fram förslag som minskar
              klyftan i beskattning mellan pensionärer och löntagare.
            </seg>
            <seg n="278ddc79">
              En paradfråga för tre år sedan var att ni skulle bryta det ni
              kallade utanförskapet. Man kunde läsa på Moderaternas egen hemsida
              att den verkliga arbetslösheten var 1 209 000 personer. Ni skrev
              att alla dessa personer skulle kunna ha ett jobb om politiken
              var inriktad på detta.
            </seg>
            <seg n="e8f4cacb">
              Vi bad riksdagens utredningstjänst jämföra hur stort utanförskapet
              var i augusti 2006 och i augusti 2009. Utanförskapet har på tre
              år ökat med 70 000 personer. Nästa år räknar regeringen själv
              med att det blir ännu högre.
            </seg>
            <seg n="0fb0b25d">
              Ni har inte tagit ansvar. Ni regerade som om ni fick en högkonjunktur
              till skänks och trodde att den skulle vara för evigt. Ni tog över
              stora överskott och slösade bort dessa på skattesänkningar, till
              och med på lånade pengar. Ni skar ned på utbildningsinsatser,
              som yrkesutbildning sådant som vi vet ger jobb till människor.
              Ni har försämrat och fördyrat a-kassan och knuffat ut 500 000
              människor ur försäkringen, precis innan krisen slog till.
            </seg>
            <seg n="40eb8524">
              När den ekonomiska krisen slog till var ni passiva. Välfärden,
              kommuner och landsting, sjukvård och skola får i år noll kronor
              i resurstillskott trots att kommunsektorn bara i år förlorat 20
              miljarder, enligt regeringens budget. Lärare och sjuksköterskor
              sägs upp på grund av regeringens politik.
            </seg>
            <seg n="2f17f80b">
              Ni tog över ett överskott på 70 miljarder. Det hade vi tillsammans
              med Vänsterpartiet och Miljöpartiet arbetat ihop tillsammans med
              svenska folket. I år blir underskottet 70 miljarder. Nästa år
              blir underskottet 107 miljarder. Och ni har sänkt skatten sammantaget
              med 100 miljarder.
            </seg>
            <seg n="a839123b">
              Vanligt folk har fått betala de här skattesänkningarna i stor
              utsträckning själva. Ni har varit uppfinningsrika och hittat på
              nya skatter för vanliga människor. Regeringen har infört en extra
              skatt på att vara med i facket. Det är skatt på att vara pappaledig.
              Det är skatt på att bli arbetslös. Det är skatt på att byta bostad.
              Ni har infört en särskild pensionärsskatt. Ni har lagt en skatt
              på att vara med i a-kassan. Det är den ena skatten efter den andra
              på vanligt folk.
            </seg>
            <seg n="46ad6d02">
              Men när det gäller er själva och de kärnväljare, miljonärer,
              som röstar på Moderaterna är det en annan bild. Det är avskaffad
              förmögenhetsskatt. Det är kraftigt sänkt skatt på de lyxigaste
              villorna. I dag är det samma skatt på ett radhus i Farsta som
              på lyxvillan i Djursholm. Det är sänkta inkomstskatter med mest
              till dem som tjänar mest. Aldrig har väl så få fått så mycket
              på så kort tid.
            </seg>
            <seg n="8f6925bc">
              I Aftonbladet kunde man läsa att familjen Reinfeldt får sammantaget
              uppemot 100 000 kronor i skattesänkning under den här mandatperioden.
              Ni har moderata riksdagsledamöter som får 1,3 miljoner kronor
              i skattesänkning per år med den här politiken. Det är djupt orättvist.
            </seg>
            <seg n="9b2694ea">
              Nu genomför ni en politik vars hela idé är att bryta sönder den
              svenska modellen. Grunden är att försämra arbetslöshetsförsäkringen
              och riva ned den och att sänka skatten. Målet för Anders Borg
              är att sänka det han brukar kalla reservationslönen. Det betyder
              att den som tjänar sämst på arbetsmarknaden ska ha ännu sämre
              lön. Målet har varit att det ska bidra till att sänka det som
              ekonomerna kallar jämviktsarbetslösheten. Det är ett viktigt mål.
              Det arbetade vi hårt med under hela 90-talet. Varje år under vår
              tolvåriga regeringsperiod minskade den långsiktiga, strukturella
              arbetslösheten, det som ekonomerna kallar jämviktsarbetslösheten.
            </seg>
            <seg n="d11061b3">
              Hur är det då med Anders Borgs politik? Varje år från 2007 och
              framåt ökar den långsiktiga arbetslösheten, jämviktsarbetslösheten,
              trots att 2007 var ett extremt högkonjukturår. Det är ett väldigt
              misslyckande för den typ av politik som ni står för. Sveriges
              arbetsmarknad fungerar allt sämre.
            </seg>
            <seg n="d464e281">
              Att hota med en sönderslagen hushållsekonomi för dem som blir
              arbetslösa är ingen bra jobbpolitik. Det är en gammaldags politik
              som leder till att arbetslösheten biter sig fast. Och nu är det
              så att en av tre, enligt regeringen 100 000 människor riskerar
              att fastna i permanent massarbetslöshet och långtidsarbetslöshet.
            </seg>
            <seg n="c5ce3379">
              Vi socialdemokrater vill i stället underlätta vägen från arbetslöshet
              till ett nytt arbete. Det behövs en ny färdriktning på politiken
              med investeringar i kunskap, trygghet och välfärd och med ansvar
              för de offentliga finanserna. Arbetslinjen måste återupprättas.
              Varje arbetad timme är viktig för att klara välfärd och ekonomi.
              Vägen mot allt större utanförskap och allt fler socialbidragstagare
              måste bytas mot minskad arbetslöshet och fler som försörjer sig
              själva. Skattesänkningar på lånade pengar måste bytas mot investeringar
              i sjukvård och skola och framtidens jobb. Och när allt färre nu
              startar företag måste småföretagandet stimuleras och den aktiva
              näringspolitiken stärkas. När klyftorna ökar måste rättvisan stärkas.
              Klyftorna måste minska mellan pensionärer och arbetstagare, mellan
              dem som har arbete och dem som är arbetslösa, mellan dem som har
              mycket och dem som inget har. Ökade orättvisor är inte lösningen
              på Sveriges problem. Sverige kan mycket bättre, herr talman!
            </seg>
          </u>
          <note type="speaker" n="6054481e">
            Anf. 3 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-1" n="20295ed5">
            <seg n="a2ab172d">
              Herr talman! Det är ett högt tonläge Thomas Östros väljer. Vi
              är inte bara ansvarslösa utan också hänsynslösa för att vi sänker
              skatten med lånade pengar. Det är hänsynslöst, säger Thomas Östros.
            </seg>
            <seg n="b8bf6409">
              Om man tar fram budgetpropositionen för 2005 ser man att där
              föreslås 10 miljarder i skattesänkningar. Där avskaffas arvs-
              och gåvoskatten. Där har Socialdemokraterna, enligt Göran Persson,
              varit hos Svenskt Näringsliv och lovat att avskaffa förmögenhetsskatten.
              Det var tydligen Lars Ohly som fick välja om det var arvsskatten
              eller förmögenhetsskatten som skulle avskaffas.
            </seg>
            <seg n="666b8775">
              Östros säger att vi företräder miljonärerna. Det är uppenbart
              att Östros företräder miljardärerna. I 2005 års budget lånade
              staten pengar till att sänka skatten för de allra rikaste, och
              man var beredd att avskaffa förmögenhetsskatten med lånade pengar.
            </seg>
            <seg n="4a3c463c">
              Det är hyckleri att i debatt efter debatt och intervju efter
              intervju anklaga oss för hänsynslöshet för att vi nu har ett underskott
              i Sverige när vi har kris. Det är hyckleri. Det är exakt det Socialdemokraterna
              gjorde 2005.
            </seg>
            <seg n="4c94dc45">
              Och låt oss komma ihåg: Det är inte en engångshändelse. När man
              hanterade IT-kraschen, vad gjorde man då? Man sänkte skatten med
              lånade pengar.
            </seg>
            <seg n="9d5685d6">
              Det är tydligen fel att sänka skatten för låg- och medelinkomsttagare
              det är tydligen upprörande. Men det går bra att sänka skatten
              för miljardärer med lånade pengar. Det är tydligen socialdemokratisk
              politik.
            </seg>
            <seg n="812bd385">
              Vi vet vad den resulterade i. Vi har nu fördelningssiffrorna
              klara för den mandatperioden. Lönespridningen ökade med 10 procent.
              Förmögenhetskoncentrationen steg med 20 procent. Inkomstspridningen
              steg med 30 procent. Andelen med svag ekonomi ökade med 50 procent.
            </seg>
            <seg n="8c5e55dd">
              Det var resultatet av den politik som Thomas Östros bedrev. Att
              sänka skatten med mångmiljardbelopp för lånade pengar var kärnan
              i den socialdemokratiska politiken i 2005 års budget.
            </seg>
            <seg n="b5e43658">
              Det är en politik som Thomas Östros i dag beskriver som hänsynslös.
              Jag antar att du hade en väldigt hård debatt med Göran Persson
              när han gick till Svenskt Näringsliv och lovade att avskaffa förmögenhetsskatten.
            </seg>
          </u>
          <note type="speaker" n="a18a4656">
            Anf. 4 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-1" n="e8616bfa">
            <seg n="4d07c194">
              Herr talman! Det är högt tonläge men dålig koll på verkligheten.
              År 2005 var det överskott i offentliga finanser. År 2006 var det
              överskott i offentliga finanser. Vi lämnade över ett överskott
              till regeringen och Anders Borg som sedan har använts till att
              sänka skatten så mycket att vi nu har ett underskott 70 miljarder
              i år och 107 miljarder kronor nästa år. Då kommer Anders Borg
              till riksdagen och säger att vi ska låna pengar till skattesänkningar!
            </seg>
            <seg n="ab1aeb21">
              Om det vore så att detta verkligen skapade jobb skulle det gå
              bättre för Sverige än för övriga världen. Varför ökar då vår arbetslöshet
              snabbare än den tyska, den finska och genomsnittet i EU? Jo, därför
              att det är en djupt ineffektiv jobbpolitik. Den har inte skapat
              nya jobb, men den har skapat klyftor.
            </seg>
            <seg n="82c74058">
              Förklara för mig hur en skattesänkning på uppemot 100 000 kronor
              för makarna Reinfeldt skapar jobb! Nej, det går inte. Där är därför
              att den inte skapar jobb. Förklara för mig hur 200 kronor i sänkt
              skatt nästa år ger en långtidsarbetslös ungdom chansen att komma
              tillbaka i arbete när det kanske skulle ha behövts en dyrare yrkesutbildning
              i stället! Nej, det kan du inte. Det går inte att förklara.
            </seg>
            <seg n="0de151fb">
              Er jobbpolitik fungerar inte. Utanförskapet är större nu än det
              var för tre år sedan. Sedan har ni använt en ny typ av beräkning
              för att komma undan detta, men det är 70 000 fler. Då faller också
              hela ditt argument för att pensionärer ska betala uppemot 1 000
              kronor mer i skatt i månaden än en löntagare. Varför har du infört
              en sådan straffbeskattning av pensionärer? Förklara det för mig!
            </seg>
            <seg n="9a7def1e">
              Vad är det som gör att en människa som har levat ett långt och
              strävsamt liv och arbetat och lagt undan för pension ska straffas
              med högre skatt när man får vila ut efter ett långt yrkesliv?
              Jag möter många pensionärer som är upprörda över detta. Ditt svar
              till dem är att du ökar klyftan ännu mer nästa år. Det är djupt
              orättvist, dålig jobbpolitik och en dålig ekonomisk politik, Anders
              Borg!
            </seg>
          </u>
          <note type="speaker" n="1ef4acb6">
            Anf. 5 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-2" n="20295ed5">
            <seg n="52117c62">
              Herr talman! Låt mig citera ur det dokument jag har framför mig:
              Regeringens proposition 2004/05:1 Budgetpropositionen för 2005.
              Regeringen överlämnar härmed enligt 9 kap. 6 § regeringsformen
              sitt förslag till statsbudget för budgetåret 2005 Göran Persson,
              Bosse Ringholm. Jag har intrycket att det är budgetpropositionen
              för 2005 som jag håller i min hand. Jag öppnar den, och vad ser
              jag där? Man lånar pengar för att sänka skatten! Staten hade ett
              underskott på nu ska vi se 47 miljarder enligt den prognos som
              Thomas Östros regering lade fram.
            </seg>
            <seg n="6e4e7555">
              Då erbjöd man Svensk Näringsliv att avskaffa förmögenhetsskatten.
              Då tog man bort arvs- och gåvoskatten och sänkte skatterna med
              10 miljarder. Man var beredd att sänka dem med 20 miljarder inte
              för miljonärerna utan för miljardärerna. Det är Thomas Östros
              politiska arv.
            </seg>
            <seg n="a518f0e3">
              Vi vet hur bidragspolitiken slår. Den gör fler människor arbetslösa.
              Den ökar utanförskapet. Den cementerar massarbetslöshet. Det är
              precis så som skiljelinjerna i svensk ekonomi och svensk politik
              ser ut. Ska vi återupprätta arbetslinjen så att det lönar sig
              att arbeta och så att fler kommer tillbaka till jobb, eller ska
              vi cementera bidragslinjen? Thomas Östros politiska alternativ
              handlar om överbud och bidragspolitik.
            </seg>
          </u>
          <note type="speaker" n="fb67c00d">
            Anf. 6 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-2" n="e8616bfa">
            <seg n="01c8274e">
              Herr talman! Ju sämre underlag desto högre tonläge. År 2005 hade
              vi ett överskott på 2 procent av bnp och i statens budget ett
              saldo på 14 miljarder plus. Vilka tider! Det är svårt att tänka
              sig i dag när underskottet har drivits fram av att en moderat
              statsminister och finansminister äntligen har fått chansen att
              göra det som Bo Lundgren bara kunde drömma om, nämligen sänka
              skatten med 100 miljarder kronor riktat på ett sådant sätt att
              det finns enskilda moderata riksdagsledamöter som har fått 1,3
              miljoner kronor per år i skattesänkning. Detta är djupt orättvist.
            </seg>
            <seg n="5a233d48">
              Det ger inga jobb. Det är därför Anders Borg konsekvent undviker
              diskussionen om jobben, som var så viktig för några år sedan.
              Vi har enligt ekonomerna en jämviktsarbetslöshet som stiger varje
              år, det vill säga att arbetsmarknaden fungerar allt sämre. Svensk
              arbetslöshet är högre än genomsnittet i Europeiska unionen. Så
              har det aldrig varit. Svensk arbetslöshet är högre än Finlands.
              Så har det aldrig varit. När klyftorna ökar och människor inte
              längre har råd att vara med i en a-kassa minskar antalet jobb.
              Det är ett misslyckande som ska kallas ett misslyckande, för att
              citera en annan moderat, nämligen Carl Bildt.
            </seg>
          </u>
          <note type="speaker" n="77621f41">
            Anf. 7 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-0" n="48b40df9">
            <seg n="9dc44b72">
              Herr talman! När man hör Thomas Östros tala här får man intrycket
              att det är fel att underbalansera en statsbudget i lågkonjunktur.
              Jag menar att det tvärtom är helt rätt att göra det om man har
              en tydlig plan för hur man ska komma tillbaka till överskott.
            </seg>
            <seg n="6fb1d2d6">
              Det är rätt att tillföra kommuner och landsting extraresurser
              under 2010 för att motverka uppsägningar och skattehöjningar.
              Det är rätt att investera i infrastruktur under lågkonjunktur.
              Det är rätt att tillföra högskolan, komvux och yrkeshögskolan
              fler platser i lågkonjunktur.
            </seg>
            <seg n="6f0d2c06">
              Det är rätt att sänka skatten för företag, för det skapar utrymme
              för anställningar och utvecklar företag. Det är också rätt att
              sänka skatten för pensionärer och löntagare, för det stimulerar
              ekonomin och stärker arbetslinjen.
            </seg>
            <seg n="6509c8fc">
              I det förra replikskiftet kunde vi höra att Thomas Östros gömmer
              sig bakom ett överskott i pensionssystemet. Var tanken att man
              skulle ta pensionärernas pengar för att finansiera skattesänkningar,
              alltså avskaffandet av arvs- och gåvoskatten? I budgeten för 2005
              fanns det ett lånebehov på 38,4 miljarder. Man hade reformer för
              27,5 miljarder varav 11 miljarder var skattesänkningar till löntagare
              inte pensionärer och avskaffande av arvs- och gåvoskatten.
            </seg>
            <seg n="0dddb05b">
              Det vore klädsamt om Thomas Östros kunde förklara varför det
              här var rätt och det som regeringen gör nu är så fel.
            </seg>
          </u>
          <note type="speaker" n="c0ee28d8">
            Anf. 8 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-3" n="e8616bfa">
            <seg n="b5177077">
              Herr talman! Jag har fått en produkt från regeringen, nämligen
              budgetpropositionen. Den visar hur de offentliga finanserna har
              utvecklats över tid. Det år som Tiefensee envisas med att ta upp,
              nämligen 2005, är det ett överskott i offentligt finansiellt sparande
              på 2 procent och ett överskott i statsbudgetens saldo på 14 miljarder.
              Vi skötte ekonomin så, och vi ville gärna ha överskott för att
              kunna samla i ladorna och kunna möta en lågkonjunktur. Det är
              viktig, klassisk socialdemokratisk politik. Det gjorde vi tillsammans
              med Miljöpartiet och Vänsterpartiet. Vi levererade ett överskott
              som nu är borta. Nu är det mycket stora underskott som väntar.
            </seg>
            <seg n="0db3b880">
              Låt mig komma till en av de frågor som människor funderar på
              och diskuterar och som Anders Borg vägrar att svara på. Kanske
              Roger Tiefensee kan ta upp den. Det handlar om pensionärerna.
              Vad är det som gör att ni inte kan förklara detta: Varför ska
              en pensionär betala mer i skatt än en löntagare? Det kan ju inte
              handla om jobben. Det har effektivt motbevisats. Skattesänkningspolitiken
              har lett till att svensk utveckling på arbetsmarknaden är sämre
              än den i Europeiska unionen och i Finland. Det är alltså inte
              detta det handlar om. Det måste ligga något slags ideologiskt
              skäl bakom att ni vill att pensionärer ska betala mer i skatt.
            </seg>
            <seg n="5c24331b">
              Vad har då hänt med Centerpartiet, som trots allt förr var ett
              parti som värnade pensionärernas intressen? Nu lägger ni aktivt
              fram ett förslag som ökar klyftan mellan den skatt som en pensionär
              betalar och den en löntagare betalar. Jag får ingen förklaring
              till detta.
            </seg>
            <seg n="fd1862ba">
              Det andra gäller jobbpolitiken. Varför fortsätter ni med samma
              skattesänkningar när ni ser att det inte fungerar? Om utanförskapet
              ökar med 70 000 personer borde det ringa en klocka: Kanske skulle
              vi avstå från skattesänkningarna och använda resurserna för att
              ge långtidsarbetslösa unga en chans att komma tillbaka till arbetsmarknaden
              och kanske en rejäl yrkesutbildning, så att man är förberedd när
              konjunkturen vänder.
            </seg>
            <seg n="c6d4d140">
              Pensionärerna och jobben är viktiga frågor, Roger Tiefensee.
            </seg>
          </u>
          <note type="speaker" n="93b956af">
            Anf. 9 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-1" n="48b40df9">
            <seg n="0396ffd9">
              Herr talman! Centerpartiet är tydligt med att man ska stärka
              arbetslinjen även i en lågkonjunktur. Det är rätt att i den situation
              vi är nu förstärka jobbskatteavdraget. Det är också rätt att sänka
              skatten för pensionärer. Vi kan göra bådeoch. Det som är viktigt
              i den här budgeten är också att vi stärker möjligheten för de
              små företagen att växa och anställa.
            </seg>
            <seg n="4c4bc453">
              Thomas Östros talar som om den internationella finanskrisen och
              lågkonjunkturen inte fanns som om det vore regeringens fel att
              Volvo och andra industriföretag, som är extremt beroende av en
              god internationell konjunktur och efterfrågan, tvingas varsla.
            </seg>
            <seg n="edbb96e7">
              Vi pratade om ungdomsarbetslösheten. Thomas Östros recept på
              att minska ungdomsarbetslösheten är att chockhöja skatten för
              att ha unga anställda. Thomas Östros och Socialdemokraterna vill
              ta bort den nedsättning av arbetsgivaravgifter som vi har gjort
              för unga, just för att unga ska få en chans att vara med på arbetsmarknaden.
            </seg>
          </u>
          <note type="speaker" n="7b0b61cb">
            Anf. 10 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-4" n="e8616bfa">
            <seg n="cc33626f">
              Herr talman! Krisen är internationell. Den är svår att hantera
              för alla regeringar i hela världen. Men det finns valmöjligheter.
              Man kan välja att sänka skatten oavsett om det är högkonjunktur
              eller lågkonjunktur, eller så kan man välja en aktiv politik för
              att investera i jobben.
            </seg>
            <seg n="2f9ad49e">
              Jag märker att Tiefensee inte heller vill svara på frågan om
              pensionärerna. Det blir ju en ökad klyfta nästa år, inte en minskad.
              Kritiken som har kommit har resulterat i att ni säger: Nej, nu
              får ni skärpa er, för nu ökar vi klyftan. Det här är nämligen
              någonting vi vill genomföra.
            </seg>
            <seg n="9f2d4c7b">
              Kommunerna får en engångsinsats nästa år, men i budgetpropositionen
              räknar ni själva med att 60 000 jobb i välfärden försvinner. Det
              är ett bevis för er passivitet. Ni sade under hela våren att det
              inte behövdes mer pengar till kommunerna, för de har så det räcker.
              De ska skära där det kan skäras. Det har lett till att kommunerna
              har skurit där det har gått att skära.
            </seg>
            <seg n="e19c534b">
              Till sist småföretagen: Det är en återställare. Ni inledde mandatperioden
              med att höja skatten för enmansföretag kraftigt. Nu tar ni tillbaka
              den höjningen. Ni är att gratulera för att ni sent omsider kom
              till insikt om att det inte var någon särskilt bra idé att höja
              skatten för småföretagen.
            </seg>
          </u>
          <note type="speaker" n="4f27b4bc">
            Anf. 11 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-0" n="42c8e8e5">
            <seg n="acfd7886">
              Herr talman! Jag hade tänkt tala politik, men jag inser att licentiat
              Östros nog måste upplysas lite om statistik. Det gäller diskussionen
              om den svenska arbetslösheten jämfört med andra länder i Europa.
            </seg>
            <seg n="8b5bd545">
              Den svenska arbetslösheten är lägre än den i euroländerna. Östros
              har dock tagit sig till att jämföra med alla 27 EU-länder. Euroländerna
              är till sin karaktär betydligt mer lika Sverige beträffande inkomstnivå,
              industristruktur och så vidare. Därför är det värt att notera
              att arbetslösheten enligt de senaste siffrorna var 9,2 procent
              för Sverige och för euroområdet 9,5 procent. Jag vill inte säga
              att detta kan vara för evigt, men det är den situation som gäller
              i dag.
            </seg>
            <seg n="94b79039">
              Det påstående som Östros här har gjort är alltså innehållsmässigt
              oriktigt. Vi har fortfarande en lägre arbetslöshet än jämförbara
              länder, trots att vi har drabbats hårdare av industrikrisen och
              finanskrisen än resten av världen. Vår export har fallit betydligt
              mer ungefär 25 procent mer än i det genomsnittliga industrilandet.
            </seg>
            <seg n="0011c741">
              När det gäller Finland kan man räkna på lite olika sätt med eller
              utan säsongsrensning. Östros räknar med säsongsrensning. Men om
              man nu jämför sommaren 2008, alltså före krisen, med den senaste
              sommaren visar det sig att arbetslösheten i Finland tyvärr har
              ökat med 2,5 procentenheter. I Sverige har arbetslösheten ökat
              med 2,1 procentenheter.
            </seg>
            <seg n="de7088c8">
              Vidare, Thomas Östros, är det så jag vet inte om du känner till
              det att man i Finland har infört ett system där de människor som
              är permitterade inte tas in i statistiken för den öppna arbetslösheten
              under de tre första månaderna. I dag innebär det alltså att man
              i Finland mörkar för ungefär 80 00090 0000 personer. Det är en
              viktig förklaring till att arbetslöshetssiffrorna i Finland är
              lägre nu än tidigare, och lägre än i Sverige.
            </seg>
            <seg n="a47d7bd2">
              Det är alltså säsongsrensning, mörkning och så vidare som är
              förklaringen. Tyvärr var detta inte mycket politik men kanske
              lite renhållningsarbete.
            </seg>
          </u>
          <note type="speaker" n="8c91da17">
            Anf. 12 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-5" n="e8616bfa">
            <seg n="253d0253">
              Herr talman! Professor Hamilton har gjort en djupdykning i statistiken
              och hittat de mest häpnadsväckande förklaringar till att Sverige
              på något vis går bättre än alla andra länder. Om det är soligt
              väder och man står på ett ben kan man möjligtvis hitta en och
              annan sådan siffra, men det här går inte. Jag skulle faktiskt
              vilja ge en rekommendation: Gå inte till val på att försöka undvika
              verkligheten. Det är ingen bra idé. Folk kommer att reagera väldigt
              skarpt inför sådant.
            </seg>
            <seg n="907795c8">
              Låt oss titta på arbetslösheten i Europeiska unionen. Jag är
              generös nog att räkna in Estland, Lettland och Litauen, som har
              en fruktansvärt hård ekonomisk kris med skyhöga arbetslöshetssiffror
              och rasande dåliga offentliga finanser. Jag lider verkligen med
              befolkningen där. Men vi tar med dem i alla EU-jämförelser, och
              då visar det sig att Sverige har högre arbetslöshet än Europeiska
              unionen. Ska det behöva vara på det sättet?
            </seg>
            <seg n="b755a192">
              Vi har alla drabbats av en internationell kris, men denna misslyckade
              krishantering har lett till att vi framstår som dem som har högst
              arbetslöshet, inte minst bland ungdomar. Jämföra med Finland brukar
              vi göra det är ju väldigt likartade länder. Vi är exportorienterade
              och industriorienterade. Men Sverige har för första gången i historien
              högre arbetslöshet än Finland.
            </seg>
            <seg n="a2f902b7">
              Vad beror detta på? Jo, det beror på att idén bakom Hamiltons
              och Borgs arbetslöshetspolitik är att reservationslönen ska sänkas.
              Försämrar man för de arbetslösa tvingas de ta en lön som är lägre
              än förr. Man ska pressa ned lönerna på arbetsmarknaden. Anders
              Borg har ägnat tre år åt att säga att så inte är fallet, men nu
              har vi fått avslöjat att man internt säger det när man visar sina
              overheadbilder för varandra.
            </seg>
            <seg n="de66d27f">
              Det är detta som har misslyckats. Det är en gammaldags politik.
              Vem tror att Sverige ska konkurrera med allt lägre löner när konkurrensen
              kommer att bli stenhård när världsekonomin nu vänder? Det är med
              kompetens, utbildning och möjligheter vi skapar de nya jobben
              inte genom att pressa dem som har lägst löner.
            </seg>
          </u>
          <note type="speaker" n="82441c83">
            Anf. 13 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-1" n="42c8e8e5">
            <seg n="419e2108">
              Herr talman! Jag tror att en viktig skillnad mellan Thomas Östros
              och Anders Borg, och kanske också mig själv, är att Thomas Östros
              när han ser en siffra som passar honom griper den. Han tar den
              som ett argument han kan använda.
            </seg>
            <seg n="5f6c0ff9">
              Jag tycker dock att Thomas Östros ska vara seriös det är min
              förhoppning inför framtiden och tränga bakom siffrorna och se
              vad de egentligen står för. Är det så att Thomas Östros också
              i Sverige vill införa metoden att de permitterade tas bort från
              statistiken under de första tre månaderna? Är det så ni vill sänka
              Sveriges arbetslöshet i statistiken? I så fall kan jag säga dig
              att vi även på den punkten kommer att ha olika uppfattning. Men
              jag förstår att ni när Thomas Östros hyllar Finland för att vara
              likt Sverige alltså vill ha en likartad statistisk bluffmetod
              som den man har i Finland.
            </seg>
            <seg n="80d03795">
              Vi tycker inte att vi i Sverige ska ha motsvarande teknik som
              i Finland, där man har tagit bort 80 00090 000 personer från arbetslöshetsstatistiken.
              Vi tycker att det ska vara en ärlig arbetslöshetsstatistik. Jag
              vill också påminna om att Sverige dessvärre har drabbats mer än
              andra industriländer av den finansiella och industriella krisen.
              Det är en viktig förklaring till att vi går ned snabbare, men
              också till att vi kanske studsar upp fortare.
            </seg>
          </u>
          <note type="speaker" n="89b69c9a">
            Anf. 14 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-6" n="e8616bfa">
            <seg n="5f4cd15f">
              Herr talman! Carl B Hamilton är nationalekonom och borde intressera
              sig för de seriösa analyser som nu görs av svensk arbetsmarknad.
            </seg>
            <seg n="5b7a4ec1">
              Jag har i mitt politiska värv varit väldigt engagerad i att pressa
              ned den långsiktiga arbetslösheten. Nästa gång vi kommer i en
              högkonjunktur måste vi komma så långt ned det bara är möjligt
              för att människor ska kunna få ett arbete. Detta brukar ekonomerna
              kalla för jämviktsarbetslösheten. Den sjönk under hela vårt regeringsinnehav.
              Det var efter den förra krisen, där Hamilton var en av dem som
              höll i styrårorna när det gick ordentligt illa på svensk arbetsmarknad
              med hög massarbetslöshet. Det påminner om dagens situation.
            </seg>
            <seg n="dc08db37">
              Jämviktsarbetslösheten sjönk varje år. Men vad hände när ni nu
              fick möjligheten att återigen experimentera med Sverige? Jämviktsarbetslösheten
              steg 2007, ett extremt högkonjunkturår. Den steg 2008, där första
              halvåret var ett gott halvår. Den stiger 2009, som är ett lågkonjunkturår.
              Den kommer att stiga 2010. Den stiger hela vägen fram. Det är
              ett mäktigt bevis på ett misslyckande när det gäller den viktiga
              frågan om arbete till alla. Det borde Hamilton engagera sig i.
            </seg>
          </u>
          <note type="speaker" n="08f528a1">
            Anf. 15 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-0" n="0412bb38">
            <seg n="8e25890f">
              Herr talman! Thomas Östros kastar ur sig många påståenden som
              inte alltid håller för en närmare granskning.
            </seg>
            <seg n="c2ec8a84">
              När det gäller arbetslöshetsstatistiken för EU-länderna rekommenderar
              jag alla, inklusive journalister, att gå in och kolla på Eurostats
              hemsida. Ni kommer att märka att de påståenden Thomas Östros levererar
              inte riktigt stämmer. Det är ganska mycket en blandning av olika
              uppgifter. Här blandas fyraåriga helårstal med månadssiffror för
              att skapa intryck av något annat än det som är verkligheten.
            </seg>
            <seg n="bce4cab5">
              Socialdemokraten Thomas Östros påstår också att alliansregeringen
              genomför skattesänkningar med lånade pengar, och han ger sken
              av att det om de hade fått styra hade funnits pengar för att satsa
              i kris och minska budgetunderskottet. Det kan man dock lätt undersöka
              det är bara att titta på de skuggbudgetar som Socialdemokraterna
              har lagt fram under de gångna åren. Har det funnits ett större
              överskott i de budgetarna än vad regeringen har presenterat? Svaret
              är nej.
            </seg>
            <seg n="8c13cd42">
              Socialdemokraterna har spenderat lika många kronor av samma saldo
              som regeringen. Skillnaden är att vi har sänkt mer skatter exempelvis
              har ett vårdbiträde fått en hel extra månadslön under ett år tack
              vare jobbskatteavdraget medan ni socialdemokrater har föreslagit
              mer bidrag och högre bidrag, särskilt till dem som tjänar lite
              mer. Ni har inte föreslagit högre a-kassa för den lågavlönade
              butikskassörskan på Ica, men däremot högre a-kassa för högre tjänstemän.
              Ni har inte föreslagit högre sjukpenning för äldreomsorgspersonalen,
              men däremot högre sjukpenning när riksdagsledamoten Thomas Östros
              blir sjuk.
            </seg>
            <seg n="09145a97">
              Mer bidrag, mer offentliga utgifter hade vi haft om Socialdemokraterna
              hade haft makten, och vi hade långsiktigt troligtvis haft 100
              000120 000 färre jobb. Nu har vi lägre skatter och mindre offentliga
              utgifter. Frågan är varför Thomas Östros då tror att svensk ekonomi
              hade stått starkare med hans politik än med vår politik.
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="0f552d27">
            Anf. 16 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-7" n="e8616bfa">
            <seg n="ab612193">
              Herr talman! Jag skäms inte för att vi hade använt resurserna
              till att investera i jobb och välfärd. Jag skäms inte ett dugg
              för att vi hade haft en starkare gemensam sektor, bättre kvalitet
              i skola och sjukvård när vi hade gått in i krisen.
            </seg>
            <seg n="4aee6580">
              Jag skäms heller inte för att människor hade kunnat tillhöra
              en arbetslöshetsförsäkring och kunnat slippa knacka på socialbyråns
              dörr när de blir arbetslösa. Jag skäms inte för att människor
              inte skulle ha utförsäkrats från sjukförsäkringen till en väldigt
              oviss tillvaro trots att de är sjuka och djupt bekymrade över
              framtiden.
            </seg>
            <seg n="33817372">
              Sverige hade varit mer rättvist. Vi hade haft fler i sysselsättning.
              Vi hade haft ett Sverige som hade hållit samman på ett helt annat
              sätt än med den politik som Kristdemokraterna har levererat under
              de här åren. Det skäms jag sannerligen inte för.
            </seg>
            <seg n="fab4e06e">
              Kristdemokraterna har engagerat sig mycket verbalt i pensionärernas
              situation. Jag har väntat på att få chansen att ställa en fråga
              till Stefan Attefall om detta.
            </seg>
            <seg n="c41fb70d">
              Innan budgeten, så sent som i somras, sade Stefan Attefall, kristdemokrat,
              så här: Det går inte att ha för stora skillnader mellan yrkesverksamma
              och pensionärer. Det skapar spänningar förutom att det är politiskt
              omöjligt att förklara.
            </seg>
            <seg n="3e0c8325">
              Och så sent som för två veckor sedan sade du så här i Södermanlands
              Nyheter: För oss är det självklart att pensionärerna måste stå
              först i kön före jobbskatteavdrag och andra skattesänkningar.
            </seg>
            <seg n="6caa42f9">
              Men ni fick lägga er platt för Anders Borg och Moderaternas ideologiska
              instinkt att ständigt sänka skatten, oavsett om det är högkonjunktur
              eller lågkonjunktur. Det blev ökade klyftor mellan pensionärer
              och löntagare. Det var resultatet av Kristdemokraternas insats
              i regeringsarbetet.
            </seg>
            <seg n="b9d6822f">
              Kan du förklara för mig på ett enkelt sätt varför pensionärer
              måste betala mer i skatt än löntagare? Varför kan skillnaden uppgå
              till så mycket som 1 000 kronor? Jag vill att någon i borgerligheten
              ger mig ett svar.
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="87b020ca">
            Anf. 17 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-1" n="0412bb38">
            <seg n="9433cf4d">
              Herr talman! Vi hade alltså haft samma offentliga finanser, men
              vi hade haft mer bidrag och högre skatter om Socialdemokraterna
              hade fått bestämma. Det hade troligtvis gett färre jobb, så vi
              hade troligtvis haft sämre offentliga finanser. Det är facit.
            </seg>
            <seg n="38c2bd4e">
              Det är bara att titta på resultaten från Thomas Östros tid vid
              makten. Det var ett skenande antal människor i sjukskrivningar,
              ett skenande antal människor i förtidspensioneringar och många
              människor utanför arbetsmarknaden trots en mycket god konjunktur.
            </seg>
            <seg n="0008789c">
              Men låt oss gärna ta kommentaren om pensionärerna. Jobbskatteavdraget
              är viktigt. Det ger en långsiktig effekt på sysselsättningen.
              Det är något positivt. Men självklart måste vi också hjälpa våra
              pensionärer som många gånger har det svårt.
            </seg>
            <seg n="d2be1922">
              Under Socialdemokraternas tid vid makten fick pensionärerna ingen
              skattesänkning. Nu har de fått det i två steg. Pensionärer som
              har upp till 20 000 kronor i månaden får faktiskt en större skattesänkning
              än vad löntagare i motsvarande inkomstgrupper får. Klyftan minskar
              alltså. Det är jag nöjd med.
            </seg>
          </u>
          <note type="speaker" n="c9317e40">
            Anf. 18 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-8" n="e8616bfa">
            <seg n="28544630">
              Herr talman! Sverige har varit känt över hela världen för att
              vara relativt robust när man möter en lågkonjunktur. Det har berott
              på att vi har haft en stark gemensam välfärd, starka försäkringar
              och en stark och aktiv arbetsmarknadspolitik som har hjälpt människor
              tillbaka till arbete.
            </seg>
            <seg n="983e2d9a">
              Det har varit ett signum för Sverige. Du säger nu, Stefan Attefall,
              att det är bidragspolitik. Vad är det för politik som har lett
              till att socialbidragskostnaderna ökar med 5 miljarder kronor?
              Det är tiotusentals människor som knackar på socialbyråns port.
            </seg>
            <seg n="c2e95c5a">
              Många av dem kunde inte längre vara med i en arbetslöshetsförsäkring
              när du chockhöjde avgiften, tredubblade avgiften för att vara
              med i en arbetslöshetsförsäkring. De står nu utan skyddsnät. Det
              är en bidragspolitik vi aldrig har sett maken till i svensk historia.
            </seg>
            <seg n="e7a5e6a0">
              När det gäller pensionärerna ökar klyftan. Gå inte till val på
              att inte beskriva verkligheten som den är! Det är ingen bra idé.
              Nu ökar klyftan, och det är snart 1 000 kronor i skatteskillnad
              mellan en pensionär och en löntagare. För tre år sedan var det
              samma skatt, men Kristdemokraterna ändrade på detta.
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="28310945">
            Anf. 19 ROGER TIEFENSEE (c):
          </note>
          <u who="roger_tiefensee_5248fd" xml:id="i-5c771dbe5ad9732d-2" n="48b40df9">
            <seg n="65a5abaf">
              Herr talman! Åhörare! Riksdagsledamöter! Vi har ett oerhört turbulent
              år i världsekonomin bakom oss. Den internationella finanskrisen
              och lågkonjunkturen har drabbat Sverige hårt, inte minst i ökad
              arbetslöshet.
            </seg>
            <seg n="4f66f1f4">
              Även om det nu går att skönja vissa positiva tecken måste vi
              fortfarande inse att vi är mitt uppe i en finanskris och en lågkonjunktur
              som vi inte sett sedan 1930-talet. Därför är det viktigt att regeringen
              nu kan förstärka krispolitiken. Grunden för att kunna förstärka
              krispolitiken är ordning och reda i statens finanser. Vi har varit
              försiktiga och tagit ansvar, och nu kan vi förstärka krispolitiken.
            </seg>
            <seg n="327497fc">
              För förtroende för statens finanser är inte minst viktigt när
              det gäller förutsättningar för låga räntor. Sverige har i dag
              klart lägre räntor än vår omvärld. Det är i sig den allra viktigaste
              stimulansen av ekonomin, både för hushåll och för företag. Det
              viktigaste som regeringen nu kan göra är att vidta åtgärder för
              att dämpa fallet i sysselsättning och förhindra att arbetslösheten
              biter sig fast på en hög nivå.
            </seg>
            <seg n="16fda740">
              Som centerpartist tycker jag att det är extra glädjande att vi
              nu kan ge extra stöd till kommuner och landsting, 10 miljarder
              för 2010 att lägga till de 7 miljarder som vi gav besked om i
              vårbudgeten. Det är bra, för det kan motverka uppsägningar och
              skattehöjningar. Skattehöjningar i kommuner och landsting slår
              direkt mot låg- och medelinkomsttagare och riskerar att ta knäcken
              på en eventuell vändning som vi kan skönja.
            </seg>
            <seg n="bb1ca69b">
              Jag tycker också att det är bra att vi kan ge ytterligare resurser
              till infrastrukturinvesteringar. I den här budgeten lägger vi
              1,6 miljarder ytterligare till den närtidssatsning på 11 miljarder
              som vi har sedan förut. Det blir 12,6 miljarder bara under 2009
              och 2010. Infrastruktursatsningar är om något ett sätt att i en
              lågkonjunktur både stärka sysselsättningen och göra viktiga investeringar.
            </seg>
            <seg n="93770afc">
              Det handlar om att öka tillgängligheten i transportsystemet.
              Det kan vara så enkla saker som att människor ska kunna lita på
              att kunna komma i tid till jobbet, lita på att tågtidtabellen
              håller eller veta att man inte fastnar i en bilkö. Det är viktigt
              för arbetsmarknadens funktion.
            </seg>
            <seg n="f7b1d1d7">
              Herr talman! Vi stimulerar också efterfrågan och sysselsättningen
              genom att öka hushållens inkomster. De får mer kvar i plånboken.
              Det handlar om skattelättnader för pensionärer, jobbskatteavdrag,
              höjda bostadstillägg för dem med sjuk- och aktivitetsersättning,
              sänkta egenavgifter för företagare och förbättrade studiemedel.
            </seg>
            <seg n="144483da">
              När det gäller att dämpa fallet i sysselsättningen och förhindra
              att arbetslösheten biter sig fast är ungdomar den grupp som Centerpartiet
              prioriterar. Sverige har under lång tid haft en hög ungdomsarbetslöshet.
              Det har strukturella orsaker.
            </seg>
            <seg n="3003c321">
              Vi har haft en gymnasieskola som inte har lett till jobb, som
              har slagit ut ungdomar. Vi ändrar på det, men det är svårt att
              på kort tid åtgärda historiska misstag. Turordningsreglerna gör
              också att när det är brett med varsel och uppsägningar på arbetsmarknaden
              åker unga ut först, eftersom det många gånger har varit de som
              kom in sist på en arbetsplats.
            </seg>
            <seg n="10329fea">
              Det regeringen har gjort tidigare är, som jag sade, att ändra
              och reformera gymnasieskolan. Vi har sänkt kostnaden för att ha
              unga upp till 26 år anställda. I den här budgeten gör vi omfattande
              insatser för att motverka ungdomsarbetslösheten.
            </seg>
            <seg n="3bf9b782">
              Vi ökar antalet platser inom högskola, komvux och yrkeshögskola.
              Vi förbättrar studiemedlen. Vi gör ett innovationsprogram för
              ungas entreprenörskap. Vi sänker åldern för att kunna få starta-eget-stöd
              för att starta näringsverksamhet från 25 år till 20 år. Vi kortar
              tiden för att kunna få insatser som praktik och utbildning för
              arbetslösa ungdomar.
            </seg>
            <seg n="0920a5ef">
              Det är viktigt att vi gör allt vi kan för att motverka ungdomsarbetslösheten.
              I det sammanhanget pratar oppositionen om att man vill införa
              rätt till heltid. Det skulle vara ett dråpslag mot unga. Det skulle
              höja tröskeln för de unga att komma in på arbetsmarknaden.
            </seg>
            <seg n="165c958e">
              Det är viktigt att i dessa tider göra insatser för att stärka
              företagen. Vi sänker egenavgifterna. Vi ökar tryggheten för företagare.
            </seg>
            <seg n="845b82da">
              Det är också viktigt att man i tider av kris i ekonomin kan ta
              tag i de långsiktiga kriserna som klimatkrisen.
            </seg>
            <seg n="ddc0fbb6">
              Vi säkrar att energiöverenskommelsen uppfylls. Vi tillför exempelvis
              ytterligare resurser utöver de som redan finns till energieffektivisering.
            </seg>
            <seg n="727931f2">
              Det handlar om att alliansregeringen tar ansvar, både för att
              bekämpa krisen i ekonomin och arbetslösheten och för att ta tag
              i de långsiktiga kriserna när det gäller klimatet.
            </seg>
          </u>
          <note type="speaker" n="68b991e9">
            Anf. 20 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-0" n="769ae6f8">
            <seg n="51137ed6">
              Herr talman! Vi är glada över att regeringen nu har lyssnat på
              oppositionen och lägger fram ett paket för infrastrukturinvesteringar.
              Det är något som vi har efterfrågat länge.
            </seg>
            <seg n="668fd9a1">
              Jag vill också passa på att gratulera Centerpartiet till de 10
              miljoner som nu kommer till Regeringskansliet och till Maud Olofsson
              för att hon ska lära sig mer om fordonsindustrin. Vi är nog många
              som hade uppskattat att de pengarna hade kommit lite tidigare
              eftersom det är många som har förlorat sina jobb i fordonsindustrin
              på grund av att kunskapen inte har varit större i Centerpartiet.
            </seg>
            <seg n="0763cba7">
              Herr talman! Jag tänkte ta upp situationen för kvinnor i dagens
              Sverige. Den här regeringen har försämrat såväl sjukförsäkringen
              som a-kassan, detta trots att man är medveten om att kvinnor är
              mer beroende av dessa sjukförsäkringssystem. Det står till och
              med att läsa i er egen budgetproposition. Ni har på tre år ökat
              inkomstskillnaderna med drygt 1 000 kronor i månaden ungefär 13
              000 kronor på ett år. Det är enorma steg på väldigt kort tid.
            </seg>
            <seg n="627bd447">
              En av orsakerna till detta är självklart att ni har sänkt skatterna
              mest för män. 57 procent har gått till män och 43 procent till
              kvinnor. Den rikaste tiondelen av befolkningen, där 76 procent
              är män, har fått 23 procent av skattesänkningarna. Samtidigt har
              fattigdomen bland kvinnor ökat. Ungefär 130 000 fler kvinnor är
              fattiga i en tid då Sverige har haft högkonjunktur. Dessutom har
              fattigdomen bland barn med ensamstående föräldrar ökat från 19
              till 30 procent.
            </seg>
            <seg n="530168c7">
              Detta är en utveckling som går på tvärs mot vad en ansvarsfull
              regering borde ha gjort.
            </seg>
            <seg n="59efe7c0">
              Jag vet inte hur Roger Tiefensee tänker förklara detta och om
              det var Centerpartiets ambition i denna regeringssamverkan att
              få till stånd en sådan utveckling.
            </seg>
          </u>
          <note type="speaker" n="b663b840">
            Anf. 21 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-3" n="48b40df9">
            <seg n="e1ebe657">
              Herr talman! För kvinnor och alla andra som vill finnas på arbetsmarknaden
              är det allra viktigast att det lönar sig att jobba. Den här regeringen
              har förstärkt arbetslinjen.
            </seg>
            <seg n="bbcf99d8">
              Tittar man statiskt på detta, som Ulla Andersson uppenbarligen
              vill göra, ser man att de skattesänkningar som vi har genomfört
              procentuellt sett har gått mest till dem med låga inkomster. Men
              det innebär också dynamiskt att de som har låga inkomster har
              fått det allra bästa utfallet eftersom de har fått en chans att
              komma in på arbetsmarknaden. Det har inte minst varit viktigt
              för unga, för invandrare och för kvinnor.
            </seg>
            <seg n="83e6a5c0">
              När det gäller infrastrukturinvesteringar gläder det mig att
              Ulla Andersson också gläds åt det som regeringen gör nu och som
              ni aldrig lyckades göra. Vi gör en historiskt stor satsning på
              infrastruktur. Men jag förstår inte riktigt vad Ulla Andersson
              menar när hon talar om fordonsindustrin. Menar Ulla Andersson
              att Sverige och svenska skattebetalare skulle ha skickat in pengar
              i amerikanska konkursbon? Är det detta som har varit Ulla Anderssons
              och Vänsterpartiets politik?
            </seg>
          </u>
          <note type="speaker" n="d027a947">
            Anf. 22 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-1" n="769ae6f8">
            <seg n="874c5e87">
              Herr talman! Jag kanske ska upprepa vad jag sade. 23 procent
              av era skattesänkningar har gått till den rikaste tiondelen där
              76 procent är män. Det är en ganska tydlig inkomstomfördelning
              från kvinnor till män.
            </seg>
            <seg n="d5a8c4c6">
              50 000 personer riskerar att utförsäkras från sjukförsäkringen.
              En majoritet av dem är kvinnor. Ni skriver i er egen budgetproposition
              att en del av de kvinnor som kommer att utförsäkras vid årsskiftet
              kanske ändå kommer att få behålla sin sjukförsäkring, om de ligger
              på sjukhus eller är stadigvarande i vård i hemmet. Det är en människosyn
              som luktar illa, Roger Tiefensee.
            </seg>
            <seg n="a860f7e8">
              Ni har dessutom utestängt kvinnor från deltidsstämpling. Ni har
              försämrat sjukförsäkringen och a-kassan, och ni har gjort vad
              ni kan för att försämra kvinnors levnadsvillkor i Sverige. Ni
              har infört ett hemmafrubidrag och överklassnära tjänster. Det
              är steg långt bakåt till en tid som jag trodde vi skulle ha lämnat
              i Sverige. Jag hade förväntat mig en politik med jämställdhetspolitiska
              ambitioner, inte en politik där man straffar kvinnor just för
              att de är kvinnor.
            </seg>
          </u>
          <note type="speaker" n="7966132d">
            Anf. 23 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-4" n="48b40df9">
            <seg n="237da2c0">
              Herr talman! Som jag sade i mitt första inlägg handlar det om
              att om man tittar statiskt på detta kan man göra sådana påståenden
              som Ulla Andersson gör. Tittar man dynamiskt på detta ser man
              att denna regerings politik att stärka arbetslinjen och förbättra
              kvinnors möjligheter till exempel att inom offentlig verksamhet
              faktiskt kunna få starta företag lagen om valfrihet innebär möjligheter
              för kvinnor på arbetsmarknaden att faktiskt också kunna utveckla
              sina idéer i företag. Denna regering föreslår att vi ska förbättra
              trygghetssystemen för företagare. Det är sådant som många gånger
              gör att kvinnor tvekar att starta företag.
            </seg>
            <seg n="dcf3a5cc">
              Vi har en arbetslinje. Ni har en bidragslinje. Det är skillnaden.
              Arbetslinjen är långsiktigt alltid bättre för kvinnor, ungdomar,
              invandrare och för samhället totalt. Den gör att människor stärks
              när det gäller möjligheten att försörja sig på en lön. Det är
              bra med sänkta inkomstskatter för låg- och medelinkomsttagare
              eftersom det många gånger är just kvinnor som har låga och normala
              inkomster.
            </seg>
          </u>
          <note type="speaker" n="440068e5">
            Anf. 24 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-0" n="3282d4c1">
            <seg n="bb0b21bc">
              Herr talman! Ni gör en del saker som jag tycker är rätt bra den
              här gången. Jag tänkte lyfta fram en av dem. Det är att ni förändrar
              en del av företagarnas koppling till trygghetssystemet. Det är
              frågor som vi från Miljöpartiet har drivit under lång tid, till
              exempel att man kan ha kvar sin sjukpenninggrundande inkomst under
              två år när man startar företag.
            </seg>
            <seg n="3bf02481">
              Det är inte så svårt att se Moderaternas avtryck i denna budget
              med deras prioritering att göra ytterligare stora skattesänkningar
              och jobbskatteavdrag.
            </seg>
            <seg n="8ff5c0a0">
              Men jag undrar lite grann över Centerns avtryck i denna budget.
              Ni har velat ha generella sänkningar av arbetsgivaravgifterna.
              Det bidde en tummetott. Det är möjligtvis så att de sänkta egenavgifterna
              är det som är ert avtryck. Klimatambitioner finns det inga alls.
              Så det kanske är det som är Centerns avtryck.
            </seg>
            <seg n="657d08e5">
              När ni kom till makten avskaffade ni den nedsättning med 5 procent
              av egenavgifterna som då fanns. Nu tre år senare återställer ni
              vår politik och inför den igen. Men varför avskaffade ni den tidigare
              nedsättningen? Varför behöver ni komma nu i efterhand och köra
              återställare? Varför gör ni inte också motsvarande sänkning av
              arbetsgivaravgifterna för småföretag där det faktiskt finns en
              väldigt stor chans att de nyanställer? Det är de företag som fortfarande
              bara har fått en höjning av skatten med er politik.
            </seg>
            <seg n="56cd7559">
              När ni avskaffade den nedsättning som fanns av arbetsgivaravgifterna
              och egenavgifterna argumenterade ni för att den inte skulle skapa
              några jobb. Nu inför ni en liten del av den reformen igen.
            </seg>
            <seg n="4a47e50f">
              Min fråga till Roger Tiefensee är vad hans bedömning är i fråga
              om hur många jobb som den här reformen kommer att ge.
            </seg>
          </u>
          <note type="speaker" n="05708849">
            Anf. 25 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-5" n="48b40df9">
            <seg n="f789c968">
              Herr talman! Tack, Mikaela Valtersson, för dina uppskattande
              ord när det gäller trygghetssystem för företagare. Det har utretts
              och stötts och blötts länge i denna kammare och i svensk politik.
              Uppenbarligen hade Miljöpartiet tidigare ambitioner att komma
              framåt i fråga om det. Ni lyckades inte i ert samarbete med Socialdemokraterna.
            </seg>
            <seg n="2cfc00f3">
              Det som vi nu gör är att framför allt se till att företagare
              får en möjlighet att få samma trygghet i fråga om socialförsäkringar,
              till exempel när de är tillfälligt lediga för vård av sjukt barn,
              som anställda. Det är jätteviktigt, och det är inte minst viktigt
              för kvinnor så att de ska våga gå från en till synes trygg anställning
              till att verkligen kunna förverkliga sina idéer i ett företag.
              Det är ett av Centerpartiets avtryck i denna budget.
            </seg>
            <seg n="cf982ca2">
              Det andra gäller det som Mikaela Valtersson sade om egenavgiftssänkningen.
              Och notera att den är större och bättre än den som fanns tidigare.
              Dessutom har vi kvar de generella nedsättningar både av arbetsgivaravgifter
              och av egenavgifter som har gjorts. Vi har också kvar de riktade
              sänkningar av arbetsgivaravgifter som är genomförda. Det var det
              som var skillnaden.
            </seg>
            <seg n="8301ae87">
              Vi tog tillbaka detta med generell arbetsgivaravgiftsnedsättning
              eftersom vi såg att det behövdes insatser för dem som var långtidssjuka
              och som hade varit långtidsarbetslösa. Vi sänkte kostnaden, och
              gör det fortfarande, för att anställa en långtidsarbetslös. Vi
              har också sänkt kostnaden för att anställa en ung person.
            </seg>
            <seg n="3eca262f">
              Om jag förstått det rätt vill Mikaela Valtersson och det samlade
              vänsteralternativet ta tillbaka de sänkningarna och chockhöja
              kostnaden för att ha unga anställda. Jag tror att det är helt
              fel politik.
            </seg>
            <seg n="3813ce72">
              Det vi i den här budgeten har fokus på är dels motåtgärder mot
              ungdomsarbetslösheten, dels att skapa förutsättningar för fler
              och växande företag.
            </seg>
          </u>
          <note type="speaker" n="8ffadb53">
            Anf. 26 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-1" n="3282d4c1">
            <seg n="3efd628e">
              Herr talman! Jag förstod inte riktigt svaret här. Jag tror inte
              att du, Stefan Attefall, sade hur många jobb du bedömer att den
              här reformen skulle ge och att ni tog bort den nedsättning som
              fanns för alla småföretag för att hjälpa långtidsarbetslösa och
              sjuka. Jag får inte riktigt ihop det. Också där försämrade ni
              ju. Jag förstår inte riktigt vad ni finansierade med den reformen.
            </seg>
            <seg n="78494953">
              Ni höjde skatten för väldigt många småföretag men det är ju där
              jobben skapas för att i stället gynna dem som redan har unga anställda.
              Det är ett ganska ineffektivt sätt att använda pengarna.
            </seg>
            <seg n="3fa3c42a">
              Jag återkommer till min fråga. Centerpartiets partiledare Maud
              Olofsson sade i Aftonbladet häromdagen att hon bedömde att reformen
              om sänkta egenavgifter skulle ge kanske 90 000 jobb. Då undrar
              man om det kanske försvann 90 000 jobb i början av mandatperioden
              då ni avskaffade den.
            </seg>
            <seg n="9ae97281">
              Min fråga är: Delar du, Roger Tiefensee, din partiledares bedömning
              att sänkningen av egenavgifterna kommer att ge 90 000 nya jobb
              i Sverige?
            </seg>
          </u>
          <note type="speaker" n="9aff4c10">
            Anf. 27 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-6" n="48b40df9">
            <seg n="a1c605ab">
              Herr talman! Det vi gjorde när vi sänkte kostnaden för att ha
              unga anställda var en strukturell åtgärd. Mikaela Valtersson avfärdar
              det med att det är en åtgärd för dem som redan har unga anställda.
              Men är det någonting som vi i dag ser som viktigt på arbetsmarknaden
              är det väl förutsättningarna för att unga ska kunna vara kvar
              på arbetsmarknaden.
            </seg>
            <seg n="23c943d6">
              Jag skulle vilja att Mikaela Valtersson i sitt anförande senare
              här uppskattar vad arbetslösheten kommer att öka med vid en nedsättning
              av arbetsgivaravgiften när det gäller unga, som ni ju vill.
            </seg>
            <seg n="3104a981">
              Maud Olofssons räkneexempel om de 90 000 jobben gällde om hälften
              av egenföretagarna anställde en person till. Det är, som sagt,
              ett räkneexempel. Men både egenavgiftssänkningen och de andra
              skatteförändringar som har gjorts visar sig innebära att egenföretagare
              årligen efter skatt har fått 26 000 kronor mer kvar. Det ökar
              möjligheterna både att utveckla företaget och att anställa.
            </seg>
          </u>
          <note type="speaker" n="fdf3cd7c">
            Anf. 28 CARL B HAMILTON (fp):
          </note>
          <u who="unknown" xml:id="i-16516b89f9b8e8b9-2" n="42c8e8e5">
            <seg n="c7465252">
              Herr talman! Den här budgeten, kära kammare, skulle Martin Luther
              ha kunnat lägga fram. I Luthers Lilla katekes står, som jag minns
              det, att arbete befordrar hälsa och välstånd och förhindrar många
              tillfällen till synd.
            </seg>
            <seg n="e510651b">
              Detta lutherskt kärva budskap är också ganska precis temat för
              den här budgeten. I modern och aktuell tappning finns budskapet
              i titeln Jobba Sverige ur krisen.
            </seg>
            <seg n="1655ffaf">
              Anders Borg är har de som arbetat tillsammans med honom upptäckt
              i sin syn på arbete en modern Martin Luther som bytt ut katekesen
              som hjälpmedel till förmån för nationalekonomin och kalkylatorn.
              Och han har hela alliansen med sig. Men vi har oppositionen emot
              oss i denna arbetslinje.
            </seg>
            <seg n="793b82b3">
              Så långt budgetens grundtema.
            </seg>
            <seg n="47d088c0">
              Världen går nu igenom bottenfasen av den värsta ekonomiska krisen
              på många årtionden. Självklart drabbas även Sverige. Ja, vår ekonomi
              har drabbats mer än genomsnittet på grund av vårt stora exportberoende.
            </seg>
            <seg n="de85407a">
              Än så länge ligger dock arbetslösheten i Sverige på ungefär samma
              nivå på 9,2 procent i juli 2009 som arbetslösheten i euroländerna,
              som låg på 9,5 procent. Hur arbetslösheten utvecklas framöver
              vet ingen med någon större exakthet inte heller den av besserwissrar
              fulla orakelkören av konjunkturbedömare. Vi vet alltså inte riktigt
              hur det kommer att gå. Men jag tror inte att vi kommer att hamna
              på 12 procent.
            </seg>
            <seg n="866d7f88">
              Förutsättningarna för den svenska ekonomin har förbättrats under
              det senaste halvåret.
            </seg>
            <seg n="b02fa2e1">
              Regeringens krispolitik och den internationella uppgången har
              medfört att fallet i svensk bnp nu har upphört. Hushållens konsumtion
              stiger, liksom detaljhandelns försäljning.
            </seg>
            <seg n="09f918b5">
              De mätningar som görs visar att hushållen har blivit märkbart
              mer optimistiska. I augusti förbättrades för fjärde månaden i
              rad hushållens syn på det ekonomiska läget i Sverige. Det tidigare
              kraftiga fallet i svensk export har stannat av. Företagen har
              en ökad orderingång från såväl utlandet som hemmamarknaden.
            </seg>
            <seg n="75c479eb">
              Regeringens krispolitik innebär att stora summor satsas mot krisen.
              Detta innebär att Sverige sammantaget åren 20082010 driver en
              mer kraftfull krisparerande politik än något annat OECD-land.
              För detta kritiserar oppositionen regeringen.
            </seg>
            <seg n="7926ab7e">
              Regeringen driver i Keynes anda en starkt konjunkturdämpande
              politik genom ökad statlig upplåning. Ja, upplåning med lånade
              pengar är bra i dagsläget; det är rätt politik inte fel politik
              som Östros och andra påstår!
            </seg>
            <seg n="a0dd62bb">
              Det är naturligtvis riktigt att, som oppositionen sagt här i
              dag och i olika sammanhang, dessa ökade utgifter, liksom efterfrågeökningar
              genom skattesänkningar, ökade kommunbidrag och så vidare möjliggörs
              med lånade pengar och ökad statlig upplåning.
            </seg>
            <seg n="651b251b">
              Ja, ökad temporär upplåning är närmast definitionen av en keynesiansk
              politik mot arbetslöshet och då av det slag som Ernst Wigforss,
              Gunnar Sträng med flera i närmare 70 år drivit i Sverige, alltså
              som olika svenska regeringar har drivit.
            </seg>
            <seg n="51bcecbe">
              Däremot är det omöjligt att, som oppositionen försöker göra,
              öronmärka upplåningen till just de skattesänkningar som man själv
              ogillar eller till just de ökade utgifter som man själv inte vill
              prioritera. Det är, herr talman, bokföringsmässig och nationalekonomisk
              gallimatias att försöka göra denna öronmärkning!
            </seg>
            <seg n="bc1c937e">
              Hade regeringen följt oppositionens retorik emot lånade pengar
              för att bekämpa krisen hade den kortsiktiga arbetslösheten i Sverige
              varit rejält högre, liksom den långsiktiga jämviktsarbetslösheten.
            </seg>
            <seg n="abefc767">
              Socialdemokraternas och Vänsterpartiets motvilja mot sänkt skatt
              för dem som arbetar i Sverige borde vara välkänd. Att de 4,2 miljoner
              arbetande svenskarna ska få betala högre skatt på sina surt förvärvade
              arbetsinkomster är utlovat av vänstertrojkan.
            </seg>
            <seg n="1765d6d9">
              Stridsyxorna är vässade för att komma åt dem som bidrar till
              bnp genom att gå upp på morgonen, gå till jobbet, lämna på dagis,
              jobba och slita hela dagen, hämta på dagis, handla mat, laga mat
              med hungriga barn omkring sig, hämta andan framför tv:n och sedan
              stupa i säng.
            </seg>
            <seg n="1dce07f3">
              För just dessa 4,2 miljoner svenskar vill Thomas Östros och vänstertrojkan
              höja skatterna. Det är, herr talman, skamligt!
            </seg>
            <seg n="1262484f">
              Lärare och sjuksköterskor skulle med Socialdemokraternas och
              vänstertrojkans politik så småningom få en månatlig skatteökning
              i sitt hushåll på kanske 3 000 kronor. Men låt mig vara generös
              och säga att det bara blir 2 0003 000 kronor. De som jobbar och
              bidrar till bnp ska ha en rejäl skattehöjning det är vänstertrojkans
              budskap.
            </seg>
            <seg n="7d000950">
              Herr talman! Kort sagt: Fler jobb och högre välfärd med Luther
              och regeringens politik!
            </seg>
          </u>
          <note n="3a7d084b">
            I detta anförande instämde finansminister Anders Borg (m).
          </note>
          <note type="speaker" n="e334142d">
            Anf. 29 STEFAN ATTEFALL (kd):
          </note>
          <u who="stefan_attefall_17c935" xml:id="i-07b47c03a5cd92c4-2" n="0412bb38">
            <seg n="39fdfb53">
              Herr talman! Instämmandet måste ha gällt utnämningen av finansministern
              till en ny Martin Luther.
            </seg>
            <seg n="4ddf7209">
              Vi är nu mitt inne i den värsta ekonomiska kris som världen upplevt
              sedan 1930-talet. Mitt i denna otrygga värld satsar alliansregeringen
              ordentligt med resurser på att stärka tryggheten i vårt samhälle
              trygghet i form av fler poliser och ett starkare rättsväsen, trygghet
              i form av värnandet av vård, omsorg och skola, trygghet i form
              av mer pengar i plånboken för pensionärer, vårdbiträden och ingenjörer
              samt trygghet i form av bättre villkor för våra småföretagare.
            </seg>
            <seg n="6a89ce60">
              Regeringens stora satsning i budgeten för nästa år är möjlig
              därför att Sverige hade ett starkt utgångsläge när krisen inleddes
              genom urstarka offentliga finanser, en låg statsskuld och rekordmånga
              jobb.
            </seg>
            <seg n="f2e72304">
              Men ett stort otrygghetsmoln svävar fortfarande över våra huvuden:
              arbetslösheten. Den kommer att sväva över våra huvuden ett bra
              tag till, för arbetslösheten kommer att stiga en bit till innan
              vi ser vändningen. Det vi ska ta på riktigt stort allvar är oron
              för att arbetslösheten biter sig fast och blir långtidsarbetslöshet
              för många människor. Här måste all kraft inriktas på att försöka
              förhindra detta.
            </seg>
            <seg n="a3979ea6">
              Nu när krisen verkar plana ut lite grann vågar vi gasa på lite
              grann.
            </seg>
            <seg n="434c9109">
              Det är i en lågkonjunktur som man ska gasa. Men det gäller att
              gasa så att man vet att man håller sig på vägen. De satsningar
              som vi gör, många av dem tillfälliga, innebär att vi när konjunkturen
              blir normal igen kommer att landa på ett långsiktigt överskott,
              som vi ju ska ha i de offentliga finanserna.
            </seg>
            <seg n="c664a671">
              Oppositionen hävdar att vi satsar för lite, för sent och för
              mycket samtidigt. Alla inser att det är något fel i den argumentationen.
              Man kan inte gasa för mycket och för lite samtidigt.
            </seg>
            <seg n="42761ac7">
              Herr talman! Det är förvånande med den ovilja som de tre vänsterpartierna
              visar mot att våra löntagare ska få mer ekonomiskt svängrum. Varför
              är Ulla Andersson, Thomas Östros och Mikaela Valtersson så ovilliga,
              vill inte att ett vårdbiträde får en månadslön extra på ett år,
              tack vare jobbskatteavdraget? Vetenskap och beprövad erfarenhet
              visar att jobbskatteavdraget bidrar till en bättre arbetsmarknad
              och gör att fler människor får arbete. Men nog så viktigt är att
              vi ger vårdbiträden, löntagare, mer makt över sina liv. Vårdbiträdet
              känner en större trygghet i att hon kan försörja sig själv och
              styra sitt liv och bli mindre beroende av politiska beslut. Men
              partier som säger sig vilja värna om arbetarna är emot detta.
            </seg>
            <seg n="945d5a5e">
              Herr talman! Kommunerna får nu 17 miljarder kronor för 2010.
              En hel del av dessa pengar är tillfälliga, men det finns också
              permanenta ökningar av statsbidragen till kommunsektorn. Jämfört
              med 2006 har vi för 2010 förstärkt kommun- och landstingssektorn
              med 38 miljarder kronor. Det är enorma summor som nu förs över
              från staten till kommunerna för att värna välfärdens kärna och
              försöka hjälpa till att förhindra att den ekonomiska krisen slår
              ut i uppsägningar och nedskärningar i kommuner och landsting.
            </seg>
            <seg n="12bcfb70">
              Det är också glädjande att se de mer direkta satsningar som görs
              för att utveckla sjukvården och äldreomsorgen en nationell cancerstrategi,
              förbättrad läkemedelsanvändning, ett nytt program för god äldreomsorg
              samt möjlighet att bygga trygghetsbostäder med statligt stöd.
            </seg>
            <seg n="b9042048">
              Mitt i den här krisen har vi också lyckats ordna fram en skattesänkning
              för våra äldre. Sänkt skatt till pensionärerna är en av de frågor
              som Kristdemokraterna har drivit hårdast under budgetförhandlingarna.
              Det är intressant att se att inte minst pensionärerna med låga
              inkomster, ofta äldre kvinnor, får del av de största skattesänkningarna.
            </seg>
            <seg n="c88db5df">
              Mot bakgrund av att Socialdemokraterna under tolv år vid makten
              inte lyckades sänka skatten för våra äldre är jag stolt över att
              vi nu tagit två viktiga steg på den vägen. Vi kristdemokrater
              vill gärna fortsätta på den vägen. Som jag försökte säga till
              Thomas Östros tidigare får alla pensionärer med en inkomst upp
              till 20 000 kronor per månad en högre skattesänkning 2010 än vad
              jobbskatteavdragets steg 4 innebär.
            </seg>
            <seg n="7b4a35a0">
              Herr talman! Alliansregeringen beskylls av oppositionen för att
              föra en orättvis politik. Klyftorna ökar, påstås det. I denna
              anklagelse ligger något slags påstående om att om oppositionen
              fick regera skulle de lyckas mycket bättre att minska klyftorna.
              Vi kan bara spekulera om detta. Men vad vi vet är facit av de
              tolv år då Socialdemokraterna med stöd av v och mp regerade Sverige.
              Vi vet, enligt det vetenskapliga sättet att räkna inkomstspridning
              och klyftor, att inkomstspridning ökade med 30 procent i Sverige.
              Förmögenhetskoncentrationen ökade också. Facit av Vänsterpartiets
              och Socialdemokraternas politik är alltså nedslående. Det är tvärtemot
              hur verkligheten har utvecklat sig. Det visar också att verkligheten
              inte alltid är i samklang med retoriken från vänstersidan.
            </seg>
          </u>
          <note type="speaker" n="533ffc77">
            Anf. 30 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-2" n="769ae6f8">
            <seg n="abac2536">
              Herr talman! Vi har nyligen hört att det dynamiskt sett är bra
              att vi har fått 130 000 fler fattiga kvinnor och att inkomstskillnaderna
              mellan kvinnor och män har ökat. Jag undrar om Stefan Attefall
              tycker att det är bra att det är riskkapitalister och hedgefonder
              som tar hand om sjuka och gamla i dagens Sverige. Jag undrar om
              det är bra, Stefan Attefall, att riskkapitalisterna, registrerade
              i skatteparadis, plockar ut 3 miljarder i vinst. Det kunde ha
              använts till 6 000 fler anställda.
            </seg>
            <seg n="337b1c56">
              Jag undrar om det är bra, Stefan Attefall, att dina borgerliga
              partikamrater säljer Vantörs hemtjänst, som är värderad till 25
              miljoner, för 69 500 kronor. Det är många kronor som kunde ha
              använts till en bättre hemtjänst.
            </seg>
            <seg n="53ae8665">
              Är det bra, Stefan Attefall, att de fyra förskolor i Årsta som
              såldes för 600 000 kronor kan plocka ut en vinst på 3 miljoner
              kronor efter ett år, samtidigt som ägarna tagit ut ½ miljon i
              vinst och betalat ut 800 000 kronor i styrelsearvoden och barngrupperna
              har blivit större? Föräldrarna har i sin tur skänkt leksaker och
              vikt ett antal av sina kvällar till pysselkvällar eftersom man
              trott att det var ekonomisk kris på förskolan.
            </seg>
            <seg n="734100aa">
              Är det ett bra sätt, Stefan Attefall, att använda våra gemensamma
              skattemedel att garantera vinster till riskkapitalister och hedgefonder
              när det gäller att ta hand om våra gamla och barn?
            </seg>
          </u>
          <note type="speaker" n="49d424cc">
            Anf. 31 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-3" n="0412bb38">
            <seg n="4ad11ada">
              Herr talman! När man säljer egendom som förvaltas och ägs av
              stat eller kommun ska man göra det så att man värnar om skattebetalarnas
              pengar. Nu är det här Sveriges riksdag och inte Helsingforss kommunfullmäktige.
              Jag kan inga detaljer i de exempel som du tar upp. Men man ska
              självklart se till att man får betalt för det man säljer. Jag
              hoppas att rättsliga instanser prövar de fall som är aktuella
              om det skulle vara så att något fel har begåtts.
            </seg>
            <seg n="e89b2e21">
              Jag tycker att det vore bra om fler var med och kortade vårdköer.
              Om människor vill satsa pengar på att bedriva en verksamhet som
              gör att vi får fler händer som hjälper till i vården, fler läkare
              som opererar och kortare vårdköer är jag glad. Kan man göra vinst
              på det tyder det på att man kan bedriva verksamheter effektivare.
              Då måste vi ta det som jämförelse för att bedriva den offentliga
              vården effektivare.
            </seg>
            <seg n="d5dce5e0">
              Jag har ungefär samma uppfattning där som jag tror att Mona Sahlin
              har. Men jag är inte säker på vad Socialdemokraterna tycker, för
              man får lite olika besked. Det är möjligt att du kan reda ut detta
              med dina vänner inom den rödgröna alliansen.
            </seg>
            <seg n="85546246">
              Jag noterar att Ulla Andersson undviker att svara på en fråga
              jag ställde. Varför är du så ogin mot vårdbiträdet som får en
              extra månadslön tack vare jobbskatteavdraget och vill rycka undan
              de pengarna från henne, göra henne mer beroende av bidrag och
              politiska beslut och därmed minska hennes självständighet och
              makt över sitt liv? Det är ju konsekvensen av den skattehöjarpolitik
              som du driver och tänker gå till val på.
            </seg>
          </u>
          <note type="speaker" n="d7cce1d3">
            Anf. 32 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-3" n="769ae6f8">
            <seg n="975a5c46">
              Herr talman! Fjärde jobbskatteavdraget motsvarar 20 000 välfärdstjänster.
              20 000 kvinnor hade kunnat få ett jobb, Stefan Attefall. Det hade
              betytt mycket i deras plånbok, mycket mer än din politik.
            </seg>
            <seg n="d49af43c">
              Du säger att det är bra om fler satsar på att driva verksamhet
              och korta vårdköerna. Men det är våra pengar de använder. De riskerar
              själva ingenting, det är våra gemensamma skattepengar. Dessutom
              visar det sig, till exempel i Helsingfors, att man har mycket
              lägre personalbemanning. Det är 15 procent lägre bemanning i privata
              äldreomsorgsföretag än inom den kommunala äldreomsorgen. Det betyder
              något för de äldre och för de kvinnor som arbetar där.
            </seg>
            <seg n="81877486">
              Dessutom finns det en väldigt bra rapport som heter Den som söker
              skall finna . Man har granskat många hemtjänstföretag här i Helsingfors
              ni vill ju ha fler företagare som bedriver hemtjänst och äldreomsorg.
              Här kan man se hur det fuskas kontinuerligt. Vart femte företag
              har anmärkningar för obetald skatt, skulder till stat, kommun
              eller enskilda. En tredjedel av företagen gör inte pensionsinbetalningar.
              En majoritet av hemtjänstföretagen har inga kollektivavtal, och
              så vidare.
            </seg>
            <seg n="a575258a">
              Läs den här, Stefan Attefall! Jag tror att du kommer att lära
              dig en hel del.
            </seg>
          </u>
          <note type="speaker" n="2bb31613">
            Anf. 33 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-4" n="0412bb38">
            <seg n="b149b92e">
              Herr talman! Jo, det finns säkert mycket jag kan behöva lära
              mig, men jag har lärt mig att den som bedriver vård gör det i
              lokaler som någon privat byggherre har byggt med skattebetalarnas
              pengar. Den som använder utrustningen använder den utrustning
              som har levererats av privata företag. En del vårdpersonal är
              också anställd av privata företag.
            </seg>
            <seg n="87c20b85">
              Jag ser inte som problem vem som är arbetsgivare och vilken ägandeform
              som ligger bakom. Jag ser det som problem om vården inte fungerar.
              Jag ser det som problem om det finns vårdköer. Jag ser problem
              om kvaliteten är dålig. Där ska vi vara stentuffa. Där ska vi
              ha kontroll. Där tror jag att vi har förstärkt kontrollfunktionen.
              Vi har infört fler och öppna jämförelser mellan äldreomsorg och
              sjukvård. Vi inför en ny myndighet som ska syssla med en oberoende
              granskning av vården, frikopplat från kommuner, landsting och
              privata vårdgivare, för att just vara på medborgarnas sida. Det
              är det som är det intressanta, inte vem som står som ägare bakom.
              Att alla har tillgång till vård av god kvalitet är det viktiga
              för mig.
            </seg>
          </u>
          <note type="speaker" n="448792df">
            Anf. 34 ULLA ANDERSSON (v):
          </note>
          <u who="ulla_andersson_78e8c0" xml:id="i-f4b3203bb0b5e167-4" n="769ae6f8">
            <seg n="6445df3b">
              Herr talman! Vi har nu hört om nationalekonomiska teorier, om
              statistik, ja, till och med om katekesen och en återuppstånden
              Martin Luther. Men det här handlar faktiskt om oss människor,
              om hur politiken påverkar oss kvinnor, om pensionärer, om studenter,
              om arbetslösa, om sjuka. Det handlar om vår verklighet och vår
              gemensamma framtid.
            </seg>
            <seg n="289ab744">
              I tider av massarbetslöshet borde jobben vara nummer ett, två
              och tre. Men regeringen prioriterar fortsatta skattesänkningar
              med ytterligare 10 miljarder, detta trots att regeringens egna
              siffror visar att det är ett mycket ineffektivt sätt att skapa
              jobb på. Varje jobb beräknas kosta 1 miljon kronor, enligt budgetpropositionen.
              För motsvarande summa skulle en företagare kunna nyanställa två
              snickare eller två industriarbetare, en skola kunna anställa två
              lärare eller ett boende för äldre tre vårdbiträden. För 10 miljarder
              kunde vi få 20 000 fler anställda i välfärden. Rent samhällsekonomiskt
              och jobbmässigt hade vi fått två till tre gånger bättre utfall
              om pengarna direkt hade använts till att skapa jobb i stället
              för till skattesänkningar.
            </seg>
            <seg n="84f91d64">
              Inte en enda svarade att vi borde sänka skatten när vi var runt
              och besökte 35 orter som har drabbats hårt av varsel på kort tid.
              Vi har pratat med fackliga företrädare, kommunledningar, företagsledningar,
              arbetsförmedlingar och olika lokala initiativ för att få fram
              deras erfarenheter av krisen och lyssna in vad som borde göras.
              Inte en enda av dem, inte ens era egna borgerliga kamrater, har
              sagt: Sänk skatten! Vad vi däremot fick höra från så gott som
              samtliga var: Satsa på utbildning! Passa på att bygga järnvägar
              och bostäder! De sade: Låt inte kommunsektorn förvärra krisen.
              Låt i stället kommunerna tidigarelägga sina investeringar för
              att få i gång hjulen. De sade: Gör nödvändiga energi- och klimatomställningar
              som vi ändå behöver göra. De sade inte att vi skulle slänga ut
              folk från a-kassan, utan de förklarade vikten av att de varslade
              kan räkna med något att falla tillbaka på. Det blev oerhört tydligt
              vad det betyder att 500 000 personer har lämnat a-kassan.
            </seg>
            <seg n="ccb962f2">
              För oss i Vänsterpartiet har de här besöken betytt väldigt mycket
              och förändrat mycket. Vi kommer alltid att sätta jobben först
              i våra prioriteringar och säger därför nej till den valbudget
              regeringen lagt fram i dag. För oss kommer jobben först, sedan
              kommer jobben och sedan återigen jobben.
            </seg>
            <seg n="cb43687a">
              Redan i höstas fick vi en bekräftelse på att Vänsterpartiet är
              på rätt väg. Bland annat visade riksdagens utredningstjänst att
              med de förslag vi har lagt fram skulle det bli 50 000 fler jobb,
              en högre bnp-tillväxt och högre hushållsinkomster eftersom fler
              får en lön att leva på. Dessutom har vi ett högre offentligt sparande
              än regeringen. Orsaken till det här är enkel: Vi säger nej till
              orättvisa skattesänkningar. Det handlar om att använda pengar
              effektivt och samhällsekonomiskt lönsamt, så vi använder i stället
              pengarna till att sätta människor i arbete. Det bygger landet
              för framtiden.
            </seg>
            <seg n="3d3a369a">
              95 miljarder har regeringen sänkt skatten med. Det har delvis
              finansierats med kraftigt försämrad a-kassa och sjukförsäkring,
              i syfte att pressa ned lönerna, något som Borg ivrigt har förnekat
              här men som i dag blir svårare att förneka när till och med Expressen
              haft regeringens hemliga, interna dokument på löpsedeln. I de
              interna papperen står det tydligt och klart att fördelen med jobbskatteavdraget
              är att det sänker reservationslönerna, det vill säga lägstalönerna
              avklädd, Borg!
            </seg>
            <seg n="283fa21e">
              95 miljarder är en enorm summa. För att göra det enklare ska
              jag försöka göra lite jämförelser. Det är mer än vad samtliga
              kommuner betalar för äldreomsorgen. Det är mer än vad samtliga
              kommuner betalar för grundskolan. 95 miljarder är mer än vad staten
              satsar på underhåll och investeringar i vägar och järnvägar, hela
              rättsväsendet, hela kulturbudgeten, bostadsbidragen och hela näringspolitiken.
            </seg>
            <seg n="c923e0f3">
              Varje miljard som ni har delat ut till era rika kompisar är 1
              miljard mindre till jobb. Enligt era egna prognoser kommer vi
              att närma oss en arbetslöshet på 12 procent. Och för första gången
              har vi högre arbetslöshet än genomsnittet i EU. Det är inget oförklarligt
              fenomen.
            </seg>
            <seg n="f4592ba4">
              I andra länder lade regeringarna fram stimulanspaket väldigt
              snabbt för att stoppa krisen, men här gjorde regeringen inte så
              mycket. Man spådde vädret och fortsatte med oförsvarliga skattesänkningar
              för redan rika ett ineffektivt sätt att skapa jobb. Enligt era
              egna beräkningar kostar varje jobb 1 miljon kronor. Det finns
              bättre och effektivare åtgärder som ger två till tre gånger bättre
              utfall.
            </seg>
            <seg n="4a26945e">
              Våra förslag har gett orättvisa skattesänkningar och försvagade
              statsfinanser, skrev Borg och Reinfeldt på DN Debatt år 2004.
              De nya Moderaterna skulle ha en mer rättvis skattepolitik än de
              gamla. Många fick en bild av att nu hade Moderaterna nyktrat till
              efter Bo Lundgren. Men sanningen var tvärtom. De gamla Moderaterna
              gav den rikaste halvan 72 procent av skattesänkningarna och de
              nya 80 procent. Nästan hälften av skattesänkningarna har gått
              till den fjärdedel av befolkningen som tjänar mest. Den fjärdedel
              av befolkningen som tjänar minst har fått 6 procent. Det var ingen
              tillnyktring. Det var bara språket som hade förändrats. Men, Borg,
              du kanske kan ta och ringa Bo Lundgren, så att du får lite fördelningstips.
              Det verkar faktiskt behövas.
            </seg>
            <seg n="0a5a3727">
              En rättvis fördelning, enligt de nya Moderaterna, är följande:
              En student får 4 kronor i veckan i höjt studiebidrag. Det räcker
              till en påse nudlar. Den senaste skattesänkningen ger en fattigpensionär
              3 kronor mer i veckan i ökad inkomst. Det räcker till en kopp
              kaffe på ett kafé varannan månad. De får fortsätta att hoppas
              på bingovinster för att kunna fixa sina tänder och hämta ut sina
              mediciner. Det totala utfallet av skattesänkningarna för en av
              regeringens egna ministrar blev däremot lite bättre, 2 600 kronor
              i veckan. För riksdagens rikaste person gav det 25 000 kronor
              i veckan. Det motsvarar en genomsnittlig månadsinkomst för en
              heltidsarbetande. Direktör Fredrik Lundberg har fått ca 900 000
              kronor i veckan. Och när sedan statsministern i regeringsförklaringen
              hävdar att alla ska vara lika mycket värda har nyspråket nått
              nya nivåer. Jag bara undrar: Hur tänker ni? Sticker det till i
              samvetet ibland?
            </seg>
            <seg n="9eb0baf2">
              Under de få år som ni har suttit vid makten har inkomstskillnaden
              mellan kvinnor och män ökat med över 1 000 kronor i månaden. Det
              är inte heller oförklarligt utan faller tillbaka på de val ni
              har gjort skattesänkningar som till 60 procent har gått till män.
              Det hade gått att göra annorlunda. Recepten för en jämställd ekonomi
              är enkla och uppenbara och doftar oerhört gott även samhällsekonomiskt.
              Det handlar om att förbättra barn- och äldreomsorgen. Det handlar
              om rätt till fasta jobb på heltid och om trygga och stabila socialförsäkringssystem.
              Det handlar om att individualisera föräldraförsäkringen. Det handlar
              kort sagt om att möjliggöra förvärvsarbete i stället för att stänga
              dörrarna till arbetslivet.
            </seg>
            <seg n="0cceb1a7">
              Vi hade kunnat använda en del av de 95 miljarder som ni har sänkt
              skatterna med till ett rejält sysselsättningsstöd riktat till
              välfärdstjänsterna. De 10 miljarder som ni nu sänker skatterna
              med hade kunnat rädda de 20 000 jobb som enligt Konjunkturinstitutet
              kommer att försvinna i välfärden i år. Förskolorna hade kunnat
              motverka krisen genom att anställa folk i stället för att förvärra
              den genom att säga upp folk. Vi behöver ju mindre barngrupper.
              Och 90 procent av svenska folket föredrar sådana anställningar
              framför skattesänkningar 90 procent! Men det är nu många lärare,
              vårdbiträden och sjuksköterskor som mister sina jobb. Och det
              här är inte arbetsuppgifter som försvinner bara för att personalen
              blir uppsagd, för äldre ska ju ha mat och omsorg, barn ska ha
              utbildning och sjuka ska ha vård. Det blir vi kvinnor som obetalt
              på vår fritid får täcka upp och betala med en försämrad hälsa.
            </seg>
            <seg n="02e0c362">
              I Sandviken förlorar nu barnen sina elevassistenter. Det blir
              större grupper, mer stress, oroligare arbetsmiljö och sämre resultat
              i skolan, enligt rektorerna och skyddsombudet. De äldre och dementa
              i Gävle får sämre omsorg. Barn och föräldrar i Sandviken mister
              sin nattomsorg.
            </seg>
            <seg n="54b451a6">
              I det här läget är det totalt oansvarigt att prioritera skattesänkningar,
              för de här jobben behövs och efterfrågas. Det går att ta långsiktigt
              ansvar, och det kunde faktiskt vara annorlunda.
            </seg>
            <seg n="43676ffd">
              En ansvarsfull regering hade sagt: Denna kris ska vi klara tillsammans.
              Barn, sjuka och gamla ska värnas. Därför ska de anställda behållas.
              Vi behöver till och med anställa fler för att klara detta. Vi
              behöver bygga en välfärd för framtiden.
            </seg>
            <seg n="073426ed">
              Det hade varit att ta långsiktigt ansvar och för det krävs bara
              en sak, nämligen finansministerns vilja att prioritera löneutbetalningar
              framför skattesänkningar.
            </seg>
            <seg n="e7dec6d7">
              Vi säger fler jobb i välfärden. Regeringen har konsekvent svarat
              med något helt annat, nämligen fler bolag i välfärden. 3 miljarder
              tog riskkapitalister ut i de stora vårdbolagen förra året.
            </seg>
            <seg n="942a7a56">
              Det måste ha varit något som har blivit avgörande fel när Vantörs
              hemtjänst säljs för 69 500 kronor fast den värderas till 25 miljoner.
              Något stämmer inte när man kan plocka 3 miljoner ut förskolor
              som har sålts för 600 000. Runt om i borgerligt styrda kommuner
              säljs gemensam egendom till vrakpriser. I borgerlig politik är
              rea på offentlig verksamhet ideologi, men jag liknar det vid förskingring
              eller häleri.
            </seg>
            <seg n="3c634206">
              Oavsett gamla eller nya moderater och nyspråk är det samma gamla
              mossiga konservativa ojämlika värderingar som styr den ekonomiska
              politiken. Utsortering och nyspråk skapar inte fler jobb. För
              det krävs en politik på riktigt som inser att jobb ger välfärd
              och välfärd ger jobb och att det behövs ökad jämlikhet, jämställdhet,
              trygghet och frihet och som förstår att alla människor behövs.
            </seg>
            <seg n="22c93150">
              Herr talman! Vi behöver en regering som bedriver ny politik.
              Det går att bygga ett samhälle som ser att vi alla är både starka
              och ömtåliga samtidigt och att vi behöver varandra.
            </seg>
          </u>
          <note n="82a69b74">
            I detta anförande instämde Josefin Brink (v).
          </note>
          <note type="speaker" n="69e7f5f5">
            Anf. 35 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-3" n="20295ed5">
            <seg n="4f334428">
              Herr talman! Alternativen i svensk politik är tydliga. Arbetslinjen
              står mot bidragslinjen. Bidragslinjen företräds av alla de tre
              vänsterpartierna men kanske allra tydligast av Vänsterpartiet.
            </seg>
            <seg n="fcf29a48">
              Sysselsättningseffekten av oppositionens politik skulle vara
              att vi tappar 100 000 jobb, utöver dem vi förlorar via krisen.
              Jobbavdraget ska försämras; det kostar ungefär 20 000 jobb. A-kassan
              ska återställas; det kostar ungefär 35 000 jobb. Man ska återgå
              till en gammal traditionell Amspolitik; det kostar ungefär 10
              000 jobb. Man ska höja arbetsgivaravgifterna; det kostar ungefär
              20 000 jobb. Jag kan fortsätta en bra stund. På område efter område
              vill vänsterpartierna föra en politik som återställer bidragslinjen,
              som slår ut jobb och underminerar arbetslinjen.
            </seg>
            <seg n="f11dcbaa">
              Allra tydligast är det i pomperipossa-Vänsterpartiet. Man har
              lagt fram en märklig skattemotion där man trappar av grundavdraget
              vid en inkomst på 30 000. Man får alltså upp en marginaleffekt
              för en gymnasielärare eller barnmorska på 75 procent. Ett tag
              trodde vi att siffran skulle stanna på 100 procents marginaleffekt,
              men riktigt så mycket kom man inte upp i. Vänsterpartiet har konstruerat
              ett ekonomiskt förslag som ger 75-procentiga marginaleffekter
              för barnmorskor och kvalificerade sjuksköterskor. Detta är fullständigt
              uppåt väggarna. Det skulle kosta hundratusentals jobb, och det
              är en helt orimlig profil på skattepolitiken.
            </seg>
            <seg n="8770d826">
              Störst bekymmer har jag med Ulla Anderssons argumentation om
              fördelningen. När Lars Ohly valde att avskaffa arvs- och gåvoskatten
              jag antar att han tog upp i riksdagsgruppen om han skulle ta förmögenhetsskatten
              eller arvs- och gåvoskatten, för det var valet han fick av Göran
              Persson lånade man pengar till det. Det var en skatt som i huvudsak
              gynnade miljardärer. När Ulla Andersson och de andra i Vänsterpartiets
              riksdagsgrupp hade denna diskussion för jag föreställer mig att
              Lars Ohly ställde frågan till riksdagsgruppen hur tänkte ni när
              ni valde arvs- och gåvoskatten framför förmögenhetsskatten? Var
              det fördelningsargumenten som avgjorde att det blev arvs- och
              gåvoskatten snarare än förmögenhetsskatten? Eller ville ni egentligen
              avskaffa båda?
            </seg>
          </u>
          <note type="speaker" n="75d340a5">
            Anf. 36 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-5" n="769ae6f8">
            <seg n="4b1bd782">
              Herr talman! Så mycket som du, Anders Borg, har kramat förmögenhetsskatten
              här i dag tycker jag att du borde återinföra den. Men du har faktiskt
              avskaffat den. Det kostade 7 miljarder. För det kunde du ha anställt
              14 000 fler sjuksköterskor. Det hade varit ett bra val. Då hade
              vi kvinnor fått en bättre inkomst, du hade skapat fler jobb och
              det hade fått en bättre samhällsekonomisk effekt eftersom vi hade
              kunnat konsumera lite mer, affären därhemma kunde ha sålt lite
              mer varor och kanske anställt ett affärsbiträde till. Det hade
              varit ett bra och dynamiskt sätt att skapa jobb.
            </seg>
            <seg n="1c93ffa6">
              Du, Anders Borg, har dock valt en annan modell, det så kallade
              jobbavdraget, som går ut på att pressa ned lägstalönerna. Det
              får en dålig samhällsekonomisk effekt och leder till minskad sammanhållning
              och ökade ekonomiska klyftor. Enligt SCB, om vi ska prata statistik,
              har vi de största ekonomiska klyftorna i Sverige sedan vi började
              mäta på 70-talet. Det visar om något vad er politik har inneburit.
              Du har sänkt skatterna med 23 procent för de rikaste 10 procenten,
              där 76 procent är män.
            </seg>
            <seg n="3d0287f8">
              Det är tydligt vad du har för dagordning. Det är inte att prioritera
              jobben, utan det är att prioritera skattesänkningar. Hade du prioriterat
              jobb hade du kunnat välja en mycket effektivare modell. Era jobbskatteavdrag
              kostar 1 miljon per jobb, skriver ni själva i er budgetproposition.
              1 miljon! Det hade vi kunnat anställa många för med pengar direkt
              i handen två snickare, två byggnadsarbetare eller tre vårdbiträden.
            </seg>
            <seg n="57fe3ac2">
              För oss är valet enkelt. Vi satsar på riktiga jobb i verkligheten
              i stället för på dynamiska effekter, som ni gärna pratar om, av
              er politik. För oss är valet enkelt. Vi vill ha riktiga jobb,
              minskade inkomstskillnader och ökad trygghet.
            </seg>
          </u>
          <note type="speaker" n="faca3761">
            Anf. 37 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-4" n="20295ed5">
            <seg n="34ef136e">
              Herr talman! Över 100 000 i minskad sysselsättning är vad vi
              landar på när vi lägger ihop de olika vänsterpartiernas förslag.
              Det blir 20 000 med de försämringar av jobbavdraget man föreslår.
              Det blir 35 000 med de förändringar man föreslår på a-kasseområdet.
              Det blir 10 000 genom att återgå till traditionell Amspolitik.
              Man slopar RUT och ROT; det kostar 7 000 jobb. Man inför rätt
              till heltid och återinför friåret; det blir kanske 5 00010 000
              i förlorade jobb.
            </seg>
            <seg n="c1fbd1af">
              Väl över 100 000 i förlorad sysselsättning blir det med vänsterpolitik
              inte med några konstiga beräkningar på ett partikansli eller med
              riksdagens utredningstjänsts struntsiffror utan med seriösa beräkningar
              med samma modeller som KI, Finanspolitiska rådet och vi själva
              använder när vi bedömer effekter av politiken. 100 000 i minskad
              sysselsättning och 75 procents marginaleffekt för en kvalificerad
              sjuksköterska är Vänsterpartiets politik. Det är en pomperipossapolitik
              mot sjuksköterskor och barnmorskor. Det är en politik som återupprättar
              bidragslinjen. Ulla Andersson är en god företrädare för vänsteroppositionen;
              det är bidragslinje för hela slanten.
            </seg>
          </u>
          <note type="speaker" n="4dd42e15">
            Anf. 38 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-6" n="769ae6f8">
            <seg n="b8dcde21">
              Herr talman! Det var rätt respektlöst mot riksdagens utredningstjänst
              att säga att det var struntsiffror. Riksdagens utredningstjänst
              har visat på samma siffror som Obamaadministrationen, alltså vilka
              effekter olika satsningar får. Jag vet inte om du, Anders Borg,
              tycker att Obamaadministrationens siffror också är strunt, men
              det ger större effekt att göra direkta satsningar och investeringar
              i jobb i till exempel välfärden det skriver ni själva. Det mest
              säkra sättet att skapa jobb är att satsa på kommuner och landsting,
              skriver ni. Tror du inte på dig själv? Är det också strunt?
            </seg>
            <seg n="6c074921">
              Det finns vägar framåt som skapar jobb, minskad ekonomisk ojämlikhet
              och ökad trygghet. Den vägen har vi valt. Vi tre oppositionspartier
              kommer att göra allt vi kan för att om 363 dagar trycka gasen
              i botten och skapa fler jobb i Sverige. Det är en lovande framtid.
            </seg>
          </u>
          <note type="speaker" n="0185213f">
            Anf. 39 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-7" n="48b40df9">
            <seg n="dca43886">
              Herr talman! Det är ärligt av Vänsterpartiet att vara tydligt
              med att man går till val på att höja skatter. Det är ärligt men
              inte särskilt långsiktigt. När ni tar bort jobbskatteavdraget
              får det precis sådana effekter som Anders Borg redovisade i förra
              replikskiftet. Det blir dramatiskt höjda marginaleffekter för
              vanliga löntagare.
            </seg>
            <seg n="d8af21f7">
              När ni tar bort jobbskatteavdraget slår det direkt mot anställda
              i offentlig sektor som genom jobbskatteavdraget fått större realinkomstökningar
              än vad avtalen på arbetsmarknaden gett på många många år.
            </seg>
            <seg n="dfc82b27">
              När ni tar bort skattelättnaden för att ha unga anställda slår
              det direkt mot ungas möjlighet att etablera sig på arbetsmarknaden.
              Vi ser att det är ett strukturellt problem. Det är därför vi har
              infört möjligheten att ha en lägre kostnad för att anställa unga.
              Den vill Vänsterpartiet ta bort.
            </seg>
            <seg n="6b54bf0f">
              Återigen, hur tänkte ni när ni budgeterade för att låna för att
              ta bort arvs- och gåvoskatten? Vi fick inget svar i förra replikskiftet.
            </seg>
            <seg n="6d093d33">
              I budgeten för 2005 fanns det en reform för 27,5 miljarder, skattesänkningar
              med 11 miljarder, ett budgeterat lånebehov på 38,4 miljarder.
              Hur tänkte ni?
            </seg>
          </u>
          <note type="speaker" n="9ec331b5">
            Anf. 40 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-7" n="769ae6f8">
            <seg n="0f3257a5">
              Herr talman! Jag kan lugna Roger Tiefensee med att vi går till
              val på fler jobb. Därför har vi valt bort era orättvisa skattesänkningar.
            </seg>
            <seg n="73a7a7c9">
              Jag vet inte om Roger Tiefensee tycker att Riksrevisionen också
              är strunt. Riksrevisionen har visat på att er nedsättning av arbetsgivaravgifterna
              för företag som anställer unga är ett mycket dyrt och ineffektivt
              sätt att skapa jobb. Varje jobb har kostat ungefär 1 miljon kronor.
              Riksrevisionen säger att det vore bättre att stoppa pengarna i
              handen på företaget. Då kunde de anställa två eller tre unga.
            </seg>
            <seg n="89f739df">
              Om ert eget jobbskatteavdrag skriver ni att varje jobb kostar
              1 miljon kronor. Är det att ta samhällsekonomiskt ansvar att på
              ett så ineffektivt sätt använda de resurser som står till förfogande?
              Ni skriver själva att det mest kostnadseffektiva och bästa sättet
              att skapa jobb är att satsa på kommuner och landsting. Ändå väljer
              ni att gå vidare med skattesänkningar skattesänkningar som motsvarar
              20 000 välfärdsjobb. Konjunkturinstitutet skriver att man riskerar
              att 20 000 i år kommer att sägas upp i vården, skolan och omsorgen.
              Det betyder en kraftigt försämrad vardag för oss kvinnor, för
              barn, äldre och sjuka. Ni kunde rädda de jobben genom att avvisa
              det fjärde jobbskatteavdraget.
            </seg>
            <seg n="d4bf1ee7">
              Centerpartiet, styrt från Stureplan, är lika starka anhängare
              av sänkta skatter, minskad välfärd, ökad otrygghet och ojämlikhet
              som de nya moderaterna. Jag tror faktiskt att det är rätt många
              gamla centerpartister som mår dåligt av den här politiken och
              ert svek mot pensionärerna.
            </seg>
          </u>
          <note type="speaker" n="07bb4bb3">
            Anf. 41 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-8" n="48b40df9">
            <seg n="853330c2">
              Herr talman! För Centerpartiet är det viktigt att man ska kunna
              leva på sin lön, även om den är liten eller normalstor. Det är
              det viktiga i alliansens arbetslinje.
            </seg>
            <seg n="ce2f5fe9">
              Vi fick inget svar. Hur tänkte Miljöpartiet, Socialdemokraterna
              och Vänsterpartiet när ni budgeterade för att låna till att ta
              bort arvs- och gåvoskatten? Hur tänkte ni i riksdagsgruppen? Det
              handlade om 2,6 miljarder till miljardärer. Hur tänkte ni?
            </seg>
          </u>
          <note type="speaker" n="ce11a3de">
            Anf. 42 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-8" n="769ae6f8">
            <seg n="56b29668">
              Herr talman! Regeringen skriver själv att syftet med jobbskatteavdraget
              är att pressa ned lönerna. Det är också en skälig och mycket klar
              anledning till att vi avvisar jobbskatteavdraget.
            </seg>
            <seg n="011483af">
              Ni har på olika sätt finansierat det genom att förstöra våra
              socialförsäkringssystem, till exempel sjukförsäkringen och a-kassan.
              Det är också ett sätt att pressa lönerna nedåt.
            </seg>
            <seg n="1dc589df">
              För oss är det inte en politik som tar ansvar utan en politik
              som leder till minskad sammanhållning, färre jobb än vad vi annars
              kunde få och en sämre utveckling för Sverige.
            </seg>
            <seg n="c9b567e5">
              Ni skriver dessutom i budgetpropositionen att transfereringssystemen
              är ett bra sätt att omfördela från män till kvinnor. Ändå är det
              för dem ni väljer att slå sönder. Ni prioriterar ett jobbskatteavdrag
              och finansierar det genom att utförsäkra 50 000 kvinnor från sjukförsäkringen,
              försämra a-kassan och pressa lönerna nedåt. Vi avvisar den modellen
              och satsar i stället på fler jobb och ökad ekonomisk jämlikhet
              i ett tryggare och friare Sverige.
            </seg>
          </u>
          <note type="speaker" n="0054331e">
            Anf. 43 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-3" n="42c8e8e5">
            <seg n="232a3528">
              Herr talman! Jag tror att vi ändå måste få svar på frågan hur
              ni i Vänsterpartiets riksdagsgrupp tänkte när ni lånade till att
              sänka förmögenhetsskatten och/eller arvs- och gåvoskatten; nu
              blev det arvs- och gåvoskatten. Hur tänkte ni? Hur diskuterade
              ni? Hur resonerade ni när ni släppte igenom det i Vänsterpartiets
              riksdagsgrupp? Det är en fråga som jag tror att tv-tittarna vid
              det här laget har uppfattat. De har också uppfattat att de inte
              har fått något svar från Ulla Andersson.
            </seg>
            <seg n="ceb4865f">
              En annan fundamental skattefråga som kommer att dominera debatten
              fram till valet är Vänsterpartiets inställning till jobbskatteavdraget.
              Mona Sahlin jag antar med stöd av Miljöpartiet sade häromdagen
              att hon accepterar jobbskatteavdrag 1, 2 och 3 inte 4. Vänsterpartiet
              har avvisat 1, 2, 3 och 4. Var står Vänsterpartiet i jobbskattefrågan
              i dag? Accepterar ni de tre första jobbskatteavdragen, eller gör
              ni det inte? Gör ni det inte har vi här en fundamental spricka
              i vänstertrojkans skattepolitik och därmed i era möjligheter att
              utveckla en ekonomisk politik fram till valet.
            </seg>
            <seg n="01ab93e1">
              Jag vill påpeka att i den fördelningspolitiska redogörelse som
              finns i budgeten finns det även en genomgång av genderperspektivet.
              Där konstaterar man att jobbskatteavdrag på sikt ökar arbetsutbudet
              och därmed även de disponibla inkomsterna och att detta sker mer
              för kvinnor än för män. Kvinnor gynnas mer än män av jobbskatteavdraget.
              Det beror på att de dessvärre i utgångsläget har lägre inkomster.
              Eftersom jobbskatteavdraget är mer inriktat på låg- och medelinkomsttagare
              gynnar det kvinnor mer än män.
            </seg>
          </u>
          <note type="speaker" n="1ae5ffad">
            Anf. 44 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-9" n="769ae6f8">
            <seg n="8ca703a2">
              Herr talman! Detta visar väl en del av Folkpartiets problem.
              Ni litar mer till egna tabeller än till verkligheten omkring er.
              Vi har fått 130 000 fler fattiga kvinnor på tre år med er politik.
              Vi får 50 000 utförsäkrade kvinnor från sjukförsäkringen. Massor
              av kvinnor förhindras att deltidsarbeta på grund av era försämringar
              i sjukförsäkringen.
            </seg>
            <seg n="e2c5a66a">
              Er politik har lett till ökade inkomstskillnader på över 1 000
              kronor i månaden under den här tiden, Carl B Hamilton. Vakna upp!
              Lyft blicken från tabellerna och ge er ut i verkligheten. Det
              är det många som vill.
            </seg>
            <seg n="ea5cc952">
              När det gäller frågan om skatterna kan jag lugna Carl B Hamilton
              med att Vänsterpartiet, Miljöpartiet och Socialdemokraterna har
              en gemensam syn på att skatterna ska finansiera välfärden, vara
              progressiva och utjämna skillnader i inkomst. Det är en bra grund
              att stå på. Vi vill inte diskriminera människor i skattesystemet
              så som ni gör.
            </seg>
            <seg n="fbce3afb">
              Vi anser att sjuka, arbetslösa och pensionärer vid samma inkomst
              som en arbetstagare ska betala lika mycket i skatt. Vi vill ha
              en likformig beskattning. Det är en rätt bra grund att stå på
              när vi tillsammans ska utforma en skattepolitik för nästa mandatperiod.
            </seg>
            <seg n="6d95d35d">
              Jag vill ställa en motfråga till Carl B Hamilton. Hur tänkte
              ni när ni försämrade sjukförsäkringen, sänkte ersättningsnivåerna
              och när ni nu skriver att möjligtvis kan de som ligger kvar på
              sjukhus eller vårdas i hemmen få vara kvar i sjukförsäkringen
              trots att deras sjukförsäkringsdagar är slut? Hur tänkte ni?
            </seg>
          </u>
          <note type="speaker" n="869a6876">
            Anf. 45 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-4" n="42c8e8e5">
            <seg n="1a209cc2">
              Herr talman! Nu är det ju Ulla Andersson som har hållit ett anförande
              och jag som replikerar. Det hade varit klädsamt om Ulla Andersson
              hade tagit upp den kastade handsken när jag höll mitt anförande.
            </seg>
            <seg n="5eea6e2c">
              Nu måste vi försöka få ordning på Vänsterpartiets politik. Med
              ordning menar jag helt enkelt att få reda på hur den är. Hur resonerade
              ni om förmögenhetsskatten när ni sänkte den och lånade pengar
              till det?
            </seg>
            <seg n="f4179ee2">
              Det är ju lätt att komma med vackra ord om att man har en gemensam
              grundsyn med de andra partierna i vänstertrojkan, men hur står
              det till med jobbskatteavdraget? Tänker Vänsterpartiet höja skatten
              för ett hushåll med låg- och medelinkomsttagare med 2 0003 000
              kronor i månaden, eller tänker ni inte det? Mona Sahlin och Socialdemokraterna
              har uppenbarligen accepterat de tre första jobbskatteavdragen.
              Hur står ni i den frågan? Det är en fundamental fråga i svensk
              skattepolitik. Kan vi inte få reda på hur det står till och vad
              ni egentligen tycker?
            </seg>
          </u>
          <note type="speaker" n="4c5b82c4">
            Anf. 46 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-10" n="769ae6f8">
            <seg n="c6c8e42b">
              Herr talman! Vi vill ha en förmögenhetsskatt. Vi tycker att de
              7 miljarder som den tar in kan användas på ett mycket mer samhällsekonomiskt
              effektivt sätt, till exempel till jobb i välfärden. Vi skulle
              till exempel kunna anställa 14 000 barnskötare. Tänk vad vi skulle
              kunna minska barngrupperna i förskolan.
            </seg>
            <seg n="c6428472">
              Dessutom tycker jag personligen att borttagandet av arvs- och
              gåvoskatten var ett misstag. Det hade varit en bra skatt att ha
              i dag i den kris som råder. De pengarna skulle vi också ha kunnat
              använda till jobb.
            </seg>
            <seg n="5454dc45">
              Vi har valt en modell där vi höjer grundavdraget för alla som
              betalar kommunalskatt, det vill säga pensionärer, sjuka, arbetslösa
              och löntagare. Det tycker vi är en bra modell för vår skattepolitik.
              Vi kommer att tillsammans med Miljöpartiet och Socialdemokraterna
              utforma en gemensam skattepolitik som ska finansiera välfärden,
              skapa jobb och vara progressiv. Det är en bra grund för framtiden
              i Sverige. Det kommer att skapa många jobb och ge ökad trygghet.
            </seg>
          </u>
          <note type="speaker" n="9b882005">
            Anf. 47 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-5" n="0412bb38">
            <seg n="0f744898">
              Herr talman! Nu kröp det fram en liten kommentar om arvs- och
              gåvoskattens avskaffande. Det var alltså ett misstag som Lars
              Ohly gjorde när han gick med på detta! Vilka fler misstag har
              Ulla Andersson och Vänsterpartiet begått i skattepolitiken?
            </seg>
            <seg n="653142c9">
              Det intressanta är att det är en hög retorik kring rättvisa från
              Ulla Anderssons och Vänsterpartiets sida. Som jag beskrev i mitt
              anförande visade ju utvecklingen under 19952007, då Socialdemokraterna
              har styrt under den största delen av tiden med Vänsterpartiets
              stöd, att inkomstspridningen har ökat med 30 procent. Förmögenhetskoncentrationen
              har också ökat under samma tid. Alltså har retoriken inte stämt
              med verkligheten. Det beror bland annat på att oerhört många människor
              har levt i utanförskap med bidrag och inte haft eget arbete. Det
              beror också på att det under vissa år har varit oerhört höga kapitalvinster
              under Vänsterpartiets styre.
            </seg>
            <seg n="18c9895d">
              Alltså, retoriken stämmer inte med facit av verkligheten. Tittar
              man sedan på vad vi gör ser man att vi nu exempelvis ändrar jobbskatteavdraget
              till 6,8 procent i skattesänkning för ett vårdbiträde medan läkaren
              bara får 3 procent i skattesänkning. Det är alltså procentuellt
              störst skattesänkningar för de grupper som bland annat domineras
              av kvinnor.
            </seg>
            <seg n="9b10f9a0">
              Tittar vi på pensionerna ser vi att Ulla Andersson aldrig lyckades
              få till stånd en skattesänkning för våra pensionärer. Vilka av
              pensionärerna är det som har fått mest skattesänkningar i de två
              steg som vi har tagit? Jo, det är äldre kvinnor över 75 år. Det
              är en grupp som har det mycket knapert. De kvinnorna har Ulla
              Andersson aldrig talat högt om och framför allt inte uträttat
              något för i praktisk politik.
            </seg>
            <seg n="d652139f">
              Frågan är: Varför ska vi tro att Vänsterpartiet i regeringsställning
              i framtiden skulle lyckas bättre än vad Vänsterpartiet har lyckats
              med hittills, det vill säga ökat klyftor och inte hjälpt de sämst
              ställda i vårt samhälle?
            </seg>
          </u>
          <note type="speaker" n="f4a00ec8">
            Anf. 48 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-11" n="769ae6f8">
            <seg n="29ae0590">
              Herr talman! Stefan Attefall kan väl läsa vår skattemotion så
              ser han att vi inte gör någon skillnad på pensionärer, löntagare,
              sjuka och arbetslösa. Med vår politik får de ett bra mycket bättre
              utfall än med Kristdemokraternas politik.
            </seg>
            <seg n="09afff24">
              Jag vet inte om Stefan Attefall inte har tagit del av sin egen
              skattepolitik där 50 procent går till den rikaste fjärdedelen
              och 6 procent går till den fjärdedel som är fattigast. 23 procent
              går till den tiondel som är rikast i Sverige, och där är 76 procent
              är män. Det tycker jag att du skulle läsa på lite om.
            </seg>
            <seg n="d123c02e">
              Jag kan också upplysa Stefan Attefall om att Moderaterna har
              gjort Vänsterpartiet en tjänst, vilket vi vill tacka för. Man
              har analyserat vår budgetmotion och kommit fram till att de inkomstdeciler
              som har lägst inkomst, det vill säga den halva av befolkningen
              som har lägst inkomster får högre inkomster med Vänsterpartiets
              politik än med Kristdemokraternas och högerregeringens politik.
            </seg>
            <seg n="1f14eec4">
              Till slut kan jag lugna Stefan Attefall med att det inte var
              någon nyhet att jag tycker att arvs- och gåvoskattens borttagande
              var ett misstag. Det har bland annat stått i Dagens Nyheter. Lars
              Ohly har också uttryckt samma åsikt. Där kan du alltså vara lugn.
              Vi tycker att det är ett problem att inkomstskillnaderna ökar,
              och att de nu är så stora som de aldrig någonsin har varit sedan
              SCB började mäta gör oss ännu mer oroliga. Där bär Kristdemokraterna
              ett oerhört stort ansvar. Andelen som är fattiga ökar samtidigt
              som vi har haft en lågkonjunktur. Det, Stefan Attefall, borde
              väl ändå leda till att ni börjar fundera över om ni faktiskt för
              den rätta ekonomiska politiken, för det visar ju allt just nu
              att ni inte gör. Vi har ett sämre utfall i Sverige än i andra
              jämförbara länder när det gäller sysselsättning, i inkomstskillnader
              som ökar kraftigare och så vidare.
            </seg>
            <seg n="cf60352e">
              Tänk om, Stefan Attefall! Du kan få lite råd om du vill ha. Jag
              ställer upp!
            </seg>
          </u>
          <note type="speaker" n="46545c40">
            Anf. 49 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-6" n="0412bb38">
            <seg n="9c19ea23">
              Herr talman! Den bästa vetenskapliga analysen av fördelningspolitik
              görs i finansplanen som görs av opolitiska tjänstemän som är duktiga
              på detta. Det visar att facit av Vänsterpartiets medverkan i politiken
              inte är speciellt roligt att läsa. Det som räknas är vad man åstadkommer
              i verkligheten.
            </seg>
            <seg n="e02775a0">
              Du kan inte heller skylla på någon kris, åtminstone inte under
              de åtta år som Vänsterpartiet var med och påverkade politiken.
              Det är möjligt att man kan skylla de första fyra åren på det i
              så fall.
            </seg>
            <seg n="60039279">
              Intressant är också att Vänsterpartiet nu antyder att vi helst
              borde återinföra arvs- och gåvoskatten, och så vill ni återinföra
              förmögenhetsskatten. Vill ni också återinföra skattebefrielsen
              för Stefan Persson och de elva av tolv aktiemiljardärerna som
              slapp betala förmögenhetsskatt?
            </seg>
          </u>
          <note type="speaker" n="f43bb2f0">
            Anf. 50 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-12" n="769ae6f8">
            <seg n="0f6e0414">
              Herr talman! Jag tycker att det är rätt intressant hur debatten
              har utformats här i dag. Riksdagens utredningstjänst har struntsiffror.
              Jag vet inte om Obamaadministrationen har struntsiffror. Riksrevisionen
              kanske också har struntsiffror. Allt det de säger och tar fram
              i underlag avvisar ni! Jag tycker att ni borde fundera lite över
              detta.
            </seg>
            <seg n="0b394b44">
              Ni verkar inte heller läsa era egna tabeller på riktigt rätt
              sätt. Här kan vi se att inkomstskillnaderna har ökat kraftigt
              och är de största sedan 70-talet. Hur känns det, Stefan Attefall,
              att ni har svikit?
            </seg>
            <seg n="66d8c53e">
              Jag kan lugna Stefan Attefall med att vi kommer att använda varenda
              skattekrona på bästa möjliga sätt just till att skapa jobb. Fler
              jobb leder till ökad välfärd och ökad välfärd leder till fler
              jobb. Det är en framtid som faktiskt smakar mycket bättre än Stefan
              Attefalls unkna, konservativa värderingar. Jag tycker att det
              finns mer framtidsinriktade satsningar att göra än att diskriminera
              sjuka, arbetslösa och pensionärer i skattesystemet.
            </seg>
          </u>
          <note type="speaker" n="b05a6aba">
            Anf. 51 MIKAELA VALTERSSON (mp):
          </note>
          <u who="mikaela_valtersson_233a55" xml:id="i-6f7e00407692dcb3-2" n="3282d4c1">
            <seg n="1cb1b599">
              Herr talman! Det är fortfarande ett väldigt svårt ekonomiskt
              läge i Sverige. Vi verkar ha nått botten, och kanske sker det
              nu en långsam ljusning. Men samtidigt har vi en situation där
              det kanske är allt fler människor runt om i Sverige som faktiskt
              känner av krisen, och arbetslösheten kommer att fortsätta att
              öka. Det är en lång väg tillbaka till ett normalläge i ekonomin,
              och det krävs ett politiskt ansvar och tydligt prioriterade åtgärder
              som ger jobb och som mildrar effekten av krisen. Men man måste
              också vara mycket vaksam på när det vänder och ha beredskap för
              att då lägga om politiken.
            </seg>
            <seg n="489c25fe">
              Vi har från oppositionens sida under lång tid efterfrågat mer
              kraftfulla åtgärder för att mildra krisens effekter och förhindra
              en skenande arbetslöshet. Vi har gång på gång blivit emotsagda
              av finansministern och näst intill attackerade för ansvarslöshet.
              Det är en bra och nödvändig resa som finansministern har gjort
              i åsiktsförskjutning, men när man granskar den här förändringen
              i politiken från regeringen framstår en rätt märklig bild. Plötsligt
              är det som vi från Miljöpartiet, övriga oppositionen, Konjunkturinstitutet
              och ett flertal ekonomer i det här landet tidigare sagt har behövts
              i Sverige nu politiskt möjligt, det som tidigare kraftigt har
              motarbetats av både finansministern och statsministern. I tidigare
              debatter har finansministern sagt: Vi har till skillnad från Mona
              Sahlins vänsterexperiment ingen sedelpress i källaren. Därför
              kan vi inte lova reformer eller ställa ut löften om satsningar.
            </seg>
            <seg n="53b923cf">
              För bara några månader sedan sade finansministern att krisen
              är så omfattande att den inte går att hejda med nya paket.
            </seg>
            <seg n="2398ef4c">
              I budgetdebatten i våras menade Anders Borg att oppositionens
              politik leder till skenande underskott och behov av budgetsanering
              om man satsar på krisåtgärder. Nu satsar den moderatledda regeringen
              32 miljarder i stimulansåtgärder. Det är bra men det kunde ha
              gjorts med bättre tajming. Det hade varit bättre om man hade utgått
              från när det i sak är som allra bäst att göra åtgärder. Om man
              prioriterar politikens innehåll utifrån utspel och väljartaktik
              genomförs inte åtgärder när de kanske gör som allra störst nytta.
              Det är betydligt bättre att anpassa den ekonomiska politiken efter
              konjunkturcykler i stället för efter mandatcykler.
            </seg>
            <seg n="09bde05d">
              Bland de åtgärder som ni nu vidtar saknas det nytänkande, och
              ni använder tyvärr inte pengarna på det mest effektiva sättet
              för att skapa arbetstillfällen.
            </seg>
            <seg n="dab0d375">
              Herr talman! I dag måste allt fokus vara på att skapa jobb, men
              då väljer i stället den moderatledda regeringen att genomföra
              skattesänkningar i Sverige för ytterligare 10 miljarder. Det har
              kanske aldrig varit sämre läge för den typen av skattesänkningar
              än just nu!
            </seg>
            <seg n="258523c0">
              Vi är från Miljöpartiets sida inte helt emot att sänka skatter.
              Det kan vara bra och befogat. Men det är fel prioritering i dag.
              Det var en skattesänkning för mycket den här mandatperioden.
            </seg>
            <seg n="b183ac14">
              Att ytterligare förbättra för dem som har arbete och dem som
              drabbas minst av krisen, när det finns en mängd människor som
              står helt utan försörjning och trygghet och lever på mycket knappa
              resurser, är en dålig prioritering. Vad hjälper skattesänkningarna
              den ensamstående föräldern med tre barn som redan i dag får avstå
              från nya kläder och klassresor för barnen? Skattesänkningar i
              detta läge skapar inte många arbeten, och de arbeten de eventuellt
              skapar är oerhört dyra; de kostar enligt regeringens egen beräkning
              1 miljon per jobb. Det är ett enormt slöseri med skattepengar.
            </seg>
            <seg n="60752a21">
              Herr talman! Det som gör mig lite orolig i denna omläggning av
              finanspolitiken är att det inte verkar vara det enda som är långt
              ifrån genomtänkt i regeringens ad hoc-politik. Det är ett stort
              problem att Finansdepartementet verkar ha förvandlats till en
              pr-byrå som styrs av populism och taktiktänkande i stället för
              av genomtänkta analyser och av sakförhållandena. Regeringen för
              en politik som innebär att man får akututrycka i efterhand, lappa
              och laga när man ser de negativa effekterna av den egna politiken.
            </seg>
            <seg n="c4ad9534">
              Vi har sett flera exempel på den ogenomtänkta ad hoc-politiken,
              bland annat ökade statsbidrag till kommunerna. Det som var omöjligt
              för ett par månader sedan är nu möjligt. Ett annat exempel är
              sjukpenningen. När regeringen ser effekterna av sin egen politik
              och hur människor utförsäkras av systemet får den lappa och laga
              lite grann för att mildra de värsta effekterna. A-kassan är ytterligare
              ett exempel. Regeringen höjde avgifterna kraftigt vilket ledde
              till ett historiskt medlemstapp för a-kassan. I efterhand var
              man tvungen att backa lite. I fråga om pensionärerna har man skapat
              en gigantisk klyfta gentemot löntagarna när det gäller skattenivåerna.
              Efter massiv kritik får regeringen sedan göra en liten återställare.
            </seg>
            <seg n="d0de390c">
              Nej, det krävs mer i dag av seriös politik, inte bara snitsiga
              sloganer från Schlingmann. Det enda som verkar genomtänkt och
              stabilt är den välkända moderata linjen att sänkta skatter är
              ett botemedel mot de flesta samhällsproblem. De är snart i nivå
              med Bo Lundgrens skattesänkarambitioner som kritiserats hårt av
              de så kallade Nya moderaterna.
            </seg>
            <seg n="e2aaccd3">
              Det finns delar i omläggningen av arbetsmarknadspolitiken som
              vi från Miljöpartiet sympatiserar med. Det har varit bra med mer
              individanpassade åtgärder och snabbare insatser, men dessvärre
              har man inte haft samma klarsynthet när det gäller ungdomsarbetslösheten.
              Arbetslösa unga får i dag vänta alldeles för länge på att över
              huvud taget få en åtgärd och en aktiv insats. Svårigheterna för
              dem att komma in på arbetsmarknaden ökar. Arbetslösheten skenar
              i dag, inte minst vad gäller ungdomar. Över 200 000 unga är arbetslösa.
            </seg>
            <seg n="1ee2534c">
              Herr talman! Alliansens kanske viktigaste vallöfte i valet 2006
              var att minska utanförskapet och öka sysselsättningen. Jag vet
              inte om jag behöver uppta kammarens tid med att rabbla upp siffror
              om hur det gått. Det är ganska uppenbart att sysselsättningen
              har minskat och arbetslösheten stiger till oroande nivåer. Utanförskapet,
              mätt med alliansens eget mått, ökar markant. Moderaterna ville
              i valrörelsen 2006 helt plötsligt vända om, visa sig socialt ansvarstagande
              och tala om vikten av minskat utanförskap. De har i sin iver att
              visa på detta problem till och med använt missvisande siffror
              och låtit människor som varit hemma i influensa inkluderas i någon
              sorts utanförskap. Nu när det är ett reellt problem att människor
              står långt från arbetsmarknaden tonar man ned retoriken.
            </seg>
            <seg n="b18caa20">
              Det vallöfte som den moderatledda regeringen med råge har hållit
              är att sänka skatten. Där har man dubblat nivån jämfört med vad
              som sades i valrörelsen 2006.
            </seg>
            <seg n="63f05645">
              Det blir en nödvändig resursförstärkning till kommunerna, för
              övrigt exakt den nivå som Miljöpartiet krävde i våras. Men om
              man hade gett signaler tidigare och varit tydlig mot kommunerna
              hade man kunnat undvika att 20 000 människor nu har förlorat sina
              jobb. I kommunerna lyssnar de in signaler, och regeringen har
              kraftigt argumenterat mot oss när vi har krävt ökade resurser
              till kommuner och landsting. Det har sagts att kommunerna inte
              ska kompenseras, och anledningen har varit att de inte förmår
              balansera sina budgetar. Man har menat att de har tillräckligt
              med pengar för att klara sin verksamhet. Det var finansministerns
              beska besked före sommaren.
            </seg>
            <seg n="2c2a2cb3">
              Herr talman! När regeringen nu föreslår en rad stimulansåtgärder
              visar man ingen som helst förståelse för företagens situation.
              Man tror att en skattesänkning på 10 000 kronor per år för företag
              ska leda till 90 000 jobb. Det är som ett skämt! Och när man nu
              föreslår stimulansåtgärder lyser återigen miljöansvaret och engagemanget
              för klimatfrågan med sin frånvaro. När företag, människor och
              länder världen över tar sin del av ansvaret och försöker ställa
              om till ett mer klimathållbart samhälle ser den svenska regeringen
              klimatomställning som ett hot och inte som en möjlighet.
            </seg>
            <seg n="bb6b4052">
              Regeringen har nu en enorm möjlighet att vara framtidsinriktad
              och modern. Eftersom man har en expansiv budget hade man kunnat
              lansera ett grönt investeringspaket. Nu går ynka 2 ½ procent av
              stimulansåtgärderna till grön omställning. Det är inget att stoltsera
              med när Sverige innehar ordförandeskapet i EU och leder arbetet
              med att få till stånd ett internationellt klimatavtal. Att då
              inte ens på hemmaplan vilja ta ordentliga kliv i rätt riktning
              är riktigt dåligt.
            </seg>
            <seg n="c4660c61">
              Det finns många gröna åtgärder som kunde ha vidtagits på kort
              sikt, såsom underhåll av järnvägar, tidigareläggning av spårsatsningar,
              energieffektivisering av bostäder och att få i gång biogasproduktionen.
              Det hade dock krävts lite nytänkande, modernt tänkande, lite ansvar,
              insikt och mod att göra rätt. Det krävs att vi efter denna kris
              inte går tillbaka till samma ohållbara konsumtion och tillväxt
              som tidigare utan satsar på det som är långsiktigt hållbart. Vi
              har inte bara tappat ledartröjan i klimatpolitiken, vi har slutat
              att över huvud taget röra oss framåt.
            </seg>
            <seg n="cea1bf01">
              När klimatdebatten blåste upp saknade den nuvarande regeringen
              all beredskap. Man förhalade frågan och förspillde tid, i stället
              för att utnyttja det klimatintresse som fanns i Sverige, för att
              sedan komma fram till att det är andra som ska stå för en stor
              del av våra utsläppsminskningar. Detta har man drivit i Klimatberedningen,
              i klimatpropositioner, inom EU. Och nu har Reinfeldt i utländska
              tidningar kritiserat andra länder för att vilja lämpa över ansvaret
              för utsläppsminskningar på andra just det som han själv gör, och
              hela tiden har gjort, här hemma.
            </seg>
            <seg n="1af9486e">
              Medieintresset kring klimatet kommer och går, men klimatförändringarna
              består. Den moderatledda regeringen har gett oss en klimatpolitiskt
              förlorad mandatperiod.
            </seg>
          </u>
          <note n="4fb3b5a7">
            I detta anförande instämde Maria Wetterstrand, Ulf Holm, Gunvor
            G Ericson och Thomas Nihlén (alla mp).
          </note>
          <note type="speaker" n="b6ef89c2">
            Anf. 52 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-5" n="20295ed5">
            <seg n="385c6061">
              Herr talman! I svensk politik har vi två alternativ, arbetslinjen
              och bidragslinjen. Arbetslinjen är regeringens politik, bidragslinjen
              är oppositionens. Vi kan granska detta på ett sakligt, välgrundat
              sätt eftersom Konjunkturinstitutet, Finanspolitiska rådet, LO
              och andra har gjort bedömningar. Man har gjort modeller för att
              kunna se vilka effekter de olika förslagen har långsiktigt.
            </seg>
            <seg n="73bdf5ac">
              Ettan, tvåan, trean, fyran hur många av jobbskatteavdragen ska
              avskaffas? Låt oss anta att det är tredje och fjärde steget. Då
              ryker 20 000 jobb i långsiktig sysselsättning enligt Finansdepartementets
              sätt att räkna; om vi räknade som KI eller Finanspolitiska rådet
              skulle den negativa jobbeffekten bli ännu större. 35 000 jobb
              skulle försvinna om vi återställde a-kassan till hur den var tidigare,
              där arbetslinjen inte hävdades och där människor hade fastnat
              i utanförskap; a-kassan var en utslussningsmekanism till permanent
              utanförskap. En återställning av Ams skulle innebära 10 000 färre
              jobb, och en återställning av arbetsgivaravgifterna 20 000.
            </seg>
            <seg n="fd479931">
              Enligt oppositionen ska ungdomar få straffskatt på arbetsgivaravgiftssidan.
              Man ska gå vidare med en lång rad skattehöjningar. Vänsterpartiet
              argumenterar dessutom för bolagsskatten. Miljöpartiets bidrag
              är de groteskt stora höjningarna av bensinskatten och det försök
              att krossa transportsektorn som man vill göra med hjälp av sin
              kilometerskatt.
            </seg>
            <seg n="13925dbc">
              Det handlar om över 100 000 i jobb. Över 100 000 i långsiktig,
              varaktig sysselsättning försvinner med bidragspolitiken. Miljöpartiet
              förstärker den. Det handlar om kärnkraften liksom om infrastrukturen.
              Man vill dra tillbaka alla de väginvesteringar som vi nu har lagt
              till; Förbifart Helsingfors ska stoppas. När det gäller transportsektorn
              är den kilometerskatt som Miljöpartiet föreslår förödande för
              svensk skogsindustri.
            </seg>
            <seg n="e273db46">
              Vidare handlar det om arbetstidsförkortningen, friåret, alltså
              själva kärnan i bidragslinjen. Man gör ett politiskt ideal av
              att människor inte ska arbeta. Man dömer människor till utanförskap.
              Man dömer Sverige till en lång period av dålig sysselsättning.
              Det är kärnan i den bidragspolitik som Miljöpartiet representerar.
            </seg>
          </u>
          <note type="speaker" n="127206da">
            Anf. 53 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-3" n="3282d4c1">
            <seg n="1d9fa6bd">
              Herr talman! Det är en mycket cynisk människosyn finansministern
              för fram. Det är slarvigt att kalla en politik för bidragspolitik
              när det handlar om människor som faktiskt inte har pengar så att
              det räcker till mat sista veckan i månaden, om människor som är
              sjuka och behöver hjälp under den tid de på grund av sjukdom är
              borta från arbetslivet, om arbetslösa som under lång tid varit
              borta från arbetsmarknaden och behöver hjälp att ställa om, utveckla
              sig, få utbildning och kunna komma tillbaka i jobb. Att kalla
              det för bidragspolitik är cyniskt. Det handlar om människor och
              deras möjlighet att klara vardagen. Och det är vad vi prioriterar.
            </seg>
            <seg n="7f51f700">
              Finansministern uppvisar också en makalös brist på modernt tänkande.
              Att tycka att vi ska låsa fast oss vid precis de industri- och
              transportstrukturer som vi har i dag och att det är framtiden!
              Skulle det vara att krossa transportsektorn, eller hur du uttryckte
              dig, om man ger starka incitament till att ställa om? Vi vill
              ge starka incitament till att ställa om från en fossilberoende
              transportsektor till en mer långsiktigt hållbar, ge möjlighet
              att utveckla andra bränslen och färdmedel och satsa på spårbunden
              trafik. Det är att tänka nytt och göra någonting som är hållbart
              för framtiden i Sverige och inte vara helt fastlåst i 1800-talstänk.
            </seg>
            <seg n="889e308b">
              Jag skulle vilja fråga finansministern om era satsningar på att
              skapa jobb. Det handlar främst om att sänka skatten med 1 miljon
              per skapat jobb. Är det verkligen effektivt använda skattemedel
              och en bra politik?
            </seg>
          </u>
          <note type="speaker" n="80ba2fcc">
            Anf. 54 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-6" n="20295ed5">
            <seg n="677d7b6f">
              Herr talman! Jag är inte riktigt säker på att jag förstår logiken
              här. Man föreslår alltså att försämra jobbskatteavdraget, enligt
              alla utvärderingar den effektivaste åtgärden för att få människor
              i långsiktig sysselsättning. Man vill återgå till en traditionell
              Amspolitik. Det kostar 10 000 jobb. Man vill avskaffa RUT och
              ROT. Det kostar 7 000 jobb. Man vill göra det dyrare att anställa
              framför allt ungdomar. Det kostar 20 000 jobb. Man vill prioritera
              fritid framför arbete. Det är kanske uppemot 10 00015 000 jobb
              som försvinner därigenom. Det är alltså i fundamental mening ett
              försök från vänsterpartierna att återinföra bidragspolitiken.
              Man har som uttalad ambition att återställa alla de bidrag som
              gör att vi cementerar utanförskap och pressar ned sysselsättningen.
            </seg>
            <seg n="e8217fb9">
              Det allra mest häpnadsväckande som vänsterpartierna här hävdar
              är att det skulle vara de som förordar att vi ska bedriva konjunkturpolitik
              med hjälp av stöd till kommunerna. Varför gjorde ni då aldrig
              det? Vi hade en Rysslandskris. Vi hade elfte september. Vi hade
              en IT-krasch. Det kom aldrig några stora bidrag till kommunerna.
              Ni har aldrig bedrivit konjunkturpolitik på det sättet. Det är
              vi som har drivit konjunkturpolitiken genom att nu tillföra pengarna
              till kommunerna. Ni gav aldrig en krona extra i er konjunkturpolitik
              för att hantera kommunernas fallande inkomster. Det är bara att
              titta på siffrorna. Det var inga stora höjningar.
            </seg>
          </u>
          <note type="speaker" n="7aee772d">
            Anf. 55 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-4" n="3282d4c1">
            <seg n="ade13b07">
              Herr talman! Vi har en uttalad ambition att inte slösa med skattemedel,
              att använda skattepengar väldigt effektivt och att vidta åtgärder
              som leder till arbete. Jobbskatteavdraget kanske hade en effekt
              vid de första stegen. I dag är det inte många som tror att det
              har en kortsiktig effekt för att skapa jobb. Det är väldigt dyrt
              med de eventuella jobb de skapar. Man ger människor mer pengar
              som de kanske sparar, i stället för att satsa på åtgärder som
              i mycket högre utsträckning leder till jobb kortsiktigt, som investeringar
              i grön teknik och spårbunden trafik och pengar till offentlig
              sektor.
            </seg>
            <seg n="a68aace2">
              Vi vill inte avskaffa ROT det ska bli rätt i något i finansministerns
              uppräkningar. Vi vill däremot göra den miljöinriktad, så att de
              åtgärder man vidtar leder i rätt riktning och så att vi vidtar
              åtgärder som både ger jobb och minskar klimatpåverkan. Det är
              möjligt, och det är den chansen som ni hade kunnat ta. Eller så
              kan man luta sig tillbaka och ha noll klimatambitioner.
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="9ca1ae98">
            Anf. 56 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-9" n="48b40df9">
            <seg n="d95ab63f">
              Herr talman! Mikaela Valtersson säger i sitt anförande att hon
              saknar miljösatsningar och klimatsatsningar i budgeten. Jag vet
              inte riktigt hur väl Mikaela Valtersson läser budgeten. Sanningen
              är, herr talman, att alliansregeringen i den här budgeten gör
              större satsningar på miljö och klimat än Miljöpartiet någonsin
              lyckats göra under sina samarbetsår med Socialdemokraterna. Bara
              för att ta några exempel: Vi förlänger satsningarna på havsmiljön,
              något som den förra regeringen inte ägnade sig åt alls, investerar
              i energieffektivisering, utökar stödet till solceller, satsar
              på miljöteknikexport och gör insatser för internationella klimatinvesteringar
              och klimatanpassning.
            </seg>
            <seg n="43cca2e7">
              I grunden är det nog inte miljarderna och miljonerna vi satsar
              som det handlar om, utan att vi har ifrågasatt en del av Miljöpartiets
              tidigare prioriteringar och arbetssätt. Vi kan ta skyddet av naturområden
              som exempel. Skydd av olika naturtyper är en jätteviktig del i
              naturvårdsarbetet. När alliansregeringen tillträdde var målet
              om att skydda värdefull skog helt utom räckhåll, detta trots att
              man hade prognostiserat rätt så stora ökningar i budgeten. Problemet
              var att det var fel arbetssätt. Om själva strategin var att socialisera
              småbrukares och familjeskogsbruks skog, då var det rätt arbetssätt.
              Men det räckte inte till för att uppnå riksdagens miljömål.
            </seg>
            <seg n="fa11a201">
              Nu har vi gjort annorlunda. Nu avsätter vi stora mängder av den
              skog som redan ägs av staten inom Sveaskog, Statens fastighetsverk
              och Fortifikationsverket. Under den här mandatperioden kommer
              vi att avsätta 184 000 hektar skyddsvärd skog. Det är mer än dubbelt
              så mycket som ni lyckades med under förra mandatperioden. Vi valde
              en annan väg, och nu har vi det miljömål som riksdagen satt upp
              inom räckhåll. Men uppenbarligen retar det Miljöpartiet.
            </seg>
          </u>
          <note type="speaker" n="f6073927">
            Anf. 57 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-5" n="3282d4c1">
            <seg n="5dee23b8">
              Herr talman! Jag förstår att Roger Tiefensee behöver försvara
              de här sakerna dock utan någon substans för att på något vis bevara
              Centerpartiets självbild som grönt parti. Skulle det vara större
              satsningar än någonsin? Om det är så att ni i dag hellre vill
              diskutera gamla budgetförslag, 2005 eller 2006 års budget, får
              ni i alla fall läsa dem ordentligt vad gäller miljösatsningar.
            </seg>
            <seg n="0a144977">
              Skyddet av naturen är en viktig del av miljöpolitiken. Är det
              därför ni har genomfört historiska neddragningar av skyddet av
              biologisk mångfald under den här mandatperioden? Är det för att
              det var en prioriterad fråga? I så fall förstår jag att Roger
              Tiefensee betonar att man inte vill tala om miljonerna eller miljarderna
              man satsar utan om någonting annat.
            </seg>
            <seg n="f4dfba4c">
              Det handlar faktiskt om att de miljoner eller miljarder man de
              facto satsar i budgeten visar vilken prioritering man har. Det
              handlar om att man måste göra ordentliga och aktiva insatser om
              man vill någonting. Naturvården och skyddet av biologisk mångfald
              har ni nedmonterat till anmärkningsvärda nivåer.
            </seg>
            <seg n="12e075e6">
              Vad gäller klimatsatsningarna tror jag att det du talade om var
              de här 300 miljonerna till energieffektivisering som ni stoltserar
              med skulle vara jordens största klimatsatsning. Vad är det mer
              som visar på de höga klimatambitioner som ni åker världen runt
              och påstår att Sverige har?
            </seg>
          </u>
          <note type="speaker" n="4efce698">
            Anf. 58 ROGER TIEFENSEE (c) replik:
          </note>
          <u who="roger_tiefensee_5248fd" xml:id="i-5c771dbe5ad9732d-10" n="48b40df9">
            <seg n="9478e3e5">
              Herr talman! Ett ytterligare område som Mikaela Valtersson efterfrågar
              och där vi vidtar åtgärder, vilket du uppenbarligen inte ser i
              budgeten, är underhåll av järnvägar och investeringar i järnvägar.
              Det var också ett område där det fanns stora hål. Ni hade stora
              planer, men ni hade inte fyllt dem med budgetinnehåll. Ni hade
              inte fyllt dem med pengar för att kunna genomföra dem.
            </seg>
            <seg n="6498ac6f">
              Men när vi nu har möjlighet att nå målet om att skydda värdefull
              skog är problemet uppenbarligen miljonerna, inte huruvida vi når
              målet. Det är skillnaden mellan Centerpartiets och Miljöpartiets
              politik. Vi vill ha resultat. Ni är noga med att kunna visa upp
              plakatpolitik. Men det gör inte vare sig miljön eller klimatet
              bättre. Det viktiga är väl om man kan nå målen! Ni var långt ifrån
              att nå målen. Nu ändrar vi strategi. I stället för att socialisera
              familjeskogsbruk låter vi den skyddsvärda skog som redan ägs av
              staten bli skyddad. Då når vi målen, men till mindre kostnad för
              skattebetalarna.
            </seg>
          </u>
          <note type="speaker" n="05664bf7">
            Anf. 59 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-6" n="3282d4c1">
            <seg n="ca28009f">
              Herr talman! Det är intressant om det är så att Roger Tiefensee
              tycker att vi är på väg att nå målen vad gäller klimatpolitiken
              och klimatutsläppen, som var det jag frågade om.
            </seg>
            <seg n="27559464">
              Ni satsar väldigt mycket pengar på saker som försämrar klimatpåverkan
              och leder till ökade utsläpp. Ni i Centerpartiet är beredda att
              satsa 27 miljarder på motorvägar runt Helsingfors. Ni satsar 27
              miljarder på ökade utsläpp, men under 1 miljard på att minska
              dem.
            </seg>
            <seg n="5f6ea8b5">
              Tror inte Centerpartiet att de prioriteringar man gör på något
              vis hänger samman? Om man satsar på infrastruktur, ändrar prioriteringarna
              och har en väldigt tydlig prioritering på att vägar ska få större
              resurser än järnvägar och spårsatsningar, då har det också betydelse
              för vilket samhälle vi får. Att vilja uppnå ett långsiktigt hållbart
              samhälle är att både ha effektiva styrmedel i dag ni inför inga
              styrmedel, som nya skatter eller så och att satsa på det som är
              långsiktigt hållbart och våga prioritera.
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="f220745b">
            Anf. 60 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-5" n="42c8e8e5">
            <seg n="ad2fd067">
              Herr talman! Socialdemokraterna har lagt fram ett stort antal
              förslag. Jag ska naturligtvis inte gå in på dem, men de har som
              finansiering angivit att de ska införa en ny förmögenhetsskatt.
              Det är ungefär 4,6 miljarder av de 5 miljarder som de anger som
              finansiering. Min fråga till Mikaela Valtersson är om Miljöpartiet
              kommer att acceptera den här nyinförda förmögenhetsskatten.
            </seg>
            <seg n="bde7c99f">
              Dessutom har vi hört här nu att både Lars Ohly och Ulla Andersson
              förespråkar en arvs- och gåvoskatt. Hur ställer ni er till en
              återinförd arvs- och gåvoskatt?
            </seg>
            <seg n="9656a23b">
              Detta tycker jag är två viktiga frågor att få klargjorda i debatten.
            </seg>
            <seg n="f1eeb358">
              Jag vill också säga någonting om Miljöpartiets kärnfråga. I budgeten
              finns havsmiljösatsningar som är mycket viktiga och eftertraktade
              även för Folkpartiet. Beträffande klimatfrågan har vi olika uppfattningar
              om kärnkraft. Vi tycker att kärnkraft är bra därför att det minskar
              koldioxidutsläppen i Europa och i världen om man använder mer
              kärnkraft.
            </seg>
            <seg n="b510dfc7">
              Jag tycker ändå att man i debatten måste säga sig en sak. Vi
              har sett att Moderata samlingspartiet har gått in mot mitten.
              Det är Fredrik Reinfeldts historiska insats. Men Moderata samlingspartiet
              och de andra borgerliga partierna har också gått långt i riktning
              mot vad Miljöpartiet vill vad beträffar klimatpolitik och miljöpolitik.
              Jag är övertygad om att Mikaela Valtersson inte tycker att det
              är tillräckligt, och att man borde gå mycket längre. Men det är
              ändå ett historiskt skifte i svensk politik när en moderatledd
              regering är så aktiv som den nuvarande regeringen är i klimatpolitiken.
              Fredrik Reinfeldt är uppenbarligen personligt engagerad för ett
              klimatavtal i Köpenhamn. Det ser ju inte så bra ut just nu, men
              ambitionen finns där. Jag tycker att denna förändring i svensk
              politik är värd ett erkännande.
            </seg>
          </u>
          <note type="speaker" n="e345ed4d">
            Anf. 61 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-7" n="3282d4c1">
            <seg n="a197da29">
              Herr talman! Vi vill inte återinföra en förmögenhetsskatt; det
              har vi varit ganska tydliga med. Vi har talat om att vi ser problem
              med det, och vi tror inte att det är en bra politik i dag. Jag
              tycker inte att man ska återinföra arvs- och gåvoskatten heller.
            </seg>
            <seg n="1e678dbc">
              Jag tror att vi kommer att kunna hantera detta på ett bra sätt
              och komma överens om en gemensam skattepolitik. Ni har ju många
              frågor som ni inte är överens om till nästa mandatperiod. Jag
              tror inte att ni är överens om värnskatten. Jag tror inte att
              Folkpartiet jublade över att införa vårdnadsbidrag. Jag tror att
              det är sådant som man klarar av att hantera även om vi har olika
              inriktning.
            </seg>
            <seg n="eef4c2d3">
              Vi tror att vi behöver ha en tydlig prioritering av företagarpolitik
              och satsningar på småföretag. Då tror inte vi att förmögenhetsskatten
              är bra.
            </seg>
            <seg n="dc3f7205">
              Andra partier har närmat sig Miljöpartiet; det har vi redan gett
              en eloge för. Jag har tidigare sagt att jag tycker att det är
              bra att man åtminstone i retoriken har börjat tala mer om klimat
              och att man inte förlöjligar frågorna utan för upp dem på dagordningen.
              Det är bra.
            </seg>
            <seg n="e5ce17ec">
              Dessvärre visar det sig inte att man lever upp till detta i den
              faktiska politik man sedan driver. Nu tycker jag att reflexionen
              är att det dessutom har minskat och tonats ned i retoriken. Det
              syntes i regeringsförklaringen i förra veckan. Statsministern
              pratade inte alls lika mycket om klimat som tidigare. Jag tror
              inte att finansministern här i dag har nämnt ordet klimat i sitt
              anförande eller i sina replikskiften hitintills. I dag verkar
              det alltså som att man tonar ned detta och minskar ambitionsnivån
              samtidigt som Sverige är ordförandeland och ska försöka sy ihop
              ett internationellt klimatavtal.
            </seg>
            <seg n="498f5b7c">
              Jag tycker att det är i dag man kan förvänta sig väldigt, väldigt
              mycket mer. Det krävs mer för verkligheten. Jag tror att människor
              i Sverige förväntar sig mycket mer av den sittande regeringen.
              De förväntar sig att den har något så när höga ambitioner och
              kan leda det arbetet internationellt också.
            </seg>
          </u>
          <note type="speaker" n="a46e8e70">
            Anf. 62 CARL B HAMILTON (fp) replik:
          </note>
          <u who="unknown" xml:id="i-16516b89f9b8e8b9-6" n="42c8e8e5">
            <seg n="2a4467c1">
              Herr talman! Om det bara hängde på Sverige skulle det bli ett
              bra avtal i Köpenhamn. Den saken är alldeles klar. Men det är
              inte enbart vi som bestämmer, och tyvärr är det ganska trögt nu,
              framför allt i Förenta staterna men kanske även i Kina och Indien.
            </seg>
            <seg n="bc13b792">
              Det må vara hur som helst med det, men om nu Mikaela Valterssons
              parti går emot förmögenhetsskatten ska man veta att det ändå är
              4,6 miljarder av de 5 miljarder som Socialdemokraterna har angett
              som finansiering för sina förslag. Därmed bortfaller helt och
              hållet det socialdemokratiska finansieringsupplägget. Det är förvisso
              inte Mikaela Valterssons ansvar, men jag vill ändå notera detta
              inför tv-tittarna: På grund av den splittring som finns tack och
              lov, får jag säga i vänstertrojkan har det socialdemokratiska
              finansieringsalternativet uppenbarligen bortfallit.
            </seg>
          </u>
          <note type="speaker" n="d1a1c25f">
            Anf. 63 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-8" n="3282d4c1">
            <seg n="2f873b04">
              Herr talman! Självfallet hänger det inte bara på Sverige att
              få ihop ett internationellt klimatavtal. Men när det nu är en
              så svår situation att få ihop detta är det desto viktigare att
              åtminstone som ordförandeland visa upp att man har några som helst
              ambitioner på hemmaplan. Det kanske ger större möjligheter att
              påverka andra länder om man föregår med gott exempel och visar
              att vi vill något.
            </seg>
            <seg n="fde3113e">
              Sedan kan ni hålla på från alliansens sida med att lägga ihop
              plus och minus och försöka gissa hur vår gemensamma budget så
              småningom kommer att se ut. Ni kan vänta till nästa år i april.
              Då kommer ni att få se den i sin helhet när vi har diskuterat
              ihop den klart. Till dess tror jag inte att det fungerar riktigt
              så att man kan dra bort några miljarder hit eller dit.
            </seg>
            <seg n="c7b237bd">
              Dessutom skulle jag vilja betona att er diskussion som har förts
              tidigare om arvs- och gåvoskatten inte alls stämmer. Där jag tror
              att ni behöver titta lite djupare i Excelarken. Ni menar att reformen
              inte skulle vara finansierad. Den kostade 2,6 miljarder att genomföra,
              och den var fullt ut finansierad genom förändrade regler av periodiseringsfonderna.
              Detta gav 2,6 miljarder. Rätt ska vara rätt här.
            </seg>
          </u>
          <note type="speaker" n="ffa094fa">
            Anf. 64 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-7" n="0412bb38">
            <seg n="8de187ff">
              Herr talman! Låt mig ta upp ett par saker som jag tycker var
              intressanta i det anförande som Mikaela Valtersson höll.
            </seg>
            <seg n="b3295417">
              För det första kritiserade hon skillnaden mellan hur hon tyckte
              sig uppfatta argumentationen från regeringens sida i våras kontra
              nu i budgetpropositionen. Ja, visst finns det en viss skillnad
              i den meningen att i våras var utvecklingen mycket mer svårbedömd.
              Det var utförsbana i alla prognoser, som visade på en mycket allvarlig
              utveckling. Det fanns fortfarande en mycket stor oro för att vi
              skulle få uppleva en riktig härdsmälta i världsekonomin värre
              än vad vi kanske nu tror. Nu börjar det ju se ut som om det hela
              kanske har landat på botten. Men vi vet inte säkert ännu.
            </seg>
            <seg n="5937fe3f">
              För det andra sker budgetarbetet på hösten. Det är svårt att
              göra budgetarbete på vårkanten, och det är inte heller tanken.
            </seg>
            <seg n="29f3cdd7">
              Det finns också en annan aspekt. Om man alltför tidigt kommer
              med vissa typer av stimulansåtgärder, när alla människor fortfarande
              är rädda för framtiden när den bara ser ut som ett svart hål får
              inte åtgärderna någon effekt. Psykologin är sådan att man sparar,
              håller igen och undviker att fatta offensiva beslut därför att
              man inte ser någon framtid.
            </seg>
            <seg n="2a5e548a">
              Jag tror att utvecklingen har börjat vända. Jag hoppas att den
              kan fortsätta så. Jag tror att de åtgärder vi kommer med nu både
              vilar på en fastare prognosgrund än vad de skulle ha gjort i våras
              och har just en bättre tajmning i den meningen.
            </seg>
            <seg n="4d2542f9">
              Mikaela Valtersson säger att jobbskatteavdraget är slöseri med
              skattepengar. Notera perspektivet i det påståendet! Det är alltså
              slöseri med skattepengar att sänka skatten för ett vårdbiträde
              med 1 500 kronor i månaden. Vilket är perspektivet? Jo, det är
              att det är staten som äger skattepengar. Men det är faktiskt inte
              så. Det är medborgarna som äger pengarna, och staten har med tvångsmakt
              tagit ifrån medborgarna pengar och givit tillbaka lite grann.
              Det kan man inte kalla för slöseri med skattepengar.
            </seg>
          </u>
          <note type="speaker" n="5aa4017c">
            Anf. 65 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-9" n="3282d4c1">
            <seg n="644120f7">
              Herr talman! Jag börjar där Stefan Attefall slutade. Vi måste
              så klart vara oerhört varsamma med människors skattepengar just
              därför att det är deras pengar. Därför måste vi vidta åtgärder
              som är de effektivaste och inte på ett vårdslöst sätt slösa bort
              pengarna på saker som inte ger effekt.
            </seg>
            <seg n="7833bf7b">
              Det är det som är problemet med jobbskatteavdraget. I det här
              läget i Sverige, när vi har en svår ekonomisk situation, måste
              all prioritering och allt fokus vara på att skapa jobb. I det
              läget är det inte en bra politik att sänka skatten ytterligare
              där människor kanske sparar pengarna i stället för att vidta åtgärder
              som leder till att fler människor får jobb. Det är det vi måste
              prioritera, och det ska vara jobb som ger så mycket som möjligt
              för de pengar vi satsar. Det ska inte vara jobb som kostar 1 miljon
              per skapat jobb. Det är att använda skattemedel ineffektivt.
            </seg>
            <seg n="e981b176">
              Jag ska också säga något om skillnaden i argumentation. Om det
              var ett ännu värre krisläge för ett halvår sedan och om det var
              svartare och svårare då hade väl ett gigantiskt krispaket varit
              ännu bättre tajmat då än när ni ser en ljusning? Man måste vara
              varsam, och sedan lägga om politiken så småningom. Men ni har
              tajmat det här fel.
            </seg>
            <seg n="5351f426">
              Dessutom handlar det om något jag tycker är allvarligt. Det gäller
              de signaler man ger i och med hur hårt man argumenterar. Om man
              går på hårt om att det är jättefel att ge pengar till kommuner
              och landsting lyssnar de in de signalerna. Kommunpolitiker hör
              detta. De ställer om verksamheterna utifrån det. De är redan på
              väg att säga upp personal, att anpassa kostnadsvolymen och att
              se till att minska i välfärden.
            </seg>
            <seg n="0aec2c62">
              Om ni hade gett lite andra signaler hade de människor som redan
              i år har förlorat sitt jobb kanske sluppit det. De hade kunnat
              vara kvar och haft kvar sina jobb om ni hade gett signaler om
              att det kanske kommer pengar senare.
            </seg>
          </u>
          <note type="speaker" n="045249d2">
            Anf. 66 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-07b47c03a5cd92c4-8" n="0412bb38">
            <seg n="e95add82">
              Herr talman! Nu ska man komma ihåg att vi redan i budgeten 2009
              tillförde kommunsektorn stora pengar. I våras aviserade vi ytterligare
              pengar till kommunerna. Vad vi gör nu är att vi kommer med ytterligare
              ett steg.
            </seg>
            <seg n="bdfac5d4">
              Vi har aldrig sagt att vi med hjälp av statliga stimulanspengar
              kan stoppa krisen och förhindra att den ger verkningar i det svenska
              samhället. Vi har sagt att vi ska försöka hjälpa till att lindra
              och dämpa, och vi ska göra det under hela krisens förlopp. Hur
              lång blir krisen? Det vet vi fortfarande inte, och vi visste det
              ännu mindre i våras. Hur djup blir den? Det visste vi inte heller
              i våras, men vi vet det kanske lite bättre i dagens läge.
            </seg>
            <seg n="af5b318f">
              Låt mig gå tillbaka till jobbskatteavdraget. Jag håller med om
              Mikaela Valterssons formulering om att vi ska vara varsamma med
              skattepengarna, men att säga att det är slöseri att sänka skatten
              för ett vårdbiträde säger någonting om perspektivet. Det här är
              samma retorik som dina kolleger på vänstersidan använder sig av.
              Man betraktar skattepengarna som statens egendom och inte som
              medborgarnas egendom som de med tvångsmakt har överlåtit till
              staten. En skattesänkning som är effektiv ur jobbsynpunkt kan
              alltså vara bra, och den kan också vara bra därför den ger människor
              mer makt att bestämma över sitt eget liv.
            </seg>
          </u>
          <note type="speaker" n="5015a45b">
            Anf. 67 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-10" n="3282d4c1">
            <seg n="29fc4f3b">
              Herr talman! Stefan Attefall pratar om risken för effekter om
              man inte vidtar åtgärder som gör att människor sparar och håller
              igen. Det är precis de effekter som har blivit av jobbskatteavdraget.
              Det är precis det som har varit konsekvenserna. Sparandet ökar
              och människor använder det för att spara och hålla igen i stället
              för att använda det till att lösa krisen, dämpa effekterna och
              skapa arbetstillfällen.
            </seg>
            <seg n="474a1a70">
              Det är klart att vi i Sverige inte ensamma kan råda helt över
              en finanskris. Vi kan varken hindra den eller helt få bort den,
              men man kan mildra effekterna. Man kan se till att människor drabbas
              så lite som möjligt och klarar den djupa nedgången utan att drabbas
              hårt och behöva leva på socialbidrag. Man kan se till att människor
              kan använda tiden till att utbilda sig och ställa om och vara
              bättre rustade när det vänder. Det är den typen av insatser som
              skulle behöva göras för att se till att människor inte drabbas
              av mycket större otrygghet. Jag tycker att det är förvånande att
              just Kristdemokraterna står bakom en sådan politik och en sådan
              människosyn.
            </seg>
          </u>
          <note type="speaker" n="f21d82bf">
            Anf. 68 Finansminister ANDERS BORG (m):
          </note>
          <u who="anders_borg_finansminist" xml:id="i-75e3ce187c88b0ac-7" n="20295ed5">
            <seg n="a8a477de">
              Herr talman! I dag har vi överlämnat budgetpropositionen till
              riksdagen. Vi har haft en riksdagsdebatt om målen för den ekonomiska
              politiken. Regeringen har presenterat en kraftfull krispolitik.
              Vi har lagt fram en proposition för att jobba Sverige ur krisen.
              Krispolitiken förstärks. Krispolitiken är stabil.
            </seg>
            <seg n="66d47b95">
              Den första punkten på vår lista för att jobba Sverige ur krisen
              är att värna starka offentliga finanser. Vi kan förstärka krisåtgärderna
              därför att vi har varit försiktiga och ansvarsfulla. Vi har starkare
              offentliga finanser än praktiskt taget alla jämförbara länder.
              Vi kan redovisa en väg tillbaka till balans och överskott.
            </seg>
            <seg n="bccd41ab">
              För det andra jobbar vi Sverige ur krisen genom att hålla ordning
              och reda på bankerna så att inte bankernas kris stryper ekonomin.
              Vi har säkrat det finansiella systemet. Inom EU bygger vi tillsammans
              en ny finansiell infrastruktur. Vi har lagt fram program och åtgärder
              för att förhindra att marknaderna går bärsärkagång också i framtiden.
              Den globala kapitalismens härjningar och skadeverkningar går inte
              att hindra när vi har den typ av bubblor och obalanser som vi
              ser, men vi måste göra vad vi kan för att stadga och stabilisera.
            </seg>
            <seg n="5d3579a4">
              För det tredje är fundamentet i vår politik för att jobba Sverige
              ur krisen att vi motverkar och dämpar genomslaget från finanskrisen
              på den svenska arbetsmarknaden. Det gör vi genom att nu pröva
              en ny metod att stabilisera konjunkturen. Vi ger stora extrapengar
              till kommunerna och tidigarelägger infrastruktur. Vi ger mer resurser
              till rättsväsendet, mer pengar till hushållen och håller uppe
              köpkraften genom skattesänkningar för pensionärer och löntagare.
            </seg>
            <seg n="3421a42f">
              För det fjärde underlättar vi för människor att möta krisen genom
              att satsa på utbildning och omställning. Vi bygger ut den aktiva
              arbetsmarknadspolitiken. Över 50 000 personer får möjlighet att
              delta i aktiva åtgärder som praktikplatser, coachningsstöd och
              lyftjobb. Vi bygger ut möjligheten att komplettera utbildning.
              Det handlar om yrkesvux, yrkeshögskola och utbildningsplatser.
              Sammantaget erbjuds 75 000 människor möjligheter till utbildning
              och omställning under krisen.
            </seg>
            <seg n="5ffaa89e">
              För det femte förstärker vi arbetslinjen ytterligare. Vi ska
              säkra full sysselsättning och varaktigt höja sysselsättningen.
              Det är arbetslinjens kärna. Det ska löna sig bättre att arbeta.
              Det ska bli fler som vill anställa. Genom att förstärka jobbavdraget
              gör vi det mer lönsamt att arbeta. Då lägger vi också grunden
              för att återupprätta en full sysselsättning. Genom att förstärka
              företagsklimatet får vi fler att anställa. Då fortsätter vi att
              bygga en väg tillbaka till full sysselsättning.
            </seg>
            <seg n="c42cf62b">
              Här står allianspartierna samlade och starka. Vi lägger tyngdpunkten
              på olika frågor, men vi har en gemensam grundsyn på den ekonomiska
              politiken. Kontrasten till oppositionen är slående, som debatten
              har visat. Man saknar en politik för att säkra starka offentliga
              finanser, och man saknar en politik för att återupprätta full
              sysselsättning.
            </seg>
            <seg n="8c5db2b6">
              På praktiskt taget alla områden lovar vänsterpartierna större
              satsningar och större utgifter. När vi tillför medel till kommunerna
              blir det omedelbara svaret att det är för lite. Det är för sent.
              Man har alltid råd med mer. Det är för magert, det är för klent
              och det är för otillräckligt. Vi är ansvarslösa, handfallna, passiva
              och senfärdiga. Det är samma kommentarer i varje fråga. Vi satsar
              på att bygga ut yrkesutbildningen och de aktiva åtgärderna. Det
              är för lite, det är för sent och det är otillräckligt. Vi satsar
              mer på infrastruktur. Det är för lite och det är för sent. Det
              ska vara större, tjockare, djupare, längre, högre och bredare.
              Allt ska bli större och mer på varje område.
            </seg>
            <seg n="e8f17fc1">
              Det här är en utpräglad överbudspolitik. Det handlar inte bara
              om de här kommunpengarna, arbetsmarknadspolitiken eller infrastrukturen.
              Jag har försökt att hitta ett enda bidrag som inte något av vänsteralliansens
              partier vill höja. Det går inte som jag uppfattar det jag kan
              bevisas ha fel på den punkten att hitta ett enda bidrag som vänsterpartierna
              inte vill höja. Det är barnbidrag, flerbarnstillägg, underhållsstöd,
              bostadsbidrag, studiebidrag och bostadstillägg. Jag kan inte räkna
              upp ett enda område där man inte vill gå tillbaka till bidragslinjen.
            </seg>
            <seg n="63c0c5f9">
              Mot vår ansvarsfulla politik står vänsterpartiernas överbudspolitik.
              Det kanske allra mest allvarliga med vänsterpartiernas politik
              är att man saknar en politik för full sysselsättning. Kärnan i
              den ekonomiska politiken är att återupprätta full sysselsättning.
              På kort sikt måste vi stimulera efterfrågan genom tillfälliga
              pengar till kommuner, infrastruktur och arbetsmarknadspolitik.
              Men det som är avgörande på lång sikt är om vi kan höja den varaktiga
              sysselsättningen, om vi kan göra det mer lönsamt att arbeta. Där
              har vi två fundamentalt skilda syner.
            </seg>
            <seg n="a2a9441e">
              Man kan samla ihop alla de förslag som vänsterpartierna lägger
              fram. Det handlar om försämrat jobbavdrag, a-kassan upp till 80
              procent, höjt tak i a-kassan, en a-kasseavgift som är oberoende
              av vilken arbetslöshet man driver fram med kollektivavtal och
              löneavtal, möjlighet att återinföra deltidsarbetslöshet, höjd
              sjukpenning, underminerad kontroll och ansvarstagande i sjukförsäkring
              och förtidspensioner, kraftigt höjda marginaleffekter genom höjda
              bostadsbidrag, underhållsstöd och bidragsförskott och återgång
              till traditionell Amspolitik inom arbetsmarknadspolitiken där
              människor låses in i en närmast evig rundgång. Friår och arbetstidsförkortning
              ska öka möjligheten att vara frånvarande från arbetsmarknaden.
              Arbetsgivaravgifterna för unga ska höjas mycket kraftigt. Socialdemokraterna
              och de andra vänsterpartierna talar om att avskaffa RUT- och ROT-avdrag.
              Det blir färre ingångsjobb. Man vill förstärka straffbeskattning
              på utbildning och återinföra straffbeskattning på investeringar
              och sparande. Kärnkraft, friår, förbifart och en hel del av Miljöpartiets
              politik kommer förmodligen också att återfinnas i de samlade vänsterförslagen.
              Alla dessa förslag handlar om en sak, nämligen att göra det mindre
              lönsamt att arbeta.
            </seg>
            <seg n="4cd701ad">
              När det lönar sig mindre att arbeta söker folk jobb i snävare
              kretsar. Det är väldigt farligt i ett läge där inskrivningar i
              a-kassan riskerar att övergå i långtidsarbetslöshet. När det lönar
              sig sämre att arbeta ökar riskerna för inlåsning. Då ökar riskerna
              för rundgång i arbetsmarknadspolitiken. Vi bygger ut arbetsmarknadspolitiken.
              Om vi samtidigt gör det mindre lönsamt att arbeta ökar riskerna.
            </seg>
            <seg n="c527bf27">
              I 40 år har vi upplevt att grindvakter blivit överbelastade i
              kriserna och utanförskapet vuxit. Då vill vänsterpartierna slå
              till och göra det mindre lönsamt att arbeta. Då ökar man risken
              för att människor fastnar i utanförskap. Vi vet precis vad som
              händer när man gör det mindre lönsamt att arbeta. Då får man den
              effekten att risken för flaskhalsar, kostnadstryck, inflationsspiraler
              och ett alltför tidigt avstannande av sysselsättningstillväxten
              ökar.
            </seg>
            <seg n="8a125616">
              När man analyserar den här politiken med gängse metoder baserade
              på den forskning vi har på områdena kan man se att den leder till
              en varaktigt lägre sysselsättning. Den globala krisen sätter ett
              tryck på våra ambitioner om full sysselsättning. Med vänsteralternativets
              politik skulle vi vidta en lång rad åtgärder för att säkra att
              vi cementerar arbetslösheten på en mycket hög nivå.
            </seg>
            <seg n="68df0b67">
              I valet kommer det att stå två tydliga alternativ mot varandra.
              Vi kommer att ha en allians som satsar på arbetslinjen. Det ska
              löna sig att arbeta. Och vi kommer att ha en grupp av vänsterpartier
              som satsar på bidragslinjen.
            </seg>
            <seg n="77cc2088">
              Vi tar ansvar för de offentliga finanserna. Vi har ordning och
              reda på bankerna. Vi satsar mer pengar på kommunerna och infrastruktur.
              Vi satsar på utbildning och omställning, och vi förstärker arbetslinjen.
              Vi gör det mer lönsamt att arbeta, och vi gör det mer lönsamt
              att anställa.
            </seg>
            <seg n="48924fff">
              Vänsterblocket, Socialdemokraterna, Miljöpartiet och Vänsterpartiet
              har som genomgående idé att höja skatterna, göra det mindre lönsamt
              att arbeta och försämra företagsklimatet.
            </seg>
            <seg n="f8b73e86">
              Här är skiljelinjerna i svensk politik uppenbara och tydliga.
              Bidragslinjen står mot arbetslinjen. Överbudspolitik står mot
              statsfinansiellt ansvarstagande.
            </seg>
          </u>
          <note type="speaker" n="387b41a8">
            Anf. 69 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-9" n="e8616bfa">
            <seg n="a21e02cb">
              Herr talman! Problemet med Moderaternas politik är att ni inte
              förstår vikten av arbete åt alla och starka offentliga finanser.
              Varje gång ni får möjlighet raseras arbetsmarknaden, massarbetslösheten
              knackar på porten och de offentliga finanserna visar mycket stora
              underskott.
            </seg>
            <seg n="06b92fcc">
              Problemet är att du satte allt på ett kort, Anders Borg. Du trodde
              att hotet om en sönderslagen hushållsekonomi för människor om
              de blir arbetslösa skulle skapa massor av nya jobb. Så blev det
              naturligtvis inte. Jobbpolitiken har havererat. Vi i Sverige har
              en sämre utveckling än omvärlden. Vi har 70 000 fler i utanförskap
              än för tre år sedan. Ni har sprängt broarna mellan arbetslöshet
              och arbete, det som gjorde att människor kunde komma tillbaka.
            </seg>
            <seg n="2cfd3012">
              De långsiktiga effekterna på arbetsmarknaden av er politik är
              förödande för dem som har ambitioner om full sysselsättning. Det
              hade varit 50 000 personer färre som hade varit arbetslösa om
              det hade gått lika bra här som i övriga EU. Och eftersom den långsiktiga
              jämviktsarbetslösheten enligt Konjunkturinstitutet ökar med 60
              000 personer på grund av din politik som inte fungerar på en modern
              arbetsmarknad har vi 110 000 personer som inte får arbete på grund
              av en havererad arbetsmarknadspolitik. Politik för sänkta löner,
              eller som Anders Borg brukar kalla det, sänkta reservationslöner,
              fungerar inte.
            </seg>
            <seg n="0d01b19f">
              Du har under debatten, Anders Borg, vägrat att svara på frågan
              om pensionärerna. Vi har nu visat att din skattesänkningspolitik
              och den havererade a-kassan inte skapar några nya jobb. Vi halkar
              efter vår omvärld. Ändå envisas du med att öka klyftan för fjärde
              året i rad mellan den skatt som en löntagare betalar och den skatt
              som en pensionär betalar. Varför ska pensionärerna straffbeskattas?
              Vad är skälet till detta när de har arbetat ett långt och strävsamt
              liv? Varför vägrar finansministern att tala om pensionärernas
              situation? Är inte det viktigt?
            </seg>
          </u>
          <note type="speaker" n="47b0e680">
            Anf. 70 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-8" n="20295ed5">
            <seg n="0a1f2d23">
              Herr talman! Thomas Östros satt under många år i regeringen.
              Men han måste ha satt sig i sammanträdesrummet utanför det rum
              där regeringen träffas, för han verkar inte ha någon kännedom
              om vilken politik de drev under sin regeringstid. 40 miljarder
              i sänkta skatter genom kompensation för egenavgifter gick bara
              till löntagare. Det var inte en krona till pensionärerna. Skatten
              för pensionärer sänktes inte under hela det socialdemokratiska
              regeringsinnehavet. Man sänkte skatten för löntagare, man sänkte
              skatten för miljardärer, men man sänkte den inte för pensionärer.
            </seg>
            <seg n="cccd16e1">
              Det här har pensionärerna upplevt gång efter annan. Socialdemokraterna
              återvann regeringsmakten 1982 på varma löften till pensionärerna.
              Sedan fick de spela poker med Sten Andersson. De förlorade. Man
              frös pensionerna och tog ifrån pensionärerna pengarna. Man vann
              valet 1994, frös pensionerna och tog ifrån pensionärerna pengarna,
              fast man hade lovat guld och gröna skogar i varje oppositionsmotion.
            </seg>
            <seg n="0aadf809">
              Det är väl samma sak som kommer att ske den här gången. Man lovar
              sänkt skatt till pensionärerna som på fullt allvar tror att Socialdemokraterna
              skulle vara garanten för sänkta skatter.
            </seg>
            <seg n="f74407f2">
              Vi har sänkt skatten för pensionärerna. Socialdemokraterna har
              inte sänkt skatten en krona för pensionärerna.
            </seg>
            <seg n="93c41b9d">
              Jag måste dock säga att det allra märkligaste med Thomas Östros
              och Socialdemokraterna är bidragslinjen. Man pratar om en politik
              för arbete åt alla, men det är ju en lång lista med annat: försämrat
              jobbavdrag, återställd a-kassa, återställd Amspolitik, friår,
              arbetstidsförkortning, stoppad förbifart, höjda bolagsskatter,
              höjda arbetsgivaravgifter. Jag kan hålla på hur länge som helst.
            </seg>
            <seg n="86b45863">
              Det är som om ni har suttit och samlat ihop förslag som ska minska
              sysselsättningen och öka jämviktsarbetslösheten. Det är alldeles
              uppenbart att det handlar om en politik som skulle skada Sverige
              och som skulle leda till 100 000 personer färre i varaktig sysselsättning.
              Det skulle föra upp Sverige på en massarbetslöshetsnivå efter
              krisen.
            </seg>
            <seg n="e10b9f2c">
              Det är tragiskt att Socialdemokraterna övergett parollen Arbete
              åt alla och i stället går under demonstrationsparollen Bidrag
              till alla!
            </seg>
            <seg n="b7a6a50d">
              (Applåder)
            </seg>
          </u>
          <note type="speaker" n="71096db9">
            Anf. 71 THOMAS ÖSTROS (s) replik:
          </note>
          <u who="thomas_ostros_ed884d" xml:id="i-dd8b697fbaa68990-10" n="e8616bfa">
            <seg n="b7fe7005">
              Herr talman! Full sysselsättning är den centrala politiska frågan.
              Anders Borgs politik har nu lett till att 110 000 fler blir varaktigt
              arbetslösa på grund av att han har satsat allt på ett enda kort:
              förstöra a-kassan, sänka skatterna och hoppas att lönerna ska
              sänkas. Men det skapar ju inga jobb. Det är bara att titta på
              vad Konjunkturinstitutet nu beskriver, hur jämviktsarbetslösheten
              som minskade tolv år i rad nu ökat varje år som Anders Borg har
              haft ansvaret.
            </seg>
            <seg n="5a295ef2">
              Det är lätt att förstå varför. Hur kan en långtidsarbetslös ung
              människa få ett jobb bara för att jag får 200 kronor i sänkt skatt
              när det behövs verkliga insatser? Hur får man jobb för att familjen
              Reinfeldt har fått uppemot 100 000 kronor i sänkt skatt och moderata
              riksdagsledamöter kan få över 1 miljon i sänkt skatt?
            </seg>
            <seg n="d96acc39">
              Så har vi pensionärerna. Varför ska de betala uppemot 1 000 kronor
              mer i inkomstskatt än en löntagare? Det är inte jobb som skapas
              av den politiken det är klyftor.
            </seg>
            <seg n="fa51b0f3">
              Vi växlade egenavgifter mot inkomstskatt. Det var en ren växling,
              neutral för offentliga finanser, men Anders Borg har med berått
              mod skapat ett system där pensionärerna som för tre år sedan betalade
              samma skatt som alla andra nu straffbeskattas med uppemot 1 000
              kronor. Det är djupt orättvist, finansministern!
            </seg>
          </u>
          <note type="speaker" n="39b4aaf5">
            Anf. 72 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-9" n="20295ed5">
            <seg n="18b3f596">
              Herr talman! Thomas Östros har en gång för länge sedan varit
              skatteminister. Det ger lite speciella perspektiv på ekonomi.
              Thomas Östros tror på fullt allvar att sänkta skatter ger lägre
              inkomster för löntagarna. Men de pengar man har när man går till
              butiken är den lön man får minus den skatt man betalar. Sänker
              vi skatten får människor mer pengar kvar. Kanske man på skatteavdelningen
              eller hos en skatteminister ser en skattesänkning som en intäktsförlust,
              men för vanliga människor är det så att när vi sänker skatten
              får de mer pengar över. Då lönar det sig bättre att arbeta. Då
              förstärker vi arbetslinjen.
            </seg>
            <seg n="581a16f6">
              Vi får inga svar om de 100 000 jobb som Socialdemokraterna och
              vänsterpartierna ska slå ut. Kärnkraften ska avskaffas. Förbifarten
              ska stoppas. Arbetstidsförkortning ska införas. Friåret ska återkomma.
              A-kassan ska återställas. Arbetsgivaravgifterna ska höjas.
            </seg>
            <seg n="2e3adbff">
              På punkt efter punkt handlar det om en politik vars grundläggande
              syfte är att förhindra att människor är i arbete, vars grundläggande
              syfte är att undergräva arbetslinjen. Det är en politik som bara
              blir logisk om man ser det som en systematisk idé att det inte
              ska löna sig för människor att arbeta och att vi följaktligen
              ska ha människor i massarbetslöshet.
            </seg>
          </u>
          <note type="speaker" n="b69c7703">
            Anf. 73 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-13" n="769ae6f8">
            <seg n="e995fc15">
              Herr talman! Om man skulle dra ut Anders Borgs retorik och teori
              skulle vi väl avskaffa alla trygghetssystem. Då blir alla sjuka
              friska och alla arbetslösa får ett jobb eller hur, Anders Borg?
            </seg>
            <seg n="d79a1515">
              Ni har rivit våra trygghetssystem och försämrat dem kraftigt
              trots att all forskning visar att vår modell ger högre arbetskraftsdeltagande,
              högre sysselsättning och större ekonomisk jämlikhet. Kvinnor arbetar
              i större utsträckning och till och med kreativiteten och jämställdheten
              är högre än i de länder som driver en politik som Anders Borg
              förordar.
            </seg>
            <seg n="e18f3a7a">
              Anders Borg kanske kan förklara för mig här i dag varför en cancersjuk
              kvinna ska betala högre skatt än vad till exempel jag gör. Varför
              ska en som förlorar sitt jobb på Volvo under den här krisen få
              högre skatt? Vad blir bättre av det? Varför ska en pensionär som
              har slitit i hela sitt liv och kanske sitter utsliten där hemma
              i dag få höra att, nja, ni bidrar inte till välfärden så ni ska
              också ha högre skatt.
            </seg>
            <seg n="425d0a9a">
              Det är enorma marginalskatteeffekter om man blir sjuk, arbetslös
              eller pensionär i Anders Borgs Sverige. Det vore bra om han kunde
              förklara det här för mig. Jag vet att ni påstår att jobbskatteavdraget
              ska ge människor mer makt över sina liv. Men varför ska inte sjuka
              eller arbetslösa eller pensionärer ha mer makt över sina liv?
              Kan Anders Borg förklara det för mig?
            </seg>
            <seg n="26ae9e02">
              Jobbskatteavdraget påstår ni ska ge människor mer makt över sina
              liv. Men i Anders Borgs egna interna dokument står det tydligt
              och klart att syftet är att det ska sänka lägstalönerna på arbetsmarknaden.
              Hur ska Anders Borg förklara det?
            </seg>
          </u>
          <note type="speaker" n="81292383">
            Anf. 74 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-10" n="20295ed5">
            <seg n="9fe45f44">
              Herr talman! Politik måste alltid byggas på utvärdering av resultat.
              Under vänsterstyret ökade lönespridningen med 10 procent. Förmögenhetskoncentrationen
              ökade med 20 procent. Inkomstspridningen ökade med 30 procent.
              Andelen med svag ekonomi ökade med 50 procent. Det är resultatbörsen
              för Vänsterns rättvisepolitik ökade klyftor, större koncentration,
              sämre villkor för dem med svag ekonomi. Resultatet av bidragspolitiken
              är utslagning.
            </seg>
            <seg n="a937e0ed">
              Arbetslinjen bygger starka människor. Arbetslinjen bygger människor
              som kan vara stolta över egen försörjning. Arbetslinjen bygger
              människor som har en samhörighet på arbetsplatser. Bidragslinjen
              bygger utanförskap och utslagning. Därför bygger den orättvisor.
              Rättvisa kan bara byggas på full sysselsättning, aldrig på bidragslinjen,
              aldrig på att vi slår ut människor i utanförskap.
            </seg>
            <seg n="2f89ae6d">
              Låt oss ta frågan om kommunerna en gång till. Vänsterpartierna
              hanterade ett par kriser. Vi hade Rysslandskrisen 1998 och LTCM
              kraschade. Vi hade IT-kraschen. Varför lade ni aldrig fram förslag
              om 15 miljarder i höjda statsbidrag till kommunerna? Om detta
              är en beprövad vänsterpolitik som för första gången prövas av
              en moderatledd regering i samarbete med de andra allianspartierna,
              varför lade ni aldrig fram några förslag till stöd till kommunerna
              när ni själva bedrev krispolitik? Vi lägger fram förslag om 17
              miljarder ovanpå det vi gjorde redan i den förra budgeten. Det
              är ett mycket kraftigt stöd till kommunerna. När ni hanterade
              elfte september blev det inte en krona. När ni hanterade IT-kraschen
              blev det inte en krona. När ni hanterade Rysslandskrisen blev
              det inte en krona.
            </seg>
            <seg n="84433b2e">
              Det är uppenbart att om man vill ha Vänsterpartiets politik för
              kommunerna, på riktigt och på allvar, ska man rösta fram en moderat
              finansminister som även i kristider kan prioritera kommunerna.
              Det har inte Vänsterpartiet gjort.
            </seg>
          </u>
          <note type="speaker" n="9146a726">
            Anf. 75 ULLA ANDERSSON (v) replik:
          </note>
          <u who="ulla_andersson_78e8c0" xml:id="i-f4b3203bb0b5e167-14" n="769ae6f8">
            <seg n="c3edd4b1">
              Herr talman! Jag kan konstatera att Anders Borg läser vår tidigare
              ekonomiska politik som fan läser bibeln. Herr talman! Ursäkta!
            </seg>
            <seg n="44838d65">
              Om rättvisa skapas genom full sysselsättning, varför använder
              du inte det mest kostnadseffektiva förslaget som ni har i er egen
              budget, som ni påstår är det mest kostnadseffektiva för att skapa
              jobb? Varför lägger ni inte 10 miljarder på att rädda de 20 000
              jobben i kommunsektorn som nu riskerar att förloras?
            </seg>
            <seg n="7f51ea41">
              Om ni ska bygga er ekonomiska politik på utvärdering av resultatet
              borde ni vara rätt oroliga just nu. De ekonomiska klyftorna har
              aldrig varit större sedan SCB började sina mätningar. De ekonomiska
              skillnaderna mellan kvinnor och män har ökat med 1 000 kronor
              i månaden under er regeringstid. Utanförskapet har ökat med 300
              000. Vi har fått 130 000 fler fattiga kvinnor och nästan en fördubbling
              av fattiga barn till ensamstående föräldrar. Sverige har en högre
              arbetslöshet än genomsnittet i EU.
            </seg>
            <seg n="4c7bd5a5">
              På vilket sätt utvärderar ni er egen ekonomiska politik, Anders
              Borg? Ni verkar inte inse den verklighet ni befinner er i.
            </seg>
          </u>
          <note type="speaker" n="27bccbbc">
            Anf. 76 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-11" n="20295ed5">
            <seg n="c54f3a8f">
              Herr talman! Låt oss titta på vänsterresultaten. 10 procent ökad
              lönespridning, 20 procent förstärkt förmögenhetskoncentration,
              en inkomstspridning som ökar med 30 procent och en andel med svag
              ekonomi som ökar med 50 procent. Det är resultatbörsen för Vänsterns
              politik. Det är bidragslinjen som bygger klyftor. Det är bidragslinjen
              som underminerar människors möjlighet till självförsörjning. Det
              är bidragslinjen som underminerar människors möjlighet att få
              en trygghet med arbetskamrater.
            </seg>
            <seg n="687edbe8">
              Jag har ännu inte fått någon vettig förklaring till Vänsterpartiets
              skatteförslag, nämligen 75 procents marginaleffekt för en barnmorska.
              När ni lägger avtrappningen på grundavdraget på det sätt ni gör
              är det klart att det blir en massiv marginaleffekt för sjuksköterskor
              och barnmorskor. Vad är logiken att de ska straffas med 75-procentiga
              pomperipossamarginaleffekter? Det är för mig obegripligt om man
              inte ser tydligheten i vänsterpolitiken. Det ska aldrig löna sig
              att arbeta. Det ska alltid löna sig att lämna arbetsmarknaden.
            </seg>
          </u>
          <note type="speaker" n="dfb5a33e">
            Anf. 77 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-11" n="3282d4c1">
            <seg n="af8ba16b">
              Herr talman! Jag har två frågor till finansministern.
            </seg>
            <seg n="92aaf6ab">
              Nu missar ni helt chansen att vidta åtgärder som kan ge gröna
              stimulanser. Det är saker som kan ge arbetstillfällen samtidigt
              som de minskar klimatpåverkan. Kina och Sydkorea toppar, men i
              många andra länder lanseras gröna stimulanspaket. Man satsar på
              miljömässig teknikutveckling och förbättrar de framtida affärsmöjligheterna
              för det egna landet.
            </seg>
            <seg n="9d5049c8">
              Ni har länge ridit på framgångarna av de klimatåtgärder vi vidtog
              förra mandatperioden. Men nu är det ett trendbrott, herr talman.
              För första gången någonsin sänks koldioxidskatten i Sverige. Är
              det de klimatambitioner ni har att visa upp under ert ordförandeskap?
              Ni säger att värnandet om klimatet är ett viktigt område. Hur
              yttrar det sig? Jag undrar om finansministern kan redogöra för
              det.
            </seg>
            <seg n="fa0f79dd">
              Sedan var det diskussionen om trygghetssystemen och att det ska
              löna sig att arbeta. Det tål att sägas att det finansministern
              säger om att det ska löna sig att arbeta betyder i er politik
              att det ska kosta att vara sjuk och arbetslös. Det är precis vad
              som är er idé. Det ska kosta för människor att vara sjuka och
              arbetslösa.
            </seg>
            <seg n="6154bebc">
              Om människor kan känna trygghet om de vet att om de drabbas av
              sjukdom de inte behöver flytta från sina hus, eller att om pengarna
              inte räcker att det inte blir en radikal förändring av livssituationen
              vågar de utveckla sig, flytta, ta jobb och satsa på ett boende.
            </seg>
            <seg n="8215abf4">
              Om ni tror att man blir friskare genom att få mindre pengar att
              leva på, är då er ambitionsnivå för nästa mandatperiod att fortsätta
              att skära i trygghetssystemen och kanske avskaffa de förhatliga
              bidragssystemen för att uppnå full effekt av er politik?
            </seg>
          </u>
          <note type="speaker" n="9a366eab">
            Anf. 78 Finansminister ANDERS BORG (m) replik:
          </note>
          <u who="anders_borg_finansminist" xml:id="i-75e3ce187c88b0ac-12" n="20295ed5">
            <seg n="3b26726b">
              Herr talman! Mikaela Valtersson representerar en märklig form
              av konjunkturpolitik. Man lägger fram förslag efter förslag som
              kommer att sänka Sveriges förmåga att producera något och sänka
              antalet människor i arbete. Vi vet att det allvarliga med en ekonomisk
              kris är att många av effekterna dröjer sig kvar, det vill säga
              att vi försämrar vår förmåga att producera och förmåga att försörja
              oss.
            </seg>
            <seg n="24171fd5">
              Vad gör då Miljöpartiet? Jo, man säger nej till Förbifart Helsingfors.
              Man lägger fast en ambition att avveckla kärnkraften, det vill
              säga vår energiförsörjning. Man vill återinföra friår. Man vill
              införa arbetstidsförkortning. I ett land vars största problem
              är att människor arbetar för lite och att det finns en åldrande
              befolkning vill man införa en arbetstidsförkortning. I det här
              konjunkturläget vill man sedan slå till med 20 miljarder i höjda
              bensinskatter för hushållen.
            </seg>
            <seg n="062d7374">
              Det är klart att vi har en aktiv klimatpolitik. Vi var de som
              införde CO2-skatten. Det har varit det effektivaste instrumentet
              vi har. Vi ska utveckla och fortsätta med den politiken, men det
              måste göras i en takt och i ett tempo som människor har råd med.
            </seg>
            <seg n="cd10051c">
              Vänsteralliansen ska höja arbetsgivaravgifterna med 20 miljarder,
              höja bolagsskatten, avskaffa RUT- och ROT-avdrag samt försämra
              jobbavdraget. Det är alltigenom en konsekvent politik för att
              upprätta en bidragslinje och undergräva arbetslinjen. Det är en
              politik som skulle göra att Sverige står sämre rustat för framtiden.
              Med fler människor i massarbetslöshet växer orättvisorna. Det
              är det som skulle bli resultatet av Vänsterpolitiken.
            </seg>
          </u>
          <note type="speaker" n="80021c14">
            Anf. 79 MIKAELA VALTERSSON (mp) replik:
          </note>
          <u who="mikaela_valtersson_233a55" xml:id="i-6f7e00407692dcb3-12" n="3282d4c1">
            <seg n="0bf60dd5">
              Herr talman! Att se till att människor inte drabbas hårt av en
              tillfällig sjukdom eller arbetslöshet gör människor bättre rustade
              för kriser. Det är att ge människor bättre beredskap och större
              möjligheter att klara en nedgång i den privata ekonomiska situationen.
              Det är en prioritering som jag är stolt över att vi vill göra.
              Vi ska fortsätta på en linje där vi ökar tryggheten i Sverige
              och minskar klyftorna.
            </seg>
            <seg n="6357ce99">
              Det är intressant i finansministerns uppräkningar av vår politik
              kontra er att man nu får höra att kärnkraften ska finnas för att
              den ger arbetstillfällen. Det är tydligen argumentet. Jag kan
              tala om för finansministern att satsningar på förnybar energi
              kommer att ge långt fler arbetstillfällen än att krama sönder
              och bevara kärnkraften.
            </seg>
            <seg n="85451104">
              Vi behöver införa effektiva styrmedel och ge incitament för att
              ställa om till ett mer hållbart samhälle. Det är där vi behöver
              prioritera politiken.
            </seg>
          </u>
          <note type="speaker" n="5f824c8b">
            Anf. 80 Finansminister ANDERS BORG (m) replik:
          </note>
          <u who="anders_borg_finansminist" xml:id="i-4eb7b20697a03482-0" n="20295ed5" next="i-806cc3ad930b689f-0">
            <seg n="4b5ce06d">
              Herr talman! Mikaela Valtersson använder formuleringen att människor
              inte ska drabbas av krisen. På vilket sätt blir det mindre drabbande
              för människor att ni ska försämra jobbavdraget, att ni ska avskaffa
              RUT- och ROT-avdraget, att ni ska höja arbetsgivaravgifterna med
              20 miljarder, att ni ska slå sönder förutsättningar för en väl
              fungerande skogsindustri med hjälp av kilometer- och bensinskatter,
              att ni ska avveckla kärnkraften så att det inte längre går att
              ha en industri med trygg energiförsörjning?
            </seg>
            <seg n="f2a4092b">
              Det här är saker som gör att människor drabbas. Det drabbar människor
              att ni höjer arbetsgivaravgifterna, försämrar jobbavdraget, avskaffar
              kärnkraften, försämrar arbetsmarknadspolitiken och allt det andra.
              Ni vill föra ut människor i bidragsberoende. Ni vill inte att
              människor ska arbeta. Det är det som är poängen med friåret. Det
              är det som är poängen med arbetstidsförkortningen. Ni är emot
              arbetslinjen. Ni anser att man ska ha en bidragslinje där människor
              ställs utanför, där människor låses in i utanförskap och frånvaro
              från arbetsmarknaden. Det är resultatet av Vänsterpolitiken. Det
              är därför vi har så tydliga alternativ arbetslinjen mot bidragslinjen.
            </seg>
          </u>
          <note n="b623ece6">
            Överläggningen var härmed avslutad.
          </note>
          <note n="dce4f1db">
            Budgetpropositionen bordlades.
          </note>
          <note n="eaf997d8">
            2 § Justering av protokoll
          </note>
          <note n="7abf3416">
            Justerades protokollen för den 15 september.
          </note>
          <note n="6a623fb5">
            3 § Meddelande om frågestund
          </note>
          <note n="78f650b0">
            Förste vice talmannen meddelade att vid frågestunden torsdagen
            den 24 september kl. 14.00 skulle följande statsråd närvara:
          </note>
          <note n="1822c67c">
            Arbetsmarknadsminister Sven Otto Littorin (m), justitieminister
            Beatrice Ask (m), miljöminister Andreas Carlgren (c), statsrådet
            Cecilia Malmström (fp) och statsrådet Tobias Billström (m).
          </note>
          <note n="cf5c6139">
            4 § Anmälan om inkommen faktapromemoria om förslag från Europeiska
            kommissionen
          </note>
          <note n="48ae91da">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="anders_borg_finansminist" xml:id="i-806cc3ad930b689f-0" n="20295ed5" prev="i-4eb7b20697a03482-0">
            <seg n="271a7e97">
              KOM(2009)400
            </seg>
            <seg n="b087a977">
              Luciano Astudillo
            </seg>
          </u>
          <note n="141404ef">
            5 § Hänvisning av ärenden till utskott
          </note>
          <note n="297080c9">
            Föredrogs och hänvisades
          </note>
          <note n="79f61441">
            6 § Bordläggning
          </note>
          <note n="425d8f8d">
            7 § Anmälan om interpellationer
          </note>
          <note n="9b228d3f">
            Anmäldes att följande interpellationer framställts
          </note>
          <note n="6856b49c">
            den 16 september
          </note>
          <note n="a2024074">
            Raimo Pärssinen
          </note>
          <note n="a605cff3">
            Peter Hultqvist
          </note>
          <note n="c718280e">
            Jacob Johnson
          </note>
          <note n="2666d481">
            den 17 september
          </note>
          <note n="1d80b908">
            Kristina Zakrisson
          </note>
          <note n="b09ac4cf">
            Börje Vestlund
          </note>
          <note n="4857252c">
            Amineh Kakabaveh
          </note>
          <note n="62179057">
            den 18 september
          </note>
          <note n="c65108f5">
            Berit Andnor
          </note>
          <note n="7b4e57ce">
            Interpellationerna redovisas i bilaga som fogats till riksdagens
            snabbprotokoll tisdagen den 29 september.
          </note>
          <note n="f49bc82e">
            8 § Anmälan om frågor för skriftliga svar
          </note>
          <note n="71f9edb8">
            Anmäldes att följande frågor för skriftliga svar framställts
          </note>
          <note n="6856b49c">
            den 16 september
          </note>
          <note n="7d471541">
            Christer Engelhardt
          </note>
          <note n="a2024074">
            Raimo Pärssinen
          </note>
          <note n="080d9b5e">
            Marie Engström
          </note>
          <note n="2666d481">
            den 17 september
          </note>
          <note n="698c4262">
            Aleksander Gabelic
          </note>
          <note n="341e2dea">
            Lars Tysklind
          </note>
          <note n="44be1dc3">
            Marie Nordén
          </note>
          <note n="62179057">
            den 18 september
          </note>
          <note n="1ca3d4a2">
            Max Andersson
          </note>
          <note n="42eb8d52">
            Krister Örnfjäder
          </note>
          <note n="42eb8d52">
            Krister Örnfjäder
          </note>
          <note n="2e9c38e1">
            Désirée Liljevall
          </note>
          <note n="bef944fe">
            Maria Stenberg
          </note>
          <note n="87d09fed">
            Frågorna redovisas i bilaga som fogats till riksdagens snabbprotokoll
            tisdagen den 29 september.
          </note>
          <note n="c188ea07">
            9 § Anmälan om skriftliga svar på frågor
          </note>
          <note n="198b8a55">
            Anmäldes att skriftliga svar på följande frågor inkommit
          </note>
          <note n="6856b49c">
            den 16 september
          </note>
          <note n="fe20cc25">
            Birgitta Eriksson
          </note>
          <note n="fe20cc25">
            Birgitta Eriksson
          </note>
          <note n="2666d481">
            den 17 september
          </note>
          <note n="964053e0">
            Carina Hägg
          </note>
          <note n="964053e0">
            Carina Hägg
          </note>
          <note n="4857252c">
            Amineh Kakabaveh
          </note>
          <note n="49cf4409">
            Olle Thorell
          </note>
          <note n="03c1bfb7">
            Tina Acketoft
          </note>
          <note n="e6bd11cc">
            Bodil Ceballos
          </note>
          <note n="62179057">
            den 18 september
          </note>
          <note n="a73ec3b6">
            Mikael Oscarsson
          </note>
          <note n="7d471541">
            Christer Engelhardt
          </note>
          <note n="1ca3d4a2">
            Max Andersson
          </note>
          <note n="cc1f5bf3">
            Birgitta Ohlsson
          </note>
          <note n="a8779f3c">
            Svaren redovisas i bilaga som fogats till riksdagens snabbprotokoll
            tisdagen den 29 september.
          </note>
          <note n="c5691025">
            10 § Kammaren åtskildes kl. 13.10.
          </note>
          <note n="477d4ba6">
            Förhandlingarna leddes
          </note>
          <note n="a479ebed">
            / Eva-Lena Ekman
          </note>
        </div>
      </body>
    </text>
  </TEI>
</teiCorpus>
