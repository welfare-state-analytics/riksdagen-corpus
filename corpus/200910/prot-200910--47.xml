<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--47</head>
          <docDate when="2009-12-10">2009-12-10</docDate>
        </div>
      </front>
      <body>
        <div>
          <note n="e7abd660">
            ﻿
          </note>
          <note n="bd507cc8">
            Riksdagens protokoll
          </note>
          <note n="104a61f6">
            2009/10:47
          </note>
          <note type="date" n="306d2d92">
            Torsdagen den 10 december
          </note>
          <note n="178f6d49">
            Kl. 09:00 - 22:59
          </note>
          <note n="0d625309">
            1 § Justering av protokoll
          </note>
          <note n="881bf259">
            Justerades protokollet för den 4 december.
          </note>
          <note n="0127ed88">
            2 § Hänvisning av ärenden till utskott
          </note>
          <note n="dbc96bdc">
            Föredrogs och hänvisades
          </note>
          <note n="79f3d3c9">
            3 § Förnyad bordläggning
          </note>
          <note n="9f07fab6">
            Föredrogs och bordlades åter
          </note>
          <note n="f26b41a0">
            4 § Utbildning och universitetsforskning
          </note>
          <note n="b52abd67">
            Föredrogs
          </note>
          <note type="speaker" n="d4c565b1">
            Anf. 1 MARIE GRANLUND (s):
          </note>
          <u who="marie_granlund_2a02ae" xml:id="i-703395e8a9c44e0d-0" n="46ef9d0e">
            <seg n="078a7088">
              Fru talman! I dag är det, precis som andre vice talmannen sade,
              Nobeldagen, och hela världens blickar riktas mot Helsingfors.
              Vad kan vara viktigare än att ha en diskussion och debatt om vad
              som är framgångsfaktorerna inom utbildning och forskning? I dag
              debatterar vi allt från förskola till forskning. Det är precis
              så det är. De barn som i dag börjar i förskolan är samtidigt framtidens
              forskare.
            </seg>
            <seg n="31b75649">
              Maja som precis har lärt sig att knyta skorna på förskolan Rönnen
              är kanske morgondagens Nobelpristagare i kemi. Maja ska färdas
              länge genom utbildningssystemet, och vår politiska uppgift är
              att göra den resan väl värd. Då krävs det en skola och forskningsresurser
              i världsklass samt en syn på kunskap som förenar både spets och
              allas rätt till förstklassig utbildning. Målen måste sättas högt
              och vara långsiktiga.
            </seg>
            <seg n="addbdc50">
              Utbildning avgör individens frihet, trygghet och möjlighet till
              utvecklande jobb men också samhällets förmåga till omställning,
              utveckling och tillväxt. Sverige utvecklas när vi lär oss nytt.
            </seg>
            <seg n="8e015596">
              Därför vill vi se en politik som öppnar dörrar till ett livslångt
              lärande med återkommande möjligheter för alla, inte bara några.
              Möjligheten att utbilda sig är självklart extra viktig när det
              är lågkonjunktur.
            </seg>
            <seg n="b3cfbaab">
              All utbildning i Sverige ska vara av hög kvalitet. Vårt högkvalificerade
              samhälle ställer allt högre krav på formell utbildning. Det kräver
              att hela utbildningssystemet från förskolan till universitet och
              doktorandstudier fungerar bra och ger människor de kunskaper och
              färdigheter som krävs i vårt moderna samhälle. En hög utbildningsnivå
              hos befolkningen har också bidragit till svenska framgångar under
              decennier och är central även för en fortsatt stark svensk utveckling.
            </seg>
            <seg n="2b03387e">
              Fru talman! Sverige är ett litet land i en mycket stor värld.
              Det som gör att det har gått bra för Sverige är att vi har varit
              duktiga på att tillvarata och utveckla alla begåvningar som finns
              i vårt land. Sverige har varit mycket duktigt på att skapa möjligheter
              och åter möjligheter för barn, ungdomar och vuxna att utveckla
              sina begåvningar, utbilda sig, åter utbilda sig och omskola sig
              när det behövs ny kompetens. Därför behöver vi möjligheternas
              utbildningssystem i Sverige.
            </seg>
            <seg n="2000ab4e">
              Huvudinriktningen på den socialdemokratiska skol- och utbildningspolitiken
              är tydlig. Fokus ska ligga på lärande och dokumenterat resultat.
              Elevernas vilja och lust att lära sig måste stimuleras. Vi vill
              ha kompetenta, kritiskt granskande och kreativa elever. Det handlar
              om tydliga mål, systematisk uppföljning och höga förväntningar,
              ömsesidig respekt för arbetsro och trygghet, ett aktivt värdegrundsarbete
              och inte minst ett tydligt professionellt ledarskap i skolan.
            </seg>
            <seg n="8ff23dab">
              Vi socialdemokrater vill att alla barn, oavsett barnets förutsättningar,
              föräldrarnas utbildning eller inkomst, ska ha rätt att utvecklas
              och nå kunskapsmålen. Skolans sätt att fungera har här en avgörande
              betydelse för om eleverna når målen eller inte. Om inte skolan
              lyckas i sitt uppdrag slår den sociala bakgrunden igenom. Därför
              måste alla skolor vara bra skolor.
            </seg>
            <seg n="f2f50aa7">
              Det finns inga skiljelinjer i svensk utbildningspolitik mellan
              om man vill ha ordning och reda i skolan eller om man är för eller
              emot kunskap. Den stora skillnaden handlar i stället om synen
              på människor, om man ska kunna lära sig mer och hela tiden få
              en ny chans. Ska vi ha en skola som sorterar elever och dömer
              ut den som inte har gått en spikrak väg genom alla utbildningar?
              Eller ska vi ha en sammanhållen skola och ett utbildningssystem
              som hela tiden ger en chans, en chans och en chans till?
            </seg>
            <seg n="d1b90512">
              Vad vi nu ser i Sverige är en ökad segregation och en uppdelning
              av barn efter föräldrars inkomst och sociala ställning. Det är
              en segregation som riskerar att öka i takt med minskade resurser
              till skolan. Det här är djupt oroande. Den borgerliga majoriteten
              diskuterar kepsar och mobiltelefoner samtidigt som dörrarna stängs
              för mängder av unga människor.
            </seg>
            <seg n="f3d5144e">
              Fru talman! Jag ska ta det här från början: Förskolan. Det är
              här som grunden läggs denna svenska exportsuccé. Delegationer
              från hela världen kommer för att se på den svenska förskolan,
              hur man lyckas kombinera omsorg med pedagogiskt utvecklingsarbete,
              som dessutom leder till jämställdhet.
            </seg>
            <seg n="2291019f">
              I det borgerligas Sverige behandlas lärarna inom förskolan hela
              tiden som andra klassens lärare, som inte ska ha möjlighet till
              forskning och där cheferna inte ska ha rätt till utbildning. Dessutom
              inför man vårdnadsbidrag och barnomsorgspeng som drar resurser
              från förskolan. De barn som har det största behovet av förskolan
              riskerar att stängas ute. I Helsingfors stängs nu förskolor, och
              barn riskerar att inte komma i kontakt med det svenska språket
              förrän de börjar i skolan.
            </seg>
            <seg n="4c641e3e">
              Vi vill i stället att förskolans roll stärks för alla barn. En
              förskola med omsorg och lärande på lekens grund ska vara starten
              på det livslånga lärandet. Vi vill i stället förstärka kvaliteten
              i förskolan och garantera att alla förskolor har utbildad personal
              och följer den nationella läroplanen; helt enkelt möjligheternas
              förskola.
            </seg>
            <seg n="8b5b102b">
              Trots att Skolverket konstaterar att en av de främsta anledningarna
              till att resultaten nu sjunker i den svenska skolan är att segregeringen
              ökar gör den borgerliga majoriteten tvärtom. Den framgångsrika
              skolan är den sammanhållna skolan där barn går tillsammans och
              där man lär av varandra. Vad gör den borgerliga regeringen? Jo,
              man inför system så att utbildningsvalen skjuts nedåt i åldrarna.
              De val som görs vid tolv års ålder kommer att påverka möjligheterna
              att sedan komma in på önskat gymnasieprogram.
            </seg>
            <seg n="784cb3b1">
              Utbildningsministern aviserar elitklasser inom grundskolan. Agnarna
              ska sållas från vetet, och ett nytt parallellt betygssystem införs
              från förskoleklass.
            </seg>
            <seg n="4f1c2277">
              Barn är olika och kräver självklart olika resurser. Stora skattesänkningar
              leder nu till att lärare sägs upp. Vi vet vilka barn som kommer
              att få betala för detta. Vi säger i stället att barnen inte ska
              betala krisen. Därför vill vi öronmärka pengar till skolan och
              se till att de kommer till användning där de behövs allra bäst.
              Självklart ska skolan också garantera att alla får läxhjälp. Det
              är så man skapar möjligheternas skola.
            </seg>
            <seg n="0e74703e">
              Så går jag över till gymnasieskolan, där återvändsgrändens politik
              blir ännu tydligare och där kunskapskraven sänks för hälften av
              eleverna. Det handlar inte om, som regeringen påstår, att alla
              ska läsa på högskolan. Det handlar om att alla ska uppnå en grundläggande
              kunskapsnivå, som faktiskt de flesta arbetsgivare i dag efterfrågar,
              det vill säga den grundläggande högskolebehörigheten. Dagens och
              framtidens arbetsliv och samhälle kräver dessa gedigna kunskaper
              av alla. Förändringarna på arbetsmarknaden och kraven på att förvärvsarbetande
              ska kunna byta arbetsplats, yrke eller bransch gör att unga som
              inte har fått tillräckligt med kunskaper på gymnasiet kommer att
              få det svårt och än svårare i framtiden.
            </seg>
            <seg n="12f4b0d8">
              Ungefär hälften av gymnasieeleverna går i dag på yrkesförberedande
              program. Trots att 8090 procent av eleverna på dessa program når
              grundläggande behörighet till högskolan, väljer den borgerliga
              regeringen att sänka kunskapskraven för alla. Enligt Statistiska
              centralbyrån tänker sig 60 procent av alla gymnasieelever att
              studera vidare på högskolan inom tre år efter sin examen. Av dessa
              finns hälften bland dem som läser på barn- och fritidsprogrammet,
              40 procent av dem som går på elprogrammet och en fjärdedel av
              dem som läser på hotell- och restaurangprogrammet.
            </seg>
            <seg n="38835cc1">
              Åren 20062007 nådde enligt Skolverket 91 procent av eleverna
              på byggprogrammet högskolebehörighet. Det är fler än på teknikprogrammet
              och bara 0,2 procent färre än bland eleverna på det samhällsvetenskapliga
              programmet. Ändå väljer man att stoppa dessa elevers möjligheter.
              Vi vill i stället ha en modern gymnasieskola med såväl förstärkta
              yrkesinriktade som teoretiska program och självklart en modern
              lärlingsutbildning med bättre koppling till arbetslivet men utan
              att göra avkall på kunskapskraven.
            </seg>
            <seg n="3eeeb093">
              Fru talman! Så till vuxenutbildningen. Den kommunala vuxenutbildningen
              har varit den andra chansen i Sverige. För den som hoppat av gymnasiet
              eller inte fått de betyg som krävs för att utbilda sig vidare
              har möjligheten att komplettera på komvux varit den stora bryggan
              till kvalificerad yrkesutbildning och till universitet och högskolor.
            </seg>
            <seg n="77a24536">
              Det första den borgerliga regeringen gjorde när man tillträdde
              var att slakta vuxenutbildningen. Och nu när det är lågkonjunktur
              finns det 30 000 färre utbildningsplatser jämfört med 2006, då
              det var högkonjunktur. Återvändsgrändens politik är ett faktum.
              Dessutom har man hittat på mängder av saker som försvårar att
              läsa vidare. Gamla betyg ratas, man får inte läsa upp betyg på
              komvux om man bestämt sig för en ny bana och komvuxbetygen hamnar
              i en sämre kvotgrupp vid antagning till högskolan.
            </seg>
            <seg n="cce525db">
              Fru talman! Vi vill i stället hela tiden ge människor nya chanser,
              fler platser på vuxenutbildningen och möjligheter att gå vidare.
              Detta är inte minst viktigt nu när det är kris. Det är då unga
              människor ska ha möjlighet att fylla på sina kunskapsluckor.
            </seg>
            <seg n="d996b1aa">
              Fru talman! I stället för den återvändsgrändspolitik som de borgerliga
              för vill vi ha ett utbildningssystem som hela tiden ger nya möjligheter.
              Vi socialdemokrater vill utveckla svensk skola och höja kvaliteten
              så att varje barn i Sverige får de chanser som en bra skolgång
              ger. Det är en investering i framtiden, i människors frihet och
              möjligheter, i svensk konkurrenskraft och i framtidens jobb. Det
              är så vi får Nobelpristagare även från Sverige.
            </seg>
          </u>
          <note type="speaker" n="79487c94">
            Anf. 2 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-db1bd4e49af27f5b-0" n="dd7b359b">
            <seg n="97a757e0">
              Fru talman! Jag vill meddela kammaren att jag kanske kommer att
              förlänga debatten med några minuter. Eftersom Rossana Dinamarca
              inte är här kommer jag att ta debatten för Vänsterpartiets räkning.
              Jag har ju bara rätt att gå upp en gång i den här debatten, så
              ni får tåla att jag håller ett lite längre anförande. Jag hoppas
              att det inte gör så mycket.
            </seg>
            <seg n="ccd8e075">
              Fru talman! Vi i Vänsterpartiet anser att investeringar i utbildning
              måste ge långsiktiga möjligheter till livslångt lärande. Det är
              en naturlig utgångspunkt oavsett människors bakgrund. Livslångt
              lärande lägger grunden för utveckling av vårt samhälle, näringslivet,
              kulturen, välfärdssektorn och individen.
            </seg>
            <seg n="9bdaa856">
              Högerregeringen genomför förändringar i det reguljära utbildningssystemet
              utan att ta hänsyn till arbetsmarknadens behov. Vi i Vänsterpartiet
              menar att det redan nu råder brist på utbildad arbetskraft inom
              en rad områden, och denna utveckling förvärras av högerregeringens
              politik.
            </seg>
            <seg n="607c54b7">
              Fru talman! På grund av regeringens passiva finanspolitik har
              Sverige drabbats hårdare av den ekonomiska krisen än vad de flesta
              jämförbara länder gjort. Den svenska arbetslösheten är nu för
              första gången högre än EU-snittet och beräknas nästa år uppgå
              till över 11 procent.
            </seg>
            <seg n="485f1bb4">
              Regeringens politik har medfört att antalet personer som är anslutna
              till a-kassan nu är cirka en halv miljon färre jämfört med när
              regeringen tog över makten 2006. Försämringarna har inneburit
              att arbetslöshetsförsäkringen inte längre garanterar en skälig
              inkomsttrygghet vid arbetslöshet. Detta innebär naturligtvis hårdare
              påfrestningar på den privata ekonomin och för dem som blir arbetslösa.
              Men urholkningen av arbetslöshetsförsäkringen leder också till
              att den samlade efterfrågan i ekonomin sjunker, vilket förvärrar
              lågkonjunkturen.
            </seg>
            <seg n="f2025a53">
              Vänsterpartiets budgetmotion är framför allt inriktad på att
              skapa fler jobb och utbildningar. För 2011 anslår vi 20 miljarder
              kronor mer än regeringen till den kommunala sektorn, vilket motsvarar
              40 000 fler platser inom den offentliga sektorn. Vi lägger också
              fram ett förslag om ett investeringsstöd på 8 miljarder till kommunsektorn
              under 2010. Stödet ska gå till investeringar som hotas i lågkonjunkturen,
              investeringar som vi behöver för att ytterligare stimulera ekonomin
              och skapa arbetstillfällen. Det handlar om satsningar och upprustningar
              av till exempel skolor och sjukhus samt infrastruktur, el, vatten,
              fjärrvärme, vägar och bostäder.
            </seg>
            <seg n="b8a7bc00">
              Fru talman! Sverige står inför en stor generationsväxling på
              arbetsmarknaden. I flera branscher, inte minst i den offentliga
              sektorn, riskerar vi att stå inför en brist på kvalificerad arbetskraft
              inom flera områden. Samtidigt som arbetslösheten bland unga är
              hög finns det eftersatta behov av fortbildning inom stora yrkesgrupper,
              exempelvis inom äldreomsorgen. Vänsterpartiet anslår därför medel
              till riktade utbildnings- och kompetenshöjningssatsningar som
              bidrar till att slussa de yngre in i arbetslivet där pensionsavgångarna
              kommer att bli många framöver. Vår bedömning är att förslagen
              i Vänsterpartiets budgetmotion sammantaget ökar antalet sysselsatta
              med 40 000 personer under 2010. För 2011 och 2012 tyder våra beräkningar
              på en ökning av antalet sysselsatta med ca 60 000 personer.
            </seg>
            <seg n="20ba70c2">
              Fru talman! För att stärka alla elevers rätt till kunskap anser
              vi i Vänsterpartiet att det behövs en permanent förstärkning av
              skolans resurser. Framför allt behövs det fler vuxna i skolan.
              Det behövs pedagogisk personal som kan hjälpa eleverna i deras
              lärande, men även personal som kan ge stöd på annat sätt. Det
              innebär att vi avvisar den kortsiktiga resursförstärkning med
              500 000 kronor för år 2010 som högerregeringen föreslår under
              anslaget 1:11.
            </seg>
            <seg n="23d56ba2">
              Fru talman! Vi i Vänsterpartiet anser att all gymnasieutbildning
              ska ge tillräckliga kunskaper för såväl fortsatta studier som
              arbets- och samhällsliv och anser därför att försöket med lärlingsutbildning
              ska upphöra eftersom antalet kurser reducerats. Vänsterpartiet
              har tillsammans med Socialdemokraterna och Miljöpartiet kommit
              överens om åtgärder för att minska ungdomsarbetslösheten, bland
              annat genom att ge dem bättre möjligheter att studera. Vi skjuter
              till 100 miljoner kronor för 2010 som en följd av att vi föreslår
              en förstärkning av studie- och yrkesvägledningen i gymnasieskolan.
              Vidare vill vi tillföra totalt 745 miljoner kronor mer än högerregeringen
              till anslag 1:15, Statligt stöd till vuxenutbildningen. Av dessa
              medel går 545 miljoner kronor till ett ungdomslyft med 10 000
              platser på komvux samt 700 platser inom yrkeshögskolan.
            </seg>
            <seg n="de64e8f6">
              Det stora behovet hos många människor att komplettera sin tidigare
              utbildning möter vi genom satsningen Kunskapslyftet. Genom satsningen
              tillförs anslaget 200 miljoner kronor, vilket innebär ytterligare
              5 000 platser på komvux.
            </seg>
            <seg n="a3275fe8">
              Fru talman! Flickor måste våga gå ut utan att vara rädda för
              överfall. Vi vill stärka tjejers självförtroende, och därför föreslår
              Vänsterpartiet att feministiskt självförsvar ska erbjudas alla
              flickor från årskurs 7. Under detta utgiftsområde avsätter vi
              totalt 5 miljoner kronor för att stärka arbetet med feministiskt
              självförsvar ute på skolorna.
            </seg>
            <seg n="abb4bb66">
              Vänsterpartiet anser vidare att resurserna till anslag 2:54 för
              särskilda utgifter inom universitet och högskolor med mera ska
              öka med 812 miljoner kronor utöver regeringens förslag för 2010.
              Vi avsätter 400 miljoner kronor för att genomföra en kvalitetsförstärkning
              av högskoleutbildningen, framför allt inom samhällsvetenskap och
              humaniora.
            </seg>
            <seg n="d1912bec">
              Vi i Vänsterpartiet vill ge unga bättre möjligheter att studera.
              Vi vill öka antalet högskoleplatser med 2 500 fler än högerregeringen
              för 2010 och avsätter därför 122 miljoner kronor för denna åtgärd.
              Därtill avsätter vi 100 miljoner kronor för praktik och karriärvägledning
              vid högskola och universitet. Satsningarna är gemensamma med Socialdemokraterna
              och Miljöpartiet.
            </seg>
            <seg n="d0f3b655">
              Fru talman! Enligt vår uppfattning är det ett stort problem med
              den nuvarande lärarutbildningen att alla examina inte ger behörighet
              till forskarutbildning. Vi vill därför se en förlängning av vissa
              examina på avancerad nivå inom lärarutbildningen och avsätter
              120 miljoner kronor för detta ändamål.
            </seg>
            <seg n="26c24afc">
              Sist men inte minst vill vi i Vänsterpartiet avsätta 40 miljoner
              kronor för att finansiera studentinflytande och 30 miljoner kronor
              till studiesocial verksamhet vid universitet och högskolor efter
              kårobligatoriets upphörande. Enligt vår mening är det viktigt
              att studieinflytandet säkras och att den studiesociala verksamheten
              bibehålls.
            </seg>
            <seg n="5bc50149">
              Fru talman! När vi talar om en likvärdig skola är det viktigt,
              särskilt för de borgerliga företrädarna, att understryka att det
              inte betyder att allt ska vara likadant. När det kommer till användningen
              av ordet rättvisa är det dock exakt lika som avses. Rättvisa handlar
              för mig om att utjämna skillnader. Vi vet att det finns skillnader
              i förutsättningar när man väljer att studera vidare. För en del
              är steget stort, för andra är det mindre.
            </seg>
            <seg n="64151c00">
              När man ser på den samlade utbildningspolitik som högerregeringen
              hittills presenterat inser man att det inte handlar om intresse
              för rättvisa, utan politiken går ut på att begränsa möjligheterna
              till bildning för en del människor.
            </seg>
            <seg n="f8337a27">
              Regeringen har fått kritik av bland andra TCO och SFS. I sin
              rapport menar de att bristen på tid mellan lärare och elever har
              påverkat kvaliteten. Det är en bra rapport. Förhoppningsvis tar
              regeringen till sig kritiken och förbättrar utbildningen som är
              viktig för vår välfärd och framtida utveckling.
            </seg>
            <seg n="9f42a24f">
              Det är viktigt att människor som går på universitet och högskolor
              och skuldsätter sig för att kunna göra det lär sig ordentligt.
              En del klarar kanske att sitta med böcker och dator hemma, men
              det finns människor som inte klarar sig utan undervisning av lärare.
              Enligt rapporten kommer bristen på tid mellan lärare och studenter
              att försämra kvaliteten på högskoleutbildningen. Man föreslår
              därför minst 15 timmar lärarledd undervisning i veckan. I dag
              gäller minst nio timmar undervisning i veckan, men det fungerar
              inte. Vi kan kanske komma in mer på detta under debatten.
            </seg>
          </u>
          <note type="speaker" n="fa60fc05">
            Anf. 3 MATS PERTOFT (mp):
          </note>
          <u who="mats_pertoft_740cd3" xml:id="i-4a9debb7853404e1-0" n="204896b0">
            <seg n="ba0acbdd">
              Fru talman! I dag på Nobeldagen hyllar vi kunskapen. Då måste
              man ställa sig frågan hur man uppnår kunskap. Det är en fråga
              som vi förtroendevalda borde ställa oss oftare så att vi kan fundera
              över vilka förutsättningar vi vill ge lärare och elever ute i
              landet. Vilka förutsättningar kan vi ge lärarna så att de på bästa
              sätt kan lyfta fram det bästa hos eleverna? Hur kan vi ge eleverna
              förutsättningar att utveckla sina högst individuella möjligheter
              till kunskap?
            </seg>
            <seg n="e49f638a">
              Jag anser att vi i dag står inför ett stort vägval, likriktning
              eller mångfald. Jag har många gånger här i kammaren förvånats
              över att vi har en borgerlig regering som likriktar i stället
              för att skapa mångfald, som inskränker möjligheterna till individens
              utveckling och som stänger dörrarna.
            </seg>
            <seg n="56897da5">
              I morse hörde jag på Ekot att man på Högskoleverket är oroad
              över att de som börjar gymnasiet inte känner till vilka nya regler
              alliansregeringen har infört för antagning till högskolan. Finns
              det något som är viktigt inom utbildning så är det förutsägbarhet.
            </seg>
            <seg n="d0d4576e">
              Detsamma gäller inom företagande. Det finns inget som kan stjälpa
              företagsamhet så som ett hattande fram och tillbaka med regler
              där procentsatser höjs och sänks och så vidare. Det medför ett
              otroligt merjobb för alla företagare.
            </seg>
            <seg n="6949cb63">
              För elever som ska börja gymnasiet är det viktigt att veta vart
              deras gymnasieutbildning leder. Då är det ganska allvarligt att
              Högskoleverket är oroligt över att de elever som börjar gymnasiet
              inte vet om vilka nya regler som den borgerliga regeringen har
              hittat på. Det är ett underbetyg för regeringen. Man ger inte
              gymnasieeleverna långsiktiga möjligheter att påverka sin egen
              framtid. Det är detta min kritik handlar om.
            </seg>
            <seg n="fc350814">
              Vi rödgröna vill skapa en möjligheternas skola och öppna de dörrar
              som ni har stängt. Det är skolan som ska ge kunskaperna.
            </seg>
            <seg n="d4fbbe3f">
              Om vi ska ha en modern möjligheternas skola i en värld där globaliseringen
              ökar, där flexibiliteten ökar, där behovet av snabba omställningar
              ofta ökar, där vi även i framtiden kommer att ha kriser som kräver
              omskolning är det fel att skapa en skola där man i årskurs 5 måste
              bestämma vad man ska läsa på högskolan för att ha de rätta meritvärdena
              för att komma in på det rätta programmet på gymnasiet och sedan
              på det rätta programmet på högskolan. Det blir stängda dörrar.
            </seg>
            <seg n="27539839">
              Det gäller också att skapa resurser. Här i Helsingforssregionen
              möter vi inte så mycket av krisens Sverige.
            </seg>
            <seg n="b63a837d">
              Jag har nyligen varit i Kristianstad och besökt skolor. Jag intresserade
              mig för hur kommunen hade klarat krisen. Det är en borgerligt
              styrd kommun. Jag blev lite förvånad. De kan inte förbruka cirka
              en tredjedel av de extra miljoner de har fått av regeringen för
              2010. Varför? För att de är ansvarsfulla.
            </seg>
            <seg n="39595bb2">
              Min eloge till de kommunekonomer som är ansvarsfulla och inser
              att man inte kan anställa folk när regeringen ger extra resurser
              för bara ett år. Eftersom regeringen vägrar att ge kommunerna
              extra resurser för 2011 och 2012 kan man inte använda pengarna
              för att anställa långsiktigt. Man måste avskeda i stället.
            </seg>
            <seg n="5c317627">
              Trots att Kristianstad inte förbrukar cirka en tredjedel av sina
              extra resurser har man gjort besparingar och nedskärningar på
              barnomsorgen samtidigt som den ökar i volym. Varför? För att regeringen
              inte ger resurser långsiktigt, utan kortsiktigt.
            </seg>
            <seg n="1d13533d">
              För att visa på motsatsen kan jag berätta att när jag under förra
              mandatperioden satt i Kommunförbundets styrelse fick vi vid något
              budgetmöte höra av Kommunförbundets ekonomer att man hade fått
              så mycket resurser av en socialdemokratisk regering, stödd av
              Miljöpartiet och Vänsterpartiet, att man inte behövde klaga längre.
            </seg>
            <seg n="5b41967d">
              Då menade vi allvar med att ge kommunerna möjligheter och resurser
              att utföra sitt uppdrag. Den här regeringen har glömt bort det.
              Det handlar om valfläsk; tydligare kan det inte vara.
            </seg>
            <seg n="091947c0">
              Vi politiker ska ge kommunerna resurser att skapa möjligheternas
              skola, inte de tidiga valen.
            </seg>
            <seg n="c333159f">
              När jag räknade upp dem förut glömde jag att vi kommer att få
              ännu en stängd dörr, nämligen när utbildningsministern ska införa
              betyg för förskoleklasser som han har utlovat. Det blir intressant.
            </seg>
            <seg n="4080d633">
              I går fick vi också en intressant Timss-rapport om att Sverige
              tyvärr har tappat i resultat när det gäller matte och fysik. Det
              är väldigt allvarligt. Det är viktigt att vi tar till oss detta.
            </seg>
            <seg n="95d27310">
              Utbildningsministern pratade genast om lärarutbildning. Det är
              klart att vi ska se över lärarutbildningen. Det kommer en proposition,
              men jag är inte säker på att den kommer att råda bot på detta.
            </seg>
            <seg n="c0d076a9">
              Vi måste också fundera över hur man gör saker och ting snabbare.
              Då handlar det om något väldigt bra som alliansregeringen har
              infört, nämligen Lärarlyftet. Jag gillar Lärarlyftet, men jag
              noterar att man i budgeten för nästa år har tagit pengar från
              Lärarlyftet. Man gör nämligen inte av med pengarna. Man får inte
              lärarna att utbilda sig så man börjar plocka pengar för att finansiera
              andra delar i budgeten.
            </seg>
            <seg n="a7a09673">
              Samtidigt aviserar man en översyn. Det är på tiden. Det skulle
              man ha tänkt på lite tidigare, tycker jag. Miljöpartiet har varit
              inne på det två år i rad. Vi menar att man för länge sedan borde
              ha funderat över hur man ska ändra detta.
            </seg>
            <seg n="63dc1f21">
              Det kan till exempel vara riktade satsningar. Det är inte säkert
              att alla lärare som behöver fortbildning söker. Fortbildning är
              det snabbaste sättet vi från statsmaktens sida har för att förändra
              undervisningen i skolan. Fortbildning går snabbare än att förändra
              lärarutbildningen.
            </seg>
            <seg n="fddebac5">
              Man kan fundera över om den inte borde riktas mot lärare som
              inte på många år har satt sin fot på en högskola, kanske inte
              sedan de gick färdigt sin utbildning.
            </seg>
            <seg n="44f67ef6">
              Man kan också fundera över, vilket vi föreslår, att höja ersättningsnivån.
              Det är en hel del ensamstående, framför allt kvinnor med barn,
              som inte har råd att gå Lärarlyftet eftersom ersättningen är så
              mager.
            </seg>
            <seg n="2306d8d2">
              Vi skulle över huvud taget behöva en starkare kvalitetssatsning.
              Sedan den här regeringen lade ned Myndigheten för skolutveckling
              och tog bort kunskapsöverföringen mellan olika skolhuvudmän har
              vi ett problem när det gäller hur goda erfarenheter ska förmedlas
              mellan skolor. Det gjorde Myndigheten för skolutveckling.
            </seg>
            <seg n="ed4bbc38">
              Jag gråter inte över nedlagda myndigheter, men jag kritiserar
              när uppdrag försvinner som en del av en ideologisk styrning där
              staten ska dra sig tillbaka och inte uppfylla sitt uppdrag att
              vara kunskapsförmedlare och bilda nätverk. Det saknas nu.
            </seg>
            <seg n="f106c59e">
              Jag förstår att Skolverket inte utför detta. De får inte göra
              det enligt den här regeringens tankar.
            </seg>
            <seg n="e089b63a">
              Fru talman! Vi behöver en möjligheternas skola. Vi behöver inte
              en stängda dörrarnas skola. Vi behöver en framtidens skola i Sverige.
              För det behöver vi en ny regering.
            </seg>
          </u>
          <note type="speaker" n="fc8c3e50">
            Anf. 4 SOFIA LARSEN (c):
          </note>
          <u who="sofia_larsen_6f5ad8" xml:id="i-e3253f3c93991084-0" n="555c05ba">
            <seg n="1523ac9f">
              Fru talman! Sverige befinner sig i ett mycket tufft ekonomiskt
              läge. De senaste ett och ett halvt åren har Sverige och världen
              befunnit sig i den största ekonomiska kris som vi har sett sedan
              depressionen på 30-talet. Det är en global kris som satt djupa
              och tydliga sår och spår i nationer och branscher, men också i
              enskilda människors och familjers liv.
            </seg>
            <seg n="a7edf6f9">
              Trots denna globala kris står Sverige starkare än många andra
              länder i Europa och världen. De flesta menar att läget stabiliserat
              sig så pass att man kan tala om att en ljusning och vändning är
              på väg. Innan vi törs och kan vara tydliga med att vändningen
              är här återstår mycket av konkret politiskt arbete.
            </seg>
            <seg n="522a4a30">
              I tider som dessa är det oerhört viktigt att satsa rätt, att
              våga vara tydlig och se konkreta åtgärder som leder till jobb
              och fler företag som leder till en god tillväxt så att vi kan
              få en välfärd i vårt land.
            </seg>
            <seg n="ec8af366">
              Fortbildning och utbildning är två grundbultar för att gå mot
              jobb, välfärd och tillväxt. En satsning på att utveckla kompetenser
              förbättrar förutsättningarna att möta kriser och snabbt göra en
              återhämtning.
            </seg>
            <seg n="d0a7a7ef">
              Det är också mycket viktigt för att ge den enskilda människan
              en stabil grund att stå på för sin egen utveckling och för att
              kunna vara med när det vänder till goda tider igen.
            </seg>
            <seg n="4f806311">
              Vi har några stora utmaningar. De har hängt med i många år. År
              2006, när alliansregeringen tog över, hade vi en enormt hög ungdomsarbetslöshet.
              I goda tider var ungdomsarbetslösheten i Sverige en av Europas
              högsta.
            </seg>
            <seg n="ee7e17cb">
              Vi fick ned den. Tyvärr har den stigit igen. Det är en stor utmaning
              som vi måste tackla.
            </seg>
            <seg n="88813a42">
              Vi har en annan utmaning, nämligen att alltför många elever lämnar
              gymnasiet utan tillräckliga kunskaper.
            </seg>
            <seg n="7f431bc1">
              En tredje utmaning är själva omställningen. Människor ska gå
              från utanförskap tillbaka till ett arbete.
            </seg>
            <seg n="97465ae5">
              Med reform efter reform och resurs efter resurs möter regeringen
              dessa utmaningar för att ge den enskilde eleven och den enskilde
              arbetslöse möjlighet att komma tillbaka och få en framtidstro.
            </seg>
            <seg n="28a40bf0">
              I höstens budget från regeringen finns ett kraftfullt paket som
              innebär att man storsatsar på utbildningsplatser i den reguljära
              verksamheten. Det är viktigt. Man satsar närmare 4 ½ miljarder
              kronor extra under 2010 och 2011 för att utöka antalet utbildningsplatser.
              Det är ungefär 26 000 nya platser som årligen tillkommer.
            </seg>
            <seg n="92ed829e">
              2 miljarder kronor går till den kommunala vuxenutbildningen,
              komvux. Det innebär 13 000 nya platser. Det är en storsatsning
              som omfattar både yrkesvux och teoretiska studier. Eftersom varje
              helårsplats innefattar mer än en individ räknar vi med att 30
              000 personer får del av dessa utbildningsplatser i komvux.
            </seg>
            <seg n="5daf98f7">
              Regeringen satsar som sagt mycket på den kommunala vuxenutbildningen
              och framför allt på yrkesvux. Förutom den extra miljard som tillförs
              har vi tidigare tillfört 600 miljoner. Det är för att vi har sett
              att just yrkesutbildningen för vuxna har varit eftersatt. Kommunerna
              har inte haft råd och den ordentliga viljan att satsa. Nu ser
              den här regeringen, alliansregeringen, att vuxna människor också
              kan få en yrkesutbildning med bra kvalitet. Det blir också mer
              av den varan nu.
            </seg>
            <seg n="9d8aba4a">
              Komvux är i grunden ett kommunalt ansvar. Staten kompletterar.
              Det är det som vi nu har gjort med kraft när det behövs.
            </seg>
            <seg n="3c41066f">
              De nya platserna fördelas också efter behov till kommunerna.
              De som är i störst behov av fler platser får också fler platser.
              Det ska inte vara som tidigare, att de smetas ut överallt, oavsett
              om kommunerna har behov av dem eller inte. Nu får kommunerna fler
              platser om de behöver det.
            </seg>
            <seg n="c0fffe4b">
              Dessa platser är också beräknade utifrån vad kommunerna själva
              har sagt att de vill ha och vad de regionala samordnarna har sagt
              att det finns behov av. Sedan har kommunerna i stort sett fått
              de utbildningsplatser som de har krävt och önskat sig för att
              de också ska kunna ha en bra kvalitet i utbildningen.
            </seg>
            <seg n="b1eeef73">
              Inom yrkeshögskolan är det 3 000 nya platser som tillkommer.
              Även yrkeshögskolan fick själv säga hur många platser man behövde,
              sedan har man tilldelats dessa platser. Det är viktigt att det
              finns utbildningsplatser inom yrkeshögskolan men också att de
              är av bra kvalitet.
            </seg>
            <seg n="779ab1ea">
              Det blir också 10 000 nya högskoleplatser. Det får vi höra mer
              om senare i debatten.
            </seg>
            <seg n="577be124">
              Dessa nya utbildningsplatser är en viktig pusselbit för att Sverige
              ska ta sig ur krisen och också för att ge människor ett gott hopp
              och en bra grund för framtiden.
            </seg>
            <seg n="20e212a5">
              Fru talman! Dessa storsatsningar som regeringen gör är mycket
              tydliga. När man då läser oppositionens gränslösa förslag framstår
              de som helt oseriösa. Det låter kanske bra att alltid säga mer,
              mer, mer om precis allting. Men är det kopplat till verkligheten?
              Det är viktigt att också se vad som finns där ute. Det gäller
              att sätta människan först, inte politisk överbudspolitik som Socialdemokraterna
              och den övriga oppositionen valt att göra.
            </seg>
            <seg n="93f9ade6">
              Vi kan också se att oppositionens budgetar spretar åt tre helt
              olika håll. Ni säger att ni är eniga men visar med all tydlighet
              i denna budget att det inte alls stämmer. Även om ni har lyckats
              få ihop ett gemensamt förslag har ni räknat på tre helt olika
              sätt och kommit fram till tre helt olika kostnader. Det skiljer
              till och med många miljoner mellan de förslag som ni har kommit
              fram till.
            </seg>
            <seg n="3c138975">
              Hur har oppositionen tänkt sig detta? Vem ska sköta alla dessa
              utbildningsplatser som ni nu säger är så viktiga? Inom de olika
              utbildningarna säger man själv att man inte klarar av och inte
              har behov av fler platser. Hur ska ni hantera alla dessa platser?
              Har retoriken och argumentationen tagit överhanden över verkligheten?
            </seg>
            <seg n="1f55d1d4">
              Det är faktiskt inte likt Socialdemokraterna att vara så ekonomiskt
              vårdslösa och oseriösa. Var har den gamla socialdemokratiska politiken
              där man var ekonomiskt ansvarstagande tagit vägen? Det är ett
              signum som verkar vara ett minne blott.
            </seg>
            <seg n="5fa76d98">
              Ni är splittrade, och ni har underfinansierade förslag. Det är
              det som numera är signifikant för oppositionens politik.
            </seg>
            <seg n="ab47fb0a">
              Fru talman! Vad passar bättre än att ha en utbildningspolitisk
              debatt på Nobeldagen? Det är mycket trevligt. Vi kan med stolthet
              visa på de stora insatser som regeringen har gjort under denna
              mandatperiod. Vi har storsatsat på förebyggande verksamhet. Elever
              ska få det stöd och den hjälp som de är i behov av. Vi har satsat
              på en bra utvärdering. Vi satsar på lärarna, och vi stärker rektorerna.
              Allt detta görs för att vi ska få framgångsrika skolor i hela
              landet.
            </seg>
            <seg n="5412e587">
              Vi fortsätter att satsa på läsa-räkna-skriva. Vi fortsätter med
              Lärarlyftet. Det införs ett nytt förskollärarlyft, vilket är viktigt.
              En rektorsutbildning införs och blir obligatorisk, och vi fördubblar
              anslaget för den. En ny lärarutbildning kommer, vi har satt en
              ny gymnasieskola i sjön, och vi satsar 250 miljoner kronor på
              att vi ska kunna implementera dessa olika reformer.
            </seg>
            <seg n="421e86da">
              Vi genomför reformer som stärker elevernas möjligheter att nå
              målen i skolan. Vi stärker deras möjligheter till jobb och en
              bra framtid. Vi gör kraftfulla satsningar som ger elever och studenter
              möjligheter att gå en ljusare framtid till mötes samtidigt som
              vi stimulerar till och ger förutsättningar för fler jobb.
            </seg>
          </u>
          <note n="f16f8169">
            Jag yrkar bifall till utskottets förslag med anledning av propositionen.
          </note>
          <note type="speaker" n="16205b8a">
            Anf. 5 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-1" n="204896b0">
            <seg n="f1c29109">
              Fru talman! Jag skulle vilja ställa en fråga till Sofia Larsen
              när det gäller fördelningen av resurser till komvux, alltså vuxenutbildningen.
              Det är intressant att regeringen först avskaffade fördelningen
              av resurser till komvux över hela landet utifrån utbildningsbakgrund.
              Nu säger Sofia Larsen att resurserna fördelas efter behov ute
              i landet. Det är intressant. Kan Sofia Larsen utveckla detta?
              Det verkar som om ni har velat uppfinna ägget en gång till. Det
              fanns ett sådant system i landet som var ganska effektivt och
              som byggde på invånarnas utbildningsbakgrund. Det avskaffade ni.
              Nu verkar ni ha insett att det behövs en sådan fördelning av resurserna
              till vuxenutbildning och återinför detta. Hade det inte varit
              bättre att helt enkelt behålla det gamla systemet?
            </seg>
          </u>
          <note type="speaker" n="ce74cf30">
            Anf. 6 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-1" n="555c05ba">
            <seg n="d52dea59">
              Fru talman! Först och främst ska jag säga att det nu satsas mycket
              på platser i den kommunala vuxenutbildningen. Det är ett viktigt
              grepp för att många människor ska kunna få en bra grund att stå
              på. Resurserna fördelas också enligt de önskemål som har funnits
              från kommunerna själva och från de regionala samordnarna som regeringen
              har tillsatt. Det innebär att man ser på vilket antal utbildningsplatser
              det finns behov av och hur många människor som har behov av detta.
              Då handlar det inte bara om den bakgrund man har som enskild människa
              utan också om ett behov kopplat till arbetslöshet och kopplat
              till vad man ser behövs för att komma in på arbetsmarknaden. Det
              är mycket viktigt. Det gäller också att kunna se vilka önskemål
              som finns.
            </seg>
            <seg n="3d46ebba">
              Det som jag tycker är glädjande är att vi från regeringen också
              har kunnat tillgodose de önskemål och behov som har funnits från
              kommunerna. Det känns bra, och det är bra att regeringen har kunnat
              erbjuda det.
            </seg>
            <seg n="0bca68f6">
              Jag kan passa på att ställa en fråga till Mats Pertoft. Han talade
              om att det är viktigt med mångfald. Det var bra att han sade att
              mångfald är bättre än likriktning. Men hur ska Mats Pertoft kunna
              genomföra en politik med mångfald när han vill regera ihop med
              socialister och vänsterpartister? Socialisternas signum har inte
              direkt varit mångfald.
            </seg>
          </u>
          <note type="speaker" n="4320cb53">
            Anf. 7 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-2" n="204896b0">
            <seg n="0bb8be99">
              Fru talman! Förunderligt är det i ideologiernas värld. Jag kan
              upplysa Sofia Larsen om att det största hot mot mångfalden som
              jag möter när jag diskuterar dessa saker till exempel med friskolevärlden
              är den borgerliga alliansregeringen.
            </seg>
            <seg n="b9302f8e">
              Det satsas väldigt mycket på vuxenutbildningen, och det är bra.
              Det är bra att ni har lärt er läxan. Första året efter ert maktövertagande
              chockade ni ju Kommunsverige med era drastiska och dessutom oväntade
              neddragningar inom vuxenutbildningen.
            </seg>
            <seg n="d8684dfd">
              Samtidigt får i alla fall jag signaler om att kommunerna inte
              alls får så mycket som de har begärt. Sofia Larsen har inte svarat
              på min fråga om vad det är som gör att ni först avskaffar den
              tidigare resursfördelningsmodellen en modell för att fördela vuxenutbildningsmedlen
              till landets alla kommuner för att sedan införa en annan modell.
              Hade det inte varit bättre att behålla den förra modellen som
              dessutom var betydligt mer objektiv och långsiktigt hållbar eftersom
              den byggde på utbildningsnivån i kommunerna och även hade fungerat
              i många år? Den frågan har Sofia Larsen alltså inte svarat på.
            </seg>
            <seg n="c030ea59">
              Långsiktigt måste utbildningsnivån höjas, särskilt i de kommuner
              där utbildningsnivån är låg. Det måste även alliansregeringen
              inse. Man kan inte bara bygga det här på gissningslekar.
            </seg>
            <seg n="a3b2f7bf">
              Min fråga kvarstår: Varför först avskaffa en modell för att sedan
              införa en liknande men sämre modell?
            </seg>
          </u>
          <note type="speaker" n="53d250b1">
            Anf. 8 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-2" n="555c05ba">
            <seg n="380a68fc">
              Fru talman! Det är inget konstigt att antalet utbildningsplatser
              inom den kommunala vuxenutbildningen varierar efter konjunktur.
              Så har det alltid varit, oavsett vem som suttit vid regeringsrodret.
              Socialdemokraterna och Miljöpartiet drog under förra mandatperioden
              drastiskt ned anslaget till vuxenutbildningen. Att i en högkonjunktur
              dra ned något är helt naturligt för att sedan i en lågkonjunktur
              igen stärka resurserna. Så fungerar samspelet, och detta är helt
              naturligt.
            </seg>
            <seg n="aa9b00fa">
              Skillnaden är ett par tusen platser när det gäller vad kommunerna
              önskade och vad de sedermera fick. Den kommunala vuxenutbildningen
              är i grunden ett kommunalt ansvar. Staten skjuter till, stimulerar
              till ännu mer. Det har aldrig funnits något hinder, och finns
              inget hinder, för en kommun att lägga till lite extra om man så
              skulle vilja. Detta är alltså kommunens huvudansvar.
            </seg>
            <seg n="10085496">
              Vi har sett till att yrkesvux, yrkesutbildningen inom komvux,
              stärks, något som kommunerna tyvärr inte prioriterat i den utsträckning
              som vi hade önskat och som vi nu kan se att de som går på yrkesvux
              tidigare önskat. Den här regeringen har gjort det som Mats Pertofts
              tidigare regeringskamrater inte hade möjlighet eller vilja att
              göra.
            </seg>
            <seg n="7507f58b">
              Att det behövs en högre utbildningsnivå håller jag helt med om.
              Men viktigt är att också kunna se till att alla som så önskar
              kan få en utbildning på den nivå som tillförs. Man ska få en andra
              chans, men man ska också kunna ha en tydlig fortsättning. I dag
              saknar var tredje 20-åring en färdig gymnasieutbildning. Vi behöver
              platser för det. Men vi ska framför allt ha en grundskola och
              en gymnasieutbildning som klarar sin utbildning, så att vuxenutbildningen
              blir namnet värd.
            </seg>
          </u>
          <note type="speaker" n="aa11a126">
            Anf. 9 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-1" n="46ef9d0e">
            <seg n="5b9b0a61">
              Fru talman! Det Sofia Larsen säger om att vi vill ha mer än den
              borgerliga regeringen är helt riktigt. Vi tycker inte att det
              är okej att ungdomsarbetslösheten närmar sig 27 procent. Därför
              säger vi att man måste sätta in åtgärder. Något är fel när vi
              nu när det är lågkonjunktur har 30 000 färre utbildningsplatser
              inom den kommunala vuxenutbildningen än vi hade 2006 när det var
              högkonjunktur.
            </seg>
            <seg n="4791d971">
              Sofia Larsen kan prata hur länge och hur mycket som helst om
              vikten av detta. Men ni satsar ju inte. Ni väljer att sänka skatterna
              i stället för att anslå pengar till det som i en kris är väldigt
              positivt, nämligen att man utbildar sig. Att täppa till kunskapsluckor
              är otroligt viktigt.
            </seg>
            <seg n="f227ccb6">
              På samma sätt är det med kommunerna. En mängd människor har tvingats
              ut ur arbetslöshetsförsäkringen, precis som cancersjuka nu kastas
              ut ur sjukförsäkringen. Detta drabbar kommunerna. Någonstans måste
              pengarna tas. En mängd människor står och knackar på hos socialkontoren
              för att där söka socialbidrag. De pengarna hade i stället kunnat
              användas till skolan. Självklart måste staten då gå in med pengar
              långsiktigt så att man vet vad som gäller 2010 och 2011.
            </seg>
            <seg n="5b1af09b">
              Vi var väl på samma träff i går där Lärarförbundet berättade
              om varslen. Nu är det 500 lärare som har sagts upp, och fler står
              på tur. Att inte tro att det här drabbar eleverna och resultaten
              är, tycker jag, ganska naivt. Er politik är att det är viktigare
              att sänka skatterna än att satsa på barn och ungdomar. Om det
              här pratar vi alltså på Nobeldagen. Detta är anmärkningsvärt.
            </seg>
          </u>
          <note type="speaker" n="65efb53c">
            Anf. 10 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-3" n="555c05ba">
            <seg n="513f91c3">
              Fru talman! Marie Granlund tycker inte att det är okej med en
              hög ungdomsarbetslöshet nu i en lågkonjunktur. Men uppenbart tycker
              hon att det var helt okej att Sverige hade Europas högsta ungdomsarbetslöshet
              under den högkonjunktur som vi 2006 befann oss i och när alliansregeringen
              tog över. Då satt den socialdemokratiska regeringen väldigt tryggt
              och sade: Vi behöver inte göra någonting. Ungdomarna får klara
              sig själva. Men Sverige hade, som sagt, Europas högsta ungdomsarbetslöshet
              under den högkonjunktur som vi då befann oss i.
            </seg>
            <seg n="70295bbb">
              Vi ska inte acceptera den ungdomsarbetslöshet vi nu har. Därför
              gör vi nu stora insatser. Vi stimulerar till företagande och fler
              jobb, och vi ger ordentliga möjligheter till fler utbildningsplatser.
              Kommunerna får önskade utbildningsplatser, och yrkeshögskolan
              får det antal platser som man säger att man maximalt klarar av.
            </seg>
            <seg n="6d077d05">
              Det är inte seriöst att köra med de siffror som Socialdemokraterna
              kör med. Det är, som sagt, förvånande att man har lämnat den tidigare
              ansvarsfulla ekonomiska politiken.
            </seg>
            <seg n="697fad60">
              När det gäller att sänka skatterna går ni med på tre fjärdedelar
              av allt som regeringen hittills sagt året efter och hela tiden
              går ni med på det regeringen senast gjort. Det ska bli mycket
              spännande att se hur det är nästa höst. Då är ni säkert också
              med på ett fjärde jobbskatteavdrag.
            </seg>
            <seg n="b4b5f8ce">
              Jag ska passa på att ställa en fråga till Marie Granlund som
              i drygt tio minuter i stort sett bara pratade om regeringens politik.
              Knappt ens under några sekunder valde Marie Granlund att prata
              om den egna politiken. Också detta är anmärkningsvärt i en budgetdebatt.
              Men det blir kanske så när man inte har så många egna konkreta
              förslag.
            </seg>
            <seg n="ea6f888e">
              Marie Granlund sade också att det ska vara öppna dörrar. Självklart
              ska det vara öppna dörrar. Men vilka dörrar vill ni öppna som
              regeringen hittills inte har öppnat? Ni har ju inga egna förslag
              om att stärka för ungdomarna och skolan.
            </seg>
          </u>
          <note type="speaker" n="8f59ce16">
            Anf. 11 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-2" n="46ef9d0e">
            <seg n="97bf4ff3">
              Fru talman! Det är otroligt att en företrädare för ett regeringsparti
              står här och säger att man gör insatser. Det gör man inte! Ungdomsarbetslösheten
              ligger på 27 procent. Vad kommer sedan att hända med dessa unga?
              Att vara ung och inte känna sig behövd att känna att ingen efterfrågar
              vad man kan är förödande. Detta är något som vi 1015 år framöver
              kommer att få leva med.
            </seg>
            <seg n="6426d412">
              Åtgärder måste sättas in. Det kan man göra om man vill. En gång
              i tiden samarbetade Centerpartiet och Socialdemokraterna. Under
              förra krisen genomförde vi ett brett kunskapslyft. Nu säger man
              bara att det är helt okej att det finns färre platser i dag än
              det fanns när det var högkonjunktur.
            </seg>
            <seg n="e85838d6">
              Båda har vi lyssnat på Skolverkets rapport om vad det är som
              gör att resultaten i den svenska skolan sjunker. Skolverkets analys
              är att den sammanhållna skolan tyvärr börjar bli ett minne blott.
              Därför vill jag fråga Sofia Larsen om det över huvud taget finns
              några tankar på hur man ska minska segregationen och klyftorna.
              Nu går utvecklingen åt fel håll. Skolverket säger att tidiga val
              inte är bra, men sådana inför ni. Det tycker inte vi är bra. Skolverket
              säger också att klyftorna och skillnaderna ökar, men det gör ni
              inget åt. Ni vägrar att styra resurserna dit där de allra bäst
              behövs.
            </seg>
            <seg n="17976dbe">
              Tar man över huvud taget Skolverkets rapport på allvar?
            </seg>
          </u>
          <note type="speaker" n="bcaf95d1">
            Anf. 12 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-4" n="555c05ba">
            <seg n="a412f5b8">
              Fru talman! Socialdemokraterna lämnade efter sig en situation
              där var tredje 20-åring inte har en färdig gymnasieutbildning.
              Var tredje 20-åring i Sverige har inte en färdig gymnasieutbildning.
              Det Sverige, den situationen för våra ungdomar i detta land, lämnade
              Socialdemokraterna efter sig.
            </seg>
            <seg n="86181f50">
              Det denna regering har gjort är att gå ifrån en skola som sorterar.
              Vi går ifrån den skola som Socialdemokraterna stod för, där man
              lämnar alldeles för många barn och elever åt sig själva. Vi ser
              nu till att man från den dagen man börjar både förskolan och skolan
              ska få stöttning och stimulans utifrån varje enskild persons egna
              förutsättningar och behov. Det handlar om tidiga insatser med
              läsa-skriva-räkna, en bra uppföljning och ett tydligt ledarskap
              i form av en ny rektorsutbildning. Vi ger lärarna verktyg och
              en fortbildning värd namnet. Det har vi i Allians för Sverige
              och regeringen genomfört.
            </seg>
            <seg n="30c1f178">
              Vi genomför en skola där alla ges en ärlig chans, och vi lämnar
              den skola som sorterar den skola som Socialdemokraterna lämnade
              efter sig.
            </seg>
          </u>
          <note type="speaker" n="054384a6">
            Anf. 13 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-1" n="dd7b359b">
            <seg n="4d513da4">
              Fru talman! När man lyssnar på Sofia Larsen blir man lite förbannad
              eftersom hon anklagar oss i oppositionen för att inte satsa någonting
              utan bara lova. Precis som de första talarna sade har denna högerregering
              minskat skatterna för de rika. De fattigas högre skatter går till
              dem som redan har, och man fördelar resurserna utifrån dem som
              har det bäst ställt. Det är inte vår politik. Vänsterpartiets
              politik bygger på rättvisa och fördelning.
            </seg>
            <seg n="f3d0bb52">
              För att Sofia ska få höra det igen kan jag säga att vi tillsammans
              med Miljöpartiet och Socialdemokraterna har satsat 100 miljoner
              mer än högerregeringen på utbildning och förstärkning av studie-
              och yrkesvägledning på gymnasiet. Vi i Vänsterpartiet lägger 745
              miljoner kronor mer än regeringen i anslag till stöd för vuxenutbildning.
              När det gäller ungdomslyft har vi 545 miljoner kronor till det,
              och det innebär 10 000 fler platser på komvux och 700 fler platser
              inom yrkeshögskolan.
            </seg>
            <seg n="e6457e57">
              Detta är en satsning, och det är också ett bevis på att vi har
              en mycket bättre politik när det gäller rättvisa och resurser.
              Vad har ni gjort? Jo, klassklyftorna ökar, och sorteringsskolan
              är ett faktum. Varje gång man är i ett område som Hässelby gård
              och Botkyrka överallt säger människor att det är en sorteringsskola.
              De fattiga är kvar utan resurser, utan vuxna och utan stöd, och
              lärarna har inte rätt utbildning.
            </seg>
          </u>
          <note type="speaker" n="be564a15">
            Anf. 14 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-5" n="555c05ba">
            <seg n="caff9fa5">
              Fru talman! Först skulle jag vilja ge en eloge till Amineh Kakabaveh
              som faktiskt var den enda från oppositionspartierna som i sitt
              anförande pratade om sin egen politik och de budgetåtgärder vi
              i dag ska diskutera.
            </seg>
            <seg n="fdaa0b4c">
              Om jag ska ge en kort kommentar kring skattepolitiken är det
              så att det regeringen har gjort är att stimulera och se till att
              människor med vanliga och normala inkomster får mer pengar i sin
              egen plånbok. Vi ser till att man får bestämma mer över sitt eget
              liv. De flesta som jobbar har fått 1 500 kronor mer kvar i sin
              egen plånbok. Det har aldrig någon överenskommelse gjort tidigare
              vad gäller till exempel de fackliga i den delen. Jag tycker nog
              att Vänsterpartiet behöver ta debatten med sina egna kamrater,
              Socialdemokraterna och Miljöpartiet, som också vill sänka skatterna.
              Det är snarast den debatten Amineh behöver ta, inte den med oss
              på allianssidan.
            </seg>
            <seg n="b915c309">
              En sak är märklig. Är det verkligen så att en av de största posterna
              i Vänsterpartiets budgetförslag är en satsning på feministiskt
              självförsvar? Det kan vara viktigt, men i en tid då en skola med
              stora luckor har lämnats efter anser jag att vi behöver satsa
              på andra saker först tidiga insatser, stöd och hjälp. Jag skulle
              också vilja säga att det är något verklighetsfrämmande när Vänsterpartiet
              plockar bort de satsningar vi har på läsa-räkna-skriva, som är
              så otroligt viktigt. Det handlar om att ge alla en chans från
              start. Vi står för inkludering. Den politik ni verkar föra är
              exkludering. Hur kommer det sig, egentligen?
            </seg>
          </u>
          <note type="speaker" n="1bb293b6">
            Anf. 15 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-2" n="dd7b359b">
            <seg n="87ccc9f4">
              Fru talman! Jag tycker att det är lättare sagt än gjort. I alla
              fall jag träffar varje dag 200300 elever i olika eftersatta och
              socialt utsatta områden, och där ser man verkligen vilken effekt
              högerregeringens politik har haft på fattiga människor.
            </seg>
            <seg n="b6683a62">
              Det är inte konstigt att vi satsar 5 miljoner på feministiskt
              självförsvar. Mäns våld mot kvinnor kostar nämligen så mycket
              mer tio gånger mer än 5 miljoner. Vi satsar i Sverige och i världen
              eftersom det är viktigt att flickor vågar stå på sig, vågar andas
              och kan gå ut utan att vara rädda. Det ska man satsa på när de
              är barn. Det är viktigt för oss att satsa på ungdomarna. Det är
              en självklarhet att de har rätt att gå ut utan att vara rädda
              för att bli överfallna. De ska inte behöva ha nyckeln i ena handen
              och mobilen i den andra när det är mörkt. Vi vill skapa ett samhälle
              där det finns möjlighet för alla att andas. Det tycker vi är viktigt.
            </seg>
            <seg n="f467ef22">
              Vi är stolta över vår politik när det gäller skatterna. Vi vet
              att det är skatterna som ger möjligheter. Ni sänker skatterna
              och ger inte heller kommunerna möjlighet att bedriva sina verksamheter.
              Precis som svenska folket tycker vi att det är viktigare att satsa
              på skattefinansierade verksamheter än att sänka för de rika och
              att de fattiga ska betala för 20 procent av Sveriges rika människor.
              Det är det vår politik bygger på rättvisa.
            </seg>
            <seg n="aeda7d34">
              Vi tycker att det är viktigt att satsa på de små, för de är vår
              framtid. Det har vi också tydligt gjort klart. Jag behöver kanske
              inte upprepa en gång till hur mycket Vänsterpartiet vill satsa,
              enskilt och tillsammans med de rödgröna, för det är tydligt och
              klart: 100 miljoner mer än regeringen.
            </seg>
          </u>
          <note type="speaker" n="385f6aa2">
            Anf. 16 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-6" n="555c05ba">
            <seg n="201520a4">
              Fru talman! Jag håller helt med Amineh Kakabaveh om att kvinnors
              rättigheter är ett otroligt viktigt område som ska satsas på,
              och det gör regeringen bland annat inom rättsväsen och även Jämställdhetsdepartementet
              och de delarna.
            </seg>
            <seg n="a5afc22d">
              En kort kommentar vad gäller skatterna: Det jobbskatteavdrag
              som nu genomförs ger faktiskt mest till dem som Amineh diskuterar,
              nämligen de med låga och normala inkomster. Max i jobbskatteavdraget
              är 1 752 kronor. Det spelar ingen roll om du tjänar drygt 28 000
              kronor i månaden eller om du tjänar 3 miljoner kronor i månaden.
              Det är en fördelningspolitik som ger mest till dem med låga och
              normala inkomster, en fördelningspolitik som oppositionen och
              Vänstern aldrig tidigare har klarat av.
            </seg>
            <seg n="35d111e2">
              Det är på grund av denna politik som vi nu kan ge kommunerna
              17 miljarder kronor extra under nästa år. Jämfört med 2006, då
              Vänsterpartiet samarbetade med dåvarande sosseregeringen, kommer
              denna regering att ha tillfört 38 miljarder kronor till kommunsektorn
              2010. Det är ytterligare 38 miljarder kronor som kan gå till välfärd
              för människor ute i Sveriges kommuner. Detta är en politik för
              alla människor, och den är vi stolta över.
            </seg>
          </u>
          <note type="speaker" n="e37695bf">
            Anf. 17 MARGARETA PÅLSSON (m):
          </note>
          <u who="margareta_palsson_3b46dd" xml:id="i-052a1c128d91c9cf-0" n="43eab106">
            <seg n="469ee8f6">
              Fru talman! I måndags kom en intressant rapport från Sveriges
              Kommuner och Landsting. Den visar på de faktorer som avgör vilka
              resultat eleverna uppnår. Saker sker inte av en slump, utan när
              framgångsfaktorer samverkar kommer också resultaten. Med andra
              ord: Varför är vissa skolor framgångsrika? Och varför är andra
              skolor i samma kommun eller skolor i likvärdiga områden utan sådana
              goda resultat?
            </seg>
            <seg n="3024264a">
              SKL visar att kommuner med helt olika förutsättningar pekar på
              samma faktorer som gör att de uppnår goda resultat. Det visste
              vi i alliansen när vi arrangerade vår hearing den 1 april 2008.
              Den hette Framgångsrika skolor. Att vi där bjöd in forskarna Lennart
              Grosin och Trevor Dolan var ingen tillfällighet. Det är just de
              som har lärt oss vad som gör skolor framgångsrika.
            </seg>
            <seg n="5f350fce">
              SKL är naturligtvis ute efter att hitta anledningen till att
              vissa skolor lyckas bättre än andra. I rapporten kommer man fram
              till följande sju faktorer
            </seg>
            <seg n="46417bef">
              Jag läste naturligtvis rapporten, och så funderade jag över de
              sju punkterna. Vad har vi i alliansen gjort under våra tre år
              i regering som kan bidra till att elever uppnår bra resultat?
            </seg>
            <seg n="0e1240c6">
              När det gäller ledarskapet är svaret en obligatorisk, akademisk
              rektorsutbildning med hög kvalitet. Den får vi höra mer om senare
              i dag.
            </seg>
            <seg n="8931be38">
              För att lyfta lärare har vi Lärarlyftet. Nu kommer också Förskollärarlyftet.
              Det kommer förslag om en ny lärarutbildning i en proposition i
              månadsskiftet januari/februari.
            </seg>
            <seg n="08a52b09">
              Vi pratar ofta om höga förväntningar och vikten av höga förväntningar.
              När jag har frågat varför det går dåligt i skolan har alltför
              många politiker och tjänstemän sagt till mig: Ja, med dessa elever
              kan man inte förvänta sig mer med tanke på hur föräldrarna är
              och vilket ursprung de har.
            </seg>
            <seg n="dcba9129">
              Jag är så trött på att höra det. En kommun som tidigt började
              prata om höga förväntningar var Haninge. Det skedde först genom
              en socialdemokratisk ordförande och därefter genom en moderat.
              De har verkligen satt på kartan att deras elever lyckas när man
              har höga förväntningar på dem.
            </seg>
            <seg n="0312c3d3">
              När det gäller uppföljning av verksamheten pekar jag i första
              hand på kunskapskontroller och på nationella prov redan i årskurs
              3. Det mötte stort motstånd när vi beslutade om det. Men kritiken
              har tystnat, och nu tycker även sossarna att det är bra. Frågan
              är varför Socialdemokraterna kallar det sortering när vi genomför
              uppföljningsåtgärder men inte när de själva föreslår det.
            </seg>
            <seg n="40cc7efa">
              Den fjärde punkten gäller ansvarsfördelningen mellan politiker
              och tjänstemän. Alliansen har gjort en del, inte minst genom den
              nya skollag som är på väg fram, men detta är huvudsakligen en
              kommunal fråga. Jag tittade på vilka kommuner som SKL har med
              i sin rapport. Det är 16 kommuner med synnerligen bra resultat.
              Elva av dem har en moderat kommunstyrelseordförande, en har en
              folkpartistisk och fyra har en socialdemokratisk ordförande. Det
              är fem skånska kommuner, och samtliga fem har moderata ordförande.
            </seg>
            <seg n="3586cfe5">
              SKL betonar vikten av att tidigt fånga upp barn med särskilda
              behov. Vad har vi gjort åt det? Vi har återinfört speciallärarutbildningen,
              och vi genomför en läsa-skriva-räkna-satsning för en halv miljard
              om året. Jag kan inte förstå hur Vänstern kan vara emot den satsningen.
            </seg>
            <seg n="a927fa4b">
              Alliansen har lagt fast sin politik genom budgetpropositionen.
              Vi värnar starka offentliga finanser. Vi har ordning och reda
              på bankerna. Vi lägger mer pengar på kommuner, mer pengar på infrastruktur
              och mer pengar på pensionärer. Vi satsar på utbildning och omställning.
              Vi har en politik som gör att det lönar sig bättre att arbeta
              och som gör att fler vill anställa. Mot det står en vänsterkartell
              som vill höja skatter för samtliga och ersättningar för dem som
              inte arbetar. Oppositionens budskap är hela tiden: Alliansen ger
              för lite. Det är för sent. Det är för magert. Det är för klent.
            </seg>
            <seg n="ad310ff7">
              Det gäller till exempel oppositionens önskemål om fler platser
              på komvux och yrkesvux. Vi lägger nu 2,11 miljarder på dessa.
              Vänstern lade som mest 1,89 miljarder under den förra mandatperioden.
              Vi lägger så mycket som kommunerna och samordningsmänniskorna
              vill ha. De säger att det behövs ca 20 000 platser, och det får
              de. Men Socialdemokraterna säger att de vill ha ytterligare 25
              000 platser utöver det. Vi bygger vår satsning på vad huvudmännen
              vill ha. Ska man då anta att de ljuger inför regeringen och att
              de i själva verket vill ha 45 000 platser? Det är inte seriöst
              och inte ansvarstagande. Jag undrar dessutom varifrån lärarna
              skulle komma om vi skulle inrätta 45 000 platser. Skulle de kanske
              vara outbildade? Varifrån skulle lokalerna komma? Skulle det vara
              något slags Ur och Skur i det fria? Har ni inga krav på kvaliteten
              när ni äskar nya platser?
            </seg>
            <seg n="2d80ad49">
              Oppositionens budget spretar i vanlig ordning. De flesta punkterna
              står endast ett parti för, och när ni satsar på samma sak har
              ni ofta olika summor till satsningarna. Alla står bakom satsningarna
              på ROT-avdrag för skolan. Det är en satsning som många säkert
              hade välkomnat, men som vanligt är det något fel. I det här fallet
              är det fel på anslaget. 400 miljoner per år ska fördelas på 200
              skolor. I min lilla kommun har vi aldrig lyckats reparera en skola
              för 2 miljoner. Till en sådan satsning behövs nog tio gånger mer.
            </seg>
          </u>
          <note n="4550ca36">
            Fru talman! Jag yrkar bifall till förslaget i betänkandet i sin
            helhet.
          </note>
          <note type="speaker" n="f5db3670">
            Anf. 18 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-3" n="46ef9d0e">
            <seg n="157a7cb6">
              Fru talman! Jag konstaterar att Margareta Pålsson är nöjd med
              utvecklingen. Jag kan inte vara nöjd när så många människor är
              arbetslösa. Jag kan inte vara nöjd när så många ungdomar är arbetslösa.
            </seg>
            <seg n="d2357680">
              Det första ni gjorde när ni kom till makten var att slakta komvux.
              Det är klart att det tar tid att bygga upp det igen. Allt det
              här hade kunnat vara på plats och vara färdigt när konjunkturen
              vände. Det skiljer 30 000 platser. Det var absolut möjligt att
              ha det. Det fanns 2006. Ni tog bort det eftersom det här med återkommande
              utbildning inte är viktigt. Det är inte viktigt att hela tiden
              få en chans till, att kunna byta bana och göra någonting åt sin
              situation när det värsta inträffar. Ni blir svaret skyldiga. Om
              era åtgärder har haft effekt, varför är då arbetslösheten så hög?
              Det är uppenbart att det behövs mer.
            </seg>
            <seg n="759b0222">
              På samma sätt är det med skolan. Det största lärarförbundet är
              djupt oroligt eftersom vi i går kväll fick reda på att 500 lärare
              sägs upp och 1 000 till är varslade. Bekymrar inte det er alls?
              Kommunerna säger att de inte vågar ha de anställda kvar eftersom
              man inte vet hur ekonomin ser ut 2011 och 2012. Det krävs långsiktighet
              i det här. Annars kommer barnen att få betala krisen, precis som
              de fick göra på 90-talet. Det krävs faktiskt ett ansvarstagande
              för att barnen inte ska behöva göra det. Tycker Margareta Pålsson
              att det är okej att 500 lärare nu sägs upp?
            </seg>
          </u>
          <note type="speaker" n="d81be6ed">
            Anf. 19 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-1" n="43eab106">
            <seg n="ff7009d8">
              Fru talman! Jag har aldrig sagt att jag är nöjd med hur det ser
              ut. Jag har aldrig sagt att jag är nöjd med den höga arbetslöshet
              som vi har. Jag har aldrig sagt att jag är nöjd med det underskott
              vi har i våra statsfinanser. Vi är inne i den djupaste lågkonjunktur
              som Sverige har skådat sedan 30-talet. Att det skulle gå spårlöst
              förbi välfärdssektorn är en utopi som jag inte tror att någon
              egentligen tror på. Det är klart att det märks.
            </seg>
            <seg n="c063be47">
              Däremot är jag nöjd med det sätt som vår regering sköter den
              här lågkonjunkturen på. Vi ser nu att de flesta länderna i Europa
              har misslyckats med sin ekonomi. Misslyckats är kanske fel ord
              att använda, men de har det ännu mer bekymmersamt än Sverige.
            </seg>
            <seg n="afa4a967">
              Man kan enligt den senaste uppföljningen på Finansdepartementet
              konstatera att vi kommer att ha ekonomin i balans 2014. Det kommer
              vi att vara rätt så ensamma om i Europa. År 2014 tror finansministern
              att vi åter har överskott. Det är jag nöjd med. Jag är naturligtvis
              inte nöjd med att 500 lärare är uppsagda. Men jag tror att de
              flesta uppsägningarna beror på att det är färre elever. Som vi
              ser i SKL:s rapport är det inte mer pengar som i första hand behövs
              för att nå framgång i skolan. Framgångsrika skolor beror just
              på de sju faktorer som jag räknade upp.
            </seg>
          </u>
          <note type="speaker" n="c88e9431">
            Anf. 20 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-4" n="46ef9d0e">
            <seg n="a5b23356">
              Fru talman! Nej, det är klart att en kris inte går spårlöst förbi.
              Men man kan göra allt som står i ens makt för att människor ska
              komma undan så lätt som möjligt. När vi lämnade makten 2006 hade
              vi ett överskott i statens finanser. Nu lånar man till skattesänkningar.
              Det säger ganska mycket.
            </seg>
            <seg n="95fb8f36">
              Man gör så i stället för att folk ska betala lite mer i skatt
              så att man kan satsa på utbildning. Man kan satsa på skolan så
              att inte lärare behöver sägas upp, och man kan satsa på utbildning
              så att människor får möjlighet att reparera sina kunskapsbrister
              i stället för att behöva knacka på hos socialkontoren och söka
              socialbidrag. Det finns ett val. Det finns hela tiden ett val.
            </seg>
            <seg n="e27e7306">
              Jag skulle också vilja fråga om Margareta Pålsson anser att den
              komvuxutbildning som bedrevs 2006 inte var kvalitativ. Uppenbarligen
              gick det då att ha väldigt många fler platser och bereda väldigt
              många fler människor möjligheten att faktiskt komma vidare i sina
              liv. Det är så man ska hantera en kris, nämligen att ge möjligheter
              att göra någonting nytt. Det är det som ni inte gör.
            </seg>
            <seg n="584010d2">
              Jag tror inte att mer pengar till skolan alltid är lösningen.
              Men som det ser ut nu skulle jag vilja fråga: Tror inte Margareta
              Pålsson att lärare gör skillnad? Kommer ni att gå ut med att det
              ska vara färre lärare i skolan för att den kommer att bli mycket
              bättre då? Det är ju nonsens! Det är klart att lärare gör skillnad!
              Det är klart att hur stora klasserna är gör skillnad för elevernas
              kunskapsinhämtning.
            </seg>
            <seg n="a9db264c">
              Vi vet vilka elever som drabbades hårdast av krisen på 90-talet.
              Det var elever som inte hade föräldrar som kunde stötta och hjälpa
              till, och det är därför som det är så viktigt att staten tar sitt
              ansvar och ger kommunerna möjlighet att även när det är kris ha
              kvar den kvalitet som man haft i skolan.
            </seg>
          </u>
          <note type="speaker" n="da5403e9">
            Anf. 21 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-2" n="43eab106">
            <seg n="cd30d4e3">
              Fru talman! Marie säger att vi lånar till skattesänkningar. Ja,
              vi lånar. Sedan är frågan vad det är som vi lånar till. Lånar
              vi till de stora satsningarna på kommunsektorn? Lånar vi till
              skattesänkningar? Lånar vi till satsningen på de arbetslösa, eller
              lånar vi till infrastrukturen? Ni väljer naturligtvis att säga
              att vi lånar till skattesänkningar.
            </seg>
            <seg n="833eb901">
              Ni påstår alltid att de här skattesänkningarna är roten till
              allt ont, och jag undrar precis som Sofia undrade: Hur kan det
              då vara så att ni säger ja till 75 procent av våra skattesänkningar?
              Det har varit så hela mandatperioden att när vi kommer med budgeten
              och föreslår ett jobbskatteavdrag skriker ni i högan sky: Nej,
              nej, nej! Och året därpå säger ni: Ja, vi tar det men vi tar inte
              det nya. Så går det ett år till och så skriker ni när vi kommer
              med vårt förslag och säger sedan: Okej, vi tar ettan och tvåan,
              men vi tar inte trean. Och så kommer det fjärde skatteavdraget
              och då säger ni: Okej, vi tar det tredje, men vi tar inte detta
              i alla fall.
            </seg>
            <seg n="5f852dbe">
              Det ska bli spännande att se i valrörelsen om ni ska stå här
              och säga nej till det fjärde fortfarande. Vi vet ju vem det drabbar
              mest om ni skulle återställa våra jobbskatteavdrag. Det drabbar
              dem mest som tjänar minst. De lågavlönade som har fått ungefär
              en månadslön mer om året tack vare våra jobbskatteavdrag skulle
              verkligen lida av om ni tog bort jobbskatteavdraget.
            </seg>
            <seg n="c8047737">
              När det gäller satsningarna på ungdomsarbetslösheten gör vi mycket.
              Om vi gör tillräckligt får framtiden utvisa, men jag kan säga
              att ni inte gjorde tillräckligt när vi i en högkonjunktur hade
              Europas högsta ungdomsarbetslöshet. Det är illa som det ser ut
              nu, men med er politik blir det ännu dyrare att anställa en ung
              människa, och det leder inte till att fler får arbete.
            </seg>
          </u>
          <note type="speaker" n="565a83ec">
            Anf. 22 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-3" n="204896b0">
            <seg n="7721aac7">
              Fru talman! Margareta Pålsson tar upp det här med budgeten i
              stort och ansvarsfull budgetpolitik och ekonomi, och jag tänkte
              fråga lite om det. Om man lyssnar på expertisen framgår det att
              de är väldigt tydliga med vilka stödåtgärder som ger mer jobb
              i en krissituation. Det mest effektiva sättet enligt ekonomerna
              att skapa nya jobb är att öka bidragen till kommunsektorn. I stället
              väljer alliansen att gå vidare med ytterligare ett jobbskatteavdrag.
              Det är ganska anmärkningsvärt att man är ineffektiv och bygger
              sin politik på okunskap.
            </seg>
            <seg n="4dd32831">
              Dessutom, om ni i stället för att bara ge extra bidrag till kommunerna
              2010, vilket är rent valfläsk, även skulle ge det bidraget 2011
              och 2012, då skulle kommunerna kunna behålla lärare i anställning
              som de nu måste avskeda. Ingen ansvarsfull ekonom eller personalchef
              vågar behålla personer anställda bara över ett år. Man vill ha
              det finansierat. Man vill ha pengar att betala ut lönerna för
              flera år i rad med om man är ansvarsfull. Vad säger Margareta
              Pålsson om denna ansvarslösa politik som alliansen för?
            </seg>
          </u>
          <note type="speaker" n="cbf31724">
            Anf. 23 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-3" n="43eab106">
            <seg n="ec7e3b23">
              Fru talman! Jo, hon säger att det är en ansvarsfull politik.
              Mats Pertoft pratade om experter. Hela världen är full av experter.
              Somliga benämns som experter av andra, somliga utropar sig själva
              till experter. Och man lyssnar naturligtvis på dem man vill. Om
              det är så att det viktigaste är att öka pengarna till kommunsektorn
              kan jag konstatera att vi när nästa år kommer har ökat anslagen
              med 38 miljarder. Det är väl lite svårt för Mats Pertoft att tala
              om när hans regering gjorde en sådan satsning!
            </seg>
            <seg n="66066dec">
              Nästan alla utvecklade länder har infört någon form av jobbskatteavdrag.
              Du kanske lyssnade med samma intresse som jag när Obama vann presidenttiteln
              i USA. Vad pratade han om? Jo, jobbskatteavdrag! Denne store man
              som kommer till Oslo i dag för att motta fredspriset tycker att
              det är en framgång när det gäller att skapa arbete, precis som
              vår regering. Om han sedan kallas expert eller något annat kan
              vi diskutera en annan gång.
            </seg>
            <seg n="bc3698c3">
              Jag skulle vilja fråga Mats, nu när jag har lite tid över, vad
              han tänker om betygen i framtiden och vad hans kompisar i Socialdemokraterna
              och Vänstern tänker om betygen. Vad är er gemensamma bild? Ska
              vi ha betyg och när ska de börja ges?
            </seg>
          </u>
          <note type="speaker" n="2d6d8542">
            Anf. 24 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-4" n="204896b0">
            <seg n="0d196990">
              Fru talman! Jag får väl hjälpa Margareta Pålsson med minnet.
              Jag har sagt det flera gånger och jag kan upprepa det flera gånger
              till. Vi kommer i det rödgröna samarbetet att ge besked i skolfrågorna
              i god tid före valet.
            </seg>
            <seg n="ecb9c6e5">
              Jag antar att ni måste göra något liknande när det gäller om
              skolan ska förstatligas eller inte och vad alliansen nu har enats
              kring. Det finns många frågor som man diskuterar i de olika samarbetena.
            </seg>
            <seg n="e6383b09">
              Men jag noterar att vad Margareta Pålsson gör är att hon inte
              med ett ord svarar på min kritik mot att alliansen ser till att
              kommunerna måste avskeda lärare. Alliansen ger inte några extra
              resurser 2011 och 2012. Man gör det bara ett år, valåret, för
              man vill så förtvivlat gärna vinna valet även om SCB:s siffror
              i dag pekar på en rejäl rödgrön majoritet på 50 procent.
            </seg>
            <seg n="a8cbfb92">
              Fortfarande svarar Margareta Pålsson inte på min fråga. Inom
              det rödgröna samarbetet säger vi att vi vill ha jobb, och det
              effektivaste sättet att skapa jobb är att satsa på kommunerna.
              Där går pengarna direkt till anställningar. Vi vill ha fler lärare.
              Vi vill behålla de lärare vi har. Det effektivaste sättet att
              få fram fler lärare och behålla dem vi har är att ge större bidrag
              till kommunerna även 2011 och 2012. Regeringen gör ingenting,
              varken det ena eller det andra.
            </seg>
            <seg n="eaa02e13">
              Vad säger Margareta Pålsson om detta? Har ni skippat frågan om
              att vi ska ha lärare? Ni tycks tro att eleverna lär sig ändå.
            </seg>
          </u>
          <note type="speaker" n="0edf0097">
            Anf. 25 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-4" n="43eab106">
            <seg n="bacb4075">
              Fru talman! Tyvärr är jag inte så snabb i matte att jag här och
              nu kan räkna ut hur många promille 500 lärare är av de upp emot
              150 000 lärarna i enbart grundskolan. Kan jag få lite hjälp av
              de matematiskt begåvade? Det är inte så att vi inte vill ha några
              lärare. Jag är dock helt övertygad om att lärartätheten inte har
              minskat på grund av att så många elever försvunnit från grundskolan.
            </seg>
            <seg n="243834f7">
              Det är stor skillnad mellan oss i alliansen och er i vänsterkartellen.
              Vi har stor tilltro till våra kommunpolitiker. Vi har alltid hyllat
              det kommunala självstyret. Vi har alltid hyllat principen att
              de ska få pengarna och att de som är nära verksamheten ska bestämma
              vad de ska göra med dem. Vi kan inte sitta här och säga att de
              ska göra si eller så. Vi tror på dem, och om de inte sköter sig
              det är naturligtvis med dem på samma sätt som med riksdagsledamöter,
              att alla inte är perfekta kommer de, precis som vi, att bytas
              ut vid nästa val.
            </seg>
            <seg n="32118863">
              Att säga att vi inte bryr oss om att det ska finnas lärare är
              att ta i, Mats.
            </seg>
          </u>
          <note type="speaker" n="6568489d">
            Anf. 26 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-3" n="dd7b359b">
            <seg n="8387a50e">
              Fru talman! En politik är trovärdig när man även i sådana kriser
              som den Sverige och andra länder hamnat i satsar på barn och ungdomar.
              De är vår framtid. I stället för att satsa på barn och ungdomar
              har högerregeringen minskat deras möjligheter att utbilda sig
              och arbeta. Vi har många ungdomar som är arbetslösa i områden
              som redan är socialt och ekonomiskt utsatta.
            </seg>
            <seg n="b3983ca8">
              I stället för att ge resurser drar man in pengarna. Man ger inte
              pengar till kommunsektorn. Man sänker skatterna. Verksamheten
              inom den kommunala sektorn är skattefinansierad, vilket gör det
              möjligt att utbilda människor som ska finnas i bland annat skolorna.
              De behövs där. Nu har dock högerregeringen sagt upp många lärare
              och andra vuxna inom den kommunala sektorn. Samtidigt är många
              ungdomar arbetslösa.
            </seg>
            <seg n="1558b2a4">
              Vad har regeringen gjort? Ingenting. Man säger att det är ekonomisk
              kris och att vi inte kan stå utanför den. Det är lätt att stå
              i talarstolen och säga till svenska folket vad man har gjort och
              inte gjort, men folket vet eftersom det är de som arbetar, det
              är de som befinner sig i verksamheterna och ser effekterna av
              högerregeringens politik vad gäller unga, vuxna, äldre, de resurssvaga,
              de i ekonomiskt eftersatta områden. Särskilt gäller det ungdomarna.
              Man har bland annat dragit in 600 miljoner kronor från komvux.
            </seg>
          </u>
          <note type="speaker" n="c33812d3">
            Anf. 27 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-5" n="43eab106">
            <seg n="e9691718">
              Fru talman! Amineh Kakabaveh började med att ta upp segregationen.
              Den är betydande i Sverige. Vi har stora områden där det råder
              ett utanförskap. Det gäller i synnerhet de tre stora kommunerna.
              Segregationen har emellertid inte tillkommit under den nuvarande
              regeringens tid. Det kan vi nog vara helt överens om. Alla är
              vi besjälade av att problemen i dessa områden ska åtgärdas, så
              att de blir mindre. Men att påstå att vi säger upp lärare eller
              att vi inte gett några pengar till kommunerna är att ta i lite
              väl mycket. Kommunerna har nästa år fått 38 miljarder mer på tre
              år än vad de hade under den tidigare regeringens tid. Då kan man
              inte säga att vi dragit in några pengar.
            </seg>
            <seg n="7042fef8">
              Amineh säger i sitt anförande att krisen har förvärrats i Sverige
              mer än i andra länder. Det är helt enkelt inte sant. Sverige har
              sådan ordning på sina statsfinanser att vi kommer att komma tillbaka
              till ett nolläge och till ett överskott tidigare och fortare än
              andra länder i Europa.
            </seg>
            <seg n="ad48dd2d">
              När det gäller jobbskatteavdraget, som tydligen är det mest förhatliga
              för Vänstern, kan vi räkna ut vad en av de kvinnor som Amineh
              säger sig värna fått. Låt oss ta ett exempel med en ensamstående
              kvinna. Med 22 000 kronor i månadslön får hon under fyra år sammanlagt
              71 000 kronor mer med vårt jobbskatteavdrag. Hur ska du, Amineh,
              kunna tala om för henne att ni kommer att ta 71 000 kronor från
              henne om ni vinner valet? På fyra år tar ni 71 000 kronor.
            </seg>
          </u>
          <note type="speaker" n="b1448123">
            Anf. 28 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-4" n="dd7b359b">
            <seg n="11827002">
              Fru talman! Jag kan säga till Margareta Pålsson att den kvinnan
              och andra kvinnor kan jag lätt övertala eftersom pengarna går
              tillbaka till kommunsektorn där deras trygghet finns deras barn
              går i skola, deras mammor och pappor kommer till äldrevården,
              de själva hamnar inom sjukvården. Det satsar vi på. Vi satsar
              på solidaritet och rättvisa. Jag tror att många förstår att det
              som skiljer Vänsterpartiets politik från högerpolitiken är att
              den bygger på rättvisa, på en fördelningspolitik. För oss är det
              en fråga om solidaritet, vilket de flesta människor i Sverige
              vill ha.
            </seg>
            <seg n="0b33349d">
              När jag säger detta är det för att Sverige har en arbetslöshet
              på nästan 11 procent. Den är mycket högre än i jämförbara länder
              inom EU. Ungdomsarbetslösheten är hög. Vi kan inte säga att det
              inte stämmer eftersom den ligger på 25 procent. Det är skamligt
              att påstå att det gjorts många bra satsningar. Jag vet inte varför
              ni, Margareta Pålsson, är så nöjda med det ni har gjort. Det ska
              ni inte vara, för en ungdomsarbetslöshet på 25 procent och en
              total arbetslöshet på i genomsnitt 11 procent är mycket.
            </seg>
            <seg n="9de82ab5">
              Det talas om att vi har välstånd, ekonomin är bra och rikedomarna
              har ökat. De människor som verkligen har drabbats är de som har
              det sämst ställt ungdomar, människor med utländsk bakgrund, funktionshindrade,
              arbetslösa, äldre. Det är dessa grupper samhället måste satsa
              på. Man kan inte satsa på människorna genom att sänka skatterna
              i kommunsektorn.
            </seg>
          </u>
          <note type="speaker" n="505e7d45">
            Anf. 29 MARGARETA PÅLSSON (m) replik:
          </note>
          <u who="margareta_palsson_3b46dd" xml:id="i-052a1c128d91c9cf-6" n="43eab106">
            <seg n="b6e0ba4f">
              Fru talman! Det finns en del människor i Sverige som inte riktigt
              förstår hur bra Vänsterns politik är. Lycka till med att förklara
              för de lågavlönade att det blir bra för dem när de blir av med
              71 000 kronor i rena pengar i plånboken. I stället kommer de att
              få tillbaka dem i kommunerna.
            </seg>
            <seg n="28e624fa">
              Återigen: 38 miljarder innebär ganska mycket pengar för kommunerna.
              38 miljarder!
            </seg>
            <seg n="3f24a0de">
              Om någon tror att vi är stolta eller nöjda med att vi har en
              så pass hög ungdomsarbetslöshet är det helt fel. Vi talar ständigt
              om denna ungdomsarbetslöshet och vilket problem det är. Vi hade
              Europas högsta arbetslöshet när ni regerade, Amineh Kakabaveh
              i en högkonjunktur; i en högkonjunktur borde de flesta vara i
              arbete.
            </seg>
            <seg n="d5a005c6">
              Vi vet att en av anledningarna till den ungdomsarbetslöshet som
              finns är att ungdomarna misslyckats med skolan. De har gått i
              er skola under många år.
            </seg>
            <seg n="0185f3f9">
              30 000 kommer varje år ut från gymnasiet utan att ha klarat av
              det. I den stora gruppen arbetslösa återfinns naturligtvis de
              som inte har någon utbildning. Vi gör vad vi kan. Vi satsar på
              komvux och på Arbetsförmedlingen. Vi har insatser inom jobbgarantin,
              bland annat något som heter Lyft. Vi har startat näringsverksamhet.
              De som jobbar deltid kan läsa sfi på deltid. Vi har arbetslivsinriktad
              rehabilitering. Vi satsar på folkhögskolorna. Vi har lägre kostnad
              för att anställa ungdomar för att de ska kunna få jobb.
            </seg>
          </u>
          <note type="speaker" n="8a7c4435">
            Anf. 30 FREDRIK MALM (fp):
          </note>
          <u who="unknown" xml:id="i-bab0994e85270d2e-0" n="d117d6af"/>
          <note n="d79e5e54">
            Fru talman! Jag börjar med att yrka bifall till förslaget i utbildningsutskottets
            betänkande nr 1, Utgiftsområde 16 Utbildning och universitetsforskning
            .
          </note>
          <u who="unknown" xml:id="i-45b60d8070c31db9-0" n="d117d6af">
            <seg n="fbbbd2c4">
              Det är väldigt intressant att lyssna på denna debatt. Det har
              inte kommit fram särskilt mycket konkret. Vänsterpartiet har varit
              något mer konkreta än de övriga oppositionspartierna i sina inlägg.
              Det blir väldigt symtomatiskt när Miljöpartiets företrädare under
              ett replikskifte säger att man kommer att ge besked om skolpolitiken
              i god tid före valet. Det påminner mig om ett resonemang som vår
              moderat Fredrik Schulte har fört i kammaren tidigare och som jag
              tyckte var mycket konkret. Oppositionen säger nej till allting
              vi gör men presenterar inte några egna alternativ. Det enda man
              säger är att man i god tid före valet kommer att presentera sina
              alternativ. Då är det ungefär som om man går in på McDonalds och
              ska köpa mat:
            </seg>
            <seg n="4bc5ab0d">
              Vad vill du beställa? säger tjejen i kassan.
            </seg>
            <seg n="d229cba7">
              Jag vill inte ha Big Mac.
            </seg>
            <seg n="63732041">
              Nähä, men vad vill du beställa?
            </seg>
            <seg n="ce8c0ae0">
              Jag vill inte ha cheeseburgare, jag vill inte ha QP-menyn och
              jag vill inte ha någon milkshake.
            </seg>
            <seg n="a9181583">
              Men vad vill du beställa?
            </seg>
            <seg n="8d658026">
              Ja, det ska jag berätta för dig i god tid innan du ska börja
              laga maten.
            </seg>
            <seg n="10fd2467">
              Det blir väldigt märkligt i de här debatterna. Vi i alliansen
              reformerar skolpolitiken, genomför steg för steg reformer och
              är mycket konkreta redan före valet inför väljarna och efter valet
              i budgetpropositioner och i alla de olika propositioner och betänkanden
              vi lägger fram. Det blir väldigt svårt när man hela tiden möts
              av en opposition som bara luddar till allting och egentligen inte
              kommer med någonting konkret.
            </seg>
            <seg n="27151d95">
              Man talar mycket om resurser. Det är klart att resurserna är
              jätteviktiga, och vi ökar dem. Men vi såg också Timssmätningen
              i går. De svenska gymnasieeleverna presterar sämre i matematik
              än gymnasieeleverna i Armenien. Jag kan upplysa er om att den
              svenska bruttonationalprodukten per capita är 37 000 dollar. Den
              armeniska bruttonationalprodukten är 4 270 dollar. Vilka tror
              ni kan satsa mest på sin skola? Men om vi jämför resultaten är
              de svenska skolelevernas resultat i matematik i dag ungefär i
              paritet med de armeniska skolelevernas. Det måste alltså finnas
              också någonting annat än resurser här, och det är givetvis detta
              vi måste diskutera.
            </seg>
            <seg n="88a212e7">
              Det var väldigt trist att ta del av Timssundersökningen som presenterades
              i går. Jag är övertygad om att vi alla känner så. Att kunskapsresultaten
              i matematik och fysik fortsätter att försämras visar hur oerhört
              viktigt det har varit att alliansregeringen med kraft har ändrat
              kursen för skolpolitiken i Sverige.
            </seg>
            <seg n="6dda7536">
              Timssundersökningen är ytterligare ett bevis på de stora brister
              som under många år av socialdemokratiskt styre byggts upp och
              förstärkts i den svenska skolan. När vi presenterade vår gemensamma
              skolpolitik i februari 2006 oppositionen har några månader på
              sig, kan man säga var det detta som vägledde oss just vetskapen
              om att utvecklingen under lång tid gått åt fel håll och att den
              socialdemokratiska ledningen i Sverige under tolv år vid makten
              inte förmått genomföra nödvändiga reformer för den svenska skolan.
            </seg>
            <seg n="93c4a3c6">
              Väljarna såg också bristerna i den svenska skolan. Väljarna gav
              oss i alliansen ett mycket tydligt mandat att göra upp med den
              socialdemokratiska skolpolitiken, göra upp med den politik som
              ligger till grund för de försämrade kunskapsresultat som vi har
              sett. Vid sidan av frågor om jobb och sysselsättning och om att
              bryta utanförskapet var skolpolitiken det tydligaste mandat väljarna
              gav till den här regeringen för förändring. Kunskapsresultaten
              var för låga, avhoppen för många, ordningsproblemen för stora
              och läraryrkets status för svag.
            </seg>
            <seg n="863876d5">
              Därför är det mycket glädjande och viktigt, fru talman, att vi
              i dag kan ta ytterligare steg för att reformera den svenska skolan.
              En rad av de förändringar som nu kommer att ske efter att budgeten
              klubbas i riksdagen kommer att vara långsiktiga investeringar
              för en bättre svensk skola. Låt mig ta några exempel!
            </seg>
            <seg n="d45dde18">
              Lärarlyftet fortsätter. 1 miljard avsätts för detta år 2010.
              Det ökar kompetensen inom lärarkåren och ger extra kunskaper och
              stimulans åt de lärare som deltar.
            </seg>
            <seg n="0f1f62e3">
              Genom Förskollärarlyftet kommer också dessa möjligheter att komma
              personalen i förskolan till del. Vi avsätter ytterligare 200 miljoner
              för Förskollärarlyftet.
            </seg>
            <seg n="338bd4a6">
              Läsa-skriva-räkna-satsningen fortsätter. Vi avsätter en halv
              miljard för att stärka läs- och skrivfärdigheterna i skolans lägre
              åldrar. Dessa resurser kan gå till kvalitetsförstärkning, extra
              stödundervisning och extra lärarresurser.
            </seg>
            <seg n="8493e39b">
              Jag noterar att Vänsterpartiet är emot denna riktade satsning.
              Det är lite oklart, men det finns en risk att oppositionen kommer
              att gå till val på att kräva besparingar på många hundra miljoner
              kronor av det riktade stödet för att skolelever ska lära sig att
              läsa, skriva och räkna bättre. Det finns en risk för att vi kommer
              att få en valrörelse där oppositionen går till val på att riva
              upp de stora riktade satsningarna på att stärka läs- och skrivfärdigheterna
              för de yngsta barnen i skolan.
            </seg>
            <seg n="10fed548">
              Nu påbörjas också genomförandet och implementeringen av den nya
              gymnasieskolan, det vi på politikerspråk och på skolspråk kallar
              Gy 11. Det är en viktig och efterlängtad reform, inte minst för
              att den höjer statusen för yrkesprogrammen genom att förstärka
              inriktningarnas yrkesprofil. Den kommer att öka anställningsbarheten
              och höja utbildningarnas kvalitet.
            </seg>
            <seg n="458d084b">
              Försöken med lärlingsutbildningar fortsätter. Det är likaså en
              efterlängtad reform som ökar möjligheterna för eleverna att få
              arbete som motsvarar deras utbildning och kompetens. Vi noterar
              att Vänsterpartiet vill riva upp även lärlingsutbildningen. Det
              återstår att se om oppositionen gemensamt ska gå till val på att
              avskaffa lärlingsutbildningarna i den svenska skolan.
            </seg>
            <seg n="e018ed55">
              Fru talman! Vi i alliansen har genomfört en rad viktiga reformer
              för svenskt skolväsen. Det jag har nämnt i detta anförande är
              bara några. Inom kort kommer också propositionen om den nya lärarutbildningen.
              I vår kommer vi i utskottet att få sätta tänderna i förslaget
              till ny skollag.
            </seg>
            <seg n="d9267ca9">
              Vi har också lagt grunden för kraftigt ökade satsningar på forskning.
              När vi i alliansen tog över regeringsmakten satsade Sverige ungefär
              25 miljarder per år på forskning. När den nya forskningspolitiken
              kommer att vara fullt utbyggd om två år kommer vi att satsa ungefär
              30 miljarder. Det är en mycket stor substantiell ökning till forskningen
              i Sverige.
            </seg>
            <seg n="dabe6f28">
              Den ekonomiska krisen, fru talman, ställer också krav på att
              öka antalet platser inom vuxenutbildningen, yrkeshögskolan, universiteten
              och högskolorna. Det gör regeringen. Det är en stor utbyggnad
              som vi nu genomför för att utbildningsväsendet ska kunna spela
              en mer omfattande roll för omställning, vidareutbildning och ökad
              anställningsbarhet för många av dem som friställs till följd av
              den globala finansiella krisen eller väljer att studera men skulle
              arbeta om konjunkturen medgav det.
            </seg>
            <seg n="d1a4f597">
              Men att kraftigt öka antalet platser är inte helt okomplicerat.
              Man kan tro att det är okomplicerat när man lyssnar på oppositionen,
              men det är inte så. Det är nämligen inte gratis. Det måste genomföras
              på ett sådant sätt och i en sådan omfattning att kvaliteten inte
              går förlorad. Det ökar givetvis kraven på att hitta praktikplatser.
              Det ställer krav på organisation för att inte lärartätheten ska
              minska. Det måste göras med beaktande av hur konjunkturen ser
              ut och vilka prognoser vi har för att inte skapa inlåsningseffekter.
            </seg>
            <seg n="0828c222">
              Vår bedömning är att de uppgifter som vi har mottagit från lärosätena,
              Myndigheten för yrkeshögskolan och de regionala samordnarna, alltså
              landshövdingarna, ger en bra bild av hur många nya platser som
              kan skapas utan att kvaliteten drabbas och utan att organisationen
              går över styr.
            </seg>
            <seg n="e3371ff0">
              En genomgång av oppositionens tre olika budgetförslag visar att
              Socialdemokraterna, Vänsterpartiet och Miljöpartiet inte har tagit
              hänsyn till detta. Sofia och Margareta, centerpartisten och moderaten
              före mig, har förtjänstfullt gått igenom hur stora satsningar
              oppositionen föreslår och visat att de är orealistiska.
            </seg>
            <seg n="ef458412">
              Fru talman! Man ägnar sig åt en överbudspolitik som i slutändan
              varken statskassan, kommunerna eller lärosätena kommer att klara
              av att genomföra. Det har gjorts bedömningar om antalet platser
              inom den högre utbildningen. Det är nu ungefär 10 000 platser
              som ska ökas på. Det är 1 000 i Uppsala och några hundra på andra
              lärosäten och så vidare. Det bygger på vad lärosätena själva säger.
            </seg>
            <seg n="8a27a227">
              Lärosätena säger själva: Vi klarar av att ta emot så här många
              studenter med bibehållen kvalitet. Socialdemokraterna säger då:
              Ni ska ta emot ännu fler. Det är klart att kvaliteten då kommer
              att försämras. Det är inte konstigt. Representanten för Vänsterpartiet
              nämnde tidigare i sitt anförande den rapport som kom från TCO
              häromdagen. Den visade att den lärarledda tiden på universiteten
              har minskat.
            </seg>
            <seg n="e90c409b">
              Det är en följd av den politik som den tidigare majoriteten bedrev
              med Amineh Kakabavehs eget parti som stödparti. Man ökade kraftigt
              antalet platser i den högre utbildningen men man ökade inte resurserna
              i samma utsträckning. Det blev mer storgruppsföreläsningar, mindre
              tid för handledning, en försämrad lärartäthet, och så vidare.
              Det var precis de problemen som byggdes upp under den förra regeringens
              tid.
            </seg>
            <seg n="c53e0359">
              Vi ökar nu platserna för nästa år inom den kommunala vuxenutbildningen
              med 10 000 platser och därutöver med nästan 10 000 till. Då kommer
              Socialdemokraterna och säger: Det räcker inte, vi ska ha ytterligare
              15 000 platser. Sedan tillkommer ytterligare 10 000 platser på
              det i någon specifikt riktad ungdomssatsning. Plus de ytterligare
              10 000 vi föreslår blir det 35 000 extra platser. Om man räknar
              på två års sikt blir det 45 000 extra platser, vilket Margareta
              Pålsson förtjänstfullt nämnde.
            </seg>
            <seg n="2876656c">
              Det är en ökning av den kommunala vuxenutbildningen inom ett
              år med 26 procent. Det är klart att om man ska bibehålla kvaliteten,
              hitta lärare för de här utbildningarna och inte bidra till inlåsningseffekter
              är det en orealistisk satsning helt enkelt. Ni tar lättvindigt
              på kvalitet, agerar ekonomiskt oansvarigt och visar att ni ingenting
              har lärt av de tidigare tolv åren av socialdemokratiskt styre
              och de konsekvenser det fick för den svenska skolan, den svenska
              högre utbildningen och den kommunala vuxenutbildningen.
            </seg>
            <seg n="fbbc59f0">
              Fru talman! Med de orden vill jag yrka bifall till utskottets
              förslag i betänkandet.
            </seg>
          </u>
          <note type="speaker" n="fded9619">
            Anf. 31 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-5" n="204896b0">
            <seg n="e8ff35c6">
              Fru talman! Det finns mycket att kommentera i Fredrik Malm anförande.
              Beträffande vad vi rödgröna ska göra efter valet eller när vi
              ska beställa våra hamburgare kan man fråga sig: När kommer Fredrik
              Malm att beställa hamburgaren förstatligad skola av alliansen?
              Vad kan vi förvänta oss i den frågan? Men det är inte min huvudfråga,
              utan det var mer retoriskt.
            </seg>
            <seg n="6bf73c9b">
              Fredrik Malm talar mycket om kvalitet på högskolan. Det är väldigt
              bra. Jag gillar det. Jag tycker att det är bra. Det enda som är
              synd och bedrövligt är att alliansen inte har ett enda förslag
              om satsningar på kvalitet i högskolan. Det är vad som saknas.
              Jag är helt överens med Fredrik Malm om att vi behöver mer lärarledd
              undervisningstid på högskolan. Det är precis vad som behövs.
            </seg>
            <seg n="07ec9f7f">
              Om jag minns rätt var det också vad som efterlystes av Folkpartiet
              under många år i opposition. Men var finns det i budgeten? Ni
              ökar antalet platser, men ni gör inga kvalitetssatsningar. Jag
              vill påpeka att vi rödgröna har ett gemensamt förslag på 400 miljoner
              för just kvalitetssatsning som bland annat SFS och andra högskoleorganisationer
              har uppmärksammat väldigt positivt.
            </seg>
            <seg n="4bda198f">
              Varför talar Fredrik Malm så länge och så ordrikt om kvalitet
              när han inte kan komma med någonting? Det är ganska anmärkningsvärt
              att Folkpartiet som ändå bröstar sig med högskolepolitik och så
              vidare inte inser att man behöver ha pengar för att få fler timmar
              lärarledd undervisning på högskolan.
            </seg>
          </u>
          <note type="speaker" n="e3d5a00c">
            Anf. 32 FREDRIK MALM (fp) replik:
          </note>
          <u who="unknown" xml:id="i-5736781368fe891e-0" n="d117d6af">
            <seg n="5fb64f54">
              Fru talman! Jag kan påpeka att jag givetvis precis som Vänsterpartiet
              borde ha noterat i inledningen av mitt anförande att jag skulle
              överskrida den anmälda talartiden en del med tanke på att vi bara
              har en företrädare i debatten för Folkpartiets del.
            </seg>
            <seg n="574215f1">
              Fru talman! Det Mats Pertoft tar upp är intressant. Det är klart
              att det alltid är lättare att mejsla ut en budget när man sitter
              i opposition. Då kan man lova lite mer och kanske inte heller
              granskas lika hårt.
            </seg>
            <seg n="479e3a96">
              Om vi ska gå till fakta lades det år 2008 ungefär 44 miljarder
              på utgiftsområde 16 som vi diskuterar. I år blir det 53 miljarder.
              Det är en ökning med 9 miljarder kronor. Det har skett mycket
              stora förstärkningar till hela skolväsendet sedan alliansen tog
              över efter förra valet.
            </seg>
            <seg n="8a109b3d">
              Det har givetvis skett därför att vi har prioriterat detta. Vi
              har genomfört andra reformer som har frigjort resurser så att
              vi kan satsa mer resurser på skolan.
            </seg>
            <seg n="7446b8c0">
              Nu har vi gjort en bedömning och prioritering från alliansen.
              Vi har gjort betydligt större satsningar på forskning än vad vi
              kanske har gjort på en del andra områden. Det är ändå så att det
              har skett förstärkningar och att alla lärosäten får ökade anslag.
            </seg>
            <seg n="37b7fe8b">
              Det blir en lite märklig kritik från oppositionen om man säger
              att vi inte satsar på kvalitet. Utbildningsministern har också
              aviserat att det kommer en proposition i vår den skulle i och
              för sig ha kommit något tidigare om kvaliteten inom grundutbildningen
              i den högre utbildningen.
            </seg>
          </u>
          <note type="speaker" n="2a3d477b">
            Anf. 33 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-6" n="204896b0">
            <seg n="40004e1b">
              Fru talman! Jag blir inte riktigt klok på Fredrik Malms svar.
              Jag tror att han helt enkelt står inför det faktum att han för
              några minuter sedan anklagade oppositionen för att satsa lättvindigt
              på kvalitet och inte hade läst på. Han hade inte insett att hans
              regering inte har satsat någonting i den här budgeten på ökad
              lärarledd tid i högskolan, som är lika med kvalitet, utan det
              har vi från oppositionen gjort.
            </seg>
            <seg n="9728f3fa">
              Våra budgetar är finansierade. Du kan gärna ta en koll i budgetdebatten
              om du vill misstänkliggöra det. Ni satsar inte på kvalitet och
              mer lärarledd undervisning i högskolan. Det krävde Folkpartiet
              i många år när ni satt i opposition, men ni levererar inte. Det
              är problemet. Ni ställer högre krav, men ni finansierar det inte.
              Det är en massa ord hela tiden.
            </seg>
            <seg n="7692c461">
              Även om ni kanske i vår lägger fram en proposition om kvalitetsindikatorer
              i resursfördelningssystemet måste ni ha pengar. De kommer Anders
              Borg inte att ge er. Vi visar att vi har pengar och faktiskt prioriterar
              studenterna och utbildning. Vi vet att även studenter behöver
              lärare och behöver lyssna på en människa som berättar för dem.
            </seg>
            <seg n="fdeffb26">
              Det är precis den kritik som vi fick i går när det gällde utbildning
              av lärare för undervisning i matematik på gymnasiet. Vi behöver
              lärare som förklarar för studenterna hur det hela går till. Den
              tiden finns inte på högskolan i alliansens Sverige.
            </seg>
          </u>
          <note type="speaker" n="451c32e9">
            Anf. 34 FREDRIK MALM (fp) replik:
          </note>
          <u who="unknown" xml:id="i-5736781368fe891e-1" n="d117d6af">
            <seg n="5cf637c3">
              Fru talman! Det blir mycket märkligt. Sverige har aldrig satsat
              mer på den högre utbildningen än vad vi gör nu. Mats Pertoft står
              här och säger att det saknas pengar och att det inte kommer några
              pengar.
            </seg>
            <seg n="7b7ae558">
              Socialdemokraterna satt i minoritetsregering i tolv års tid.
              Ni var med som stödparti större delen av den tiden. Det var då
              den politik som vi nu förändrar byggdes upp. Man ökade kraftigt
              antalet platser, men man sköt inte till resurser.
            </seg>
            <seg n="ad622b21">
              Det var en sänkning av resurserna per student med ungefär 20
              procent enligt Högskoleverket före förra valet. Det är klart kvaliteten
              drabbas om det i dag går ungefär 170 000 studenter i den kommunala
              vuxenutbildningen. Socialdemokraterna vill i varje fall öka med
              35 000 till. Det är en ganska rejäl ökning. Det kan låta bra,
              men det ska också genomföras i praktiken.
            </seg>
            <seg n="64b2de91">
              Lärosätena säger: Vi klarar av 10 000 platser till. Det är vad
              vi nu genomför. Ni säger då: Nej, det ska vara 12 500 platser.
              Hur tror du det ska gå, Mats Pertoft? Lärosätena själva säger:
              Vi klarar inte av att bygga ut mer så snabbt. Vi har inte lärare
              för det. Vi kommer inte att kunna upprätthålla kvaliteten.
            </seg>
            <seg n="adb68e7e">
              Då offrar man ju innehållet i utbildningen och kvaliteten för
              någon sorts kvantitativt mål för att det alltid handlar om att
              bjuda lite över den sittande regeringen.
            </seg>
            <seg n="fb47fb5e">
              Om man är ansvarsfull som opposition måste man väl ibland kunna
              medge att regeringen också gör någonting bra. Ni borde kunna säga
              att det här är en klok satsning och en rimlig avvägning, för det
              är det.
            </seg>
            <seg n="2e4c5297">
              Mats Pertoft vet inte bättre än Anders Borg hur Anders Borg kommer
              att reagera i en eventuell förhandling med Jan Björklund och Utbildningsdepartementet
              om satsningar. Anders Borg har hittills visat att han är den finansminister
              som har släppt loss mest pengar till utbildningssystemet i Sverige.
              Det kommer han säkert också att fortsätta att göra.
            </seg>
          </u>
          <note type="speaker" n="15d32cd2">
            Anf. 35 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-5" n="46ef9d0e">
            <seg n="a7da5c66">
              Fru talman! Jag börjar med att tacka Fredrik Malm för att han
              har berättat om hur mycket mer vi vill satsa på utbildning och
              hur många fler platser som vi tycker är viktiga när det är lågkonjunktur
              och människor är arbetslösa. Det är alltid viktigare att utbilda
              sig än att sitta och rulla tummarna.
            </seg>
            <seg n="32c17d1e">
              Jag har några frågor till Fredrik Malm. Den första gäller det
              som Margareta Pålsson sade här tidigare om att det inte spelar
              någon större roll att så många lärare nu varslas och sägs upp.
              Jag skulle vilja fråga Fredrik Malm var gränsen går. Är det okej
              att 1 000 lärare försvinner eller 2 000, 3 000 eller 50 000? Var
              går gränsen för när lärare verkligen gör skillnad för er? Någonstans
              måste väl ändå detta spela någon roll även för den borgerliga
              regeringen.
            </seg>
            <seg n="1c911c73">
              Fredrik Malm raljerar över oenigheten och säger sedan själv att
              man inte var enig om skolpolitiken inom den borgerliga alliansen
              förrän i februari. Jag skulle vilja fråga: Vad kommer att hända
              om ni får regera? Enligt SCB verkar det inte vara så, men opinionsundersökningar
              är bara opinionsundersökningar. Vad kommer att hända om ni verkligen
              får regera? Ska skolan förstatligas?
            </seg>
            <seg n="e3933a59">
              Björklund har sagt att steg ska tas nästa mandatperiod. Är ni
              överens om det? Jag tror att många ute på skolorna undrar över
              det här. Kommer frivux att återupptas, till exempel? Hur blir
              det med överprövning av betyg? Man har ju tillsatt en utredning
              om det bara för att stilla Vänsterpartiets iver. Hur blir det
              med ordningsbetygen, som Reinfeldt inte vill ha men som Björklund
              vill ha?
            </seg>
            <seg n="23034a06">
              Den sista frågan är: Vilket land hade högst ungdomsarbetslöshet
              2006?
            </seg>
          </u>
          <note type="speaker" n="503f436e">
            Anf. 36 FREDRIK MALM (fp) replik:
          </note>
          <u who="unknown" xml:id="i-5736781368fe891e-2" n="d117d6af">
            <seg n="fe005dae">
              Fru talman! Socialdemokraterna talar om lärarna. Vi satsar nu
              53 miljarder kronor på skolväsendet. Men det är inte staten som
              anställer lärarna, och det vet Marie Granlund också. Det är inte
              heller vi här inne i riksdagen som gör de kommunala prioriteringarna.
            </seg>
            <seg n="7fc63503">
              Vad vi kan säga är att vi skjuter till mycket stora extra resurser
              till kommunsektorn. Vi gör extra satsningar på fortbildning för
              lärare. Vi skapar en ny lärarutbildning. Vi genomför reformer
              för validering för lärare som inte har behörighet för att de ska
              kunna bli behöriga och så vidare. Vi gör mycket stora satsningar.
            </seg>
            <seg n="92a7d4ae">
              Att människor blir friställda i kommunsektorn under en stor ekonomisk
              kris är ingenting som vi helt och hållet kan förhindra. Men vi
              kan på olika sätt dämpa krisen. Det är det som alliansregeringen
              har gjort, och det på ett ganska framgångsrikt sätt. Det är inte
              bara lärarna i kommunsektorn som kan hotas av uppsägning. Det
              gäller också många andra kommunanställda. Men de satsningar som
              vi gör på att förstärka ekonomin i den kommunala sektorn kommer
              också att dämpa krisen; det är vi övertygade om. Det handlar givetvis
              också om kommunala prioriteringar.
            </seg>
            <seg n="11d43ff1">
              Fru talman! Man talar här om detta med att vara överens och inte
              överens. Vi är sju partier här i riksdagen. Vi kan mycket väl
              ha diskussioner internt i våra partier. Men det är en väsentlig
              skillnad när man sedan lägger fram förslag i riksdagen. Vi i alliansen
              har en ordning där vi diskuterar, förhandlar och kommer fram till
              olika saker och ting. Sedan står vi lojalt bakom det. Men det
              hindrar inte att vi i Folkpartiet, Centerpartiet, Moderaterna
              eller Kristdemokraterna kan föra en vital intern diskussion i
              våra partier och driva på i olika frågor. Jag är ganska övertygad
              om att väljarna ser det.
            </seg>
            <seg n="27f3bb08">
              Vad vi väntar på nu är ett besked från oppositionen om vilken
              politik ni vill driva. Det är det som väljarna väntar på just
              nu.
            </seg>
          </u>
          <note type="speaker" n="9916bd3a">
            Anf. 37 MARIE GRANLUND (s) replik:
          </note>
          <u who="marie_granlund_2a02ae" xml:id="i-703395e8a9c44e0d-6" n="46ef9d0e">
            <seg n="50935e49">
              Fru talman! Vi är fullständigt överens om att återvändsgrändspolitiken
              med tidiga val, sortering och minskade möjligheter att få en chans
              till är förödande. Här måste vi öppna dörrarna; det är vi fullständigt
              överens om.
            </seg>
            <seg n="682b2161">
              Jag blir inte tryggare av att Fredrik Malm står och säger att
              det inte bara är lärarna som drabbas. Nej, det är klart det är
              äldreomsorgspersonal, vårdbiträden och så vidare. Så är det; det
              är helt rätt. Det är därför man måste göra någonting åt det här.
            </seg>
            <seg n="b5d114e0">
              Fredrik Malm svarar inte på var taket är. När är det okej? 500
              lärare är tydligen okej. Är 1 000 okej eller 2 000, 3 000, 4 000,
              5 000 eller 6 000? Var går gränsen för att det inte är okej längre
              och när man måste göra någonting åt saker och ting? Unga har ju
              rätt till likvärdig utbildning.
            </seg>
            <seg n="bf94949a">
              Det är inte vilka frågor som helst vi pratar om när det gäller
              oenigheten inom den borgerliga regeringen. Förstatligande är inte
              någon småsak. Kommer det att tas steg nästa mandatperiod i det
              här? Vad man förstår av Jan Björklund kommer de andra partierna
              att vika sig. Kommer det att bli på det sättet? Det här skapar
              stor oro ute på skolorna. Jag tror att det är viktigt att man
              berättar hur det är eller också lägger det åt sidan och säger
              att det inte är aktuellt så att skolorna får arbetsro. Det är
              jätteviktigt.
            </seg>
            <seg n="01169491">
              Jag kan konstatera att jag inte fick svar på frågan om vilket
              land som hade högst ungdomsarbetslöshet 2006. De borgerliga ledamöterna
              verkar ha smittats av statistiksjukan där man inte riktigt vet
              vad som gäller. Det var inte så att Sverige hade högst ungdomsarbetslöshet.
              Det var flera länder som före 2006 hade en värre situation, till
              exempel Frankrike och Italien. Varför säger ni då att det var
              Sverige?
            </seg>
          </u>
          <note type="speaker" n="d5d9441b">
            Anf. 38 FREDRIK MALM (fp) replik:
          </note>
          <u who="unknown" xml:id="i-5736781368fe891e-3" n="d117d6af">
            <seg n="a270019a">
              Fru talman! Det är alltid lika fascinerande när Socialdemokraterna
              talar om att den borgerliga skolpolitiken leder till en sorts
              återvändsgränd. Vi försöker vända en utveckling där nästan fyra
              av tio elever inte fick slutbetyg från gymnasiet. Vi försöker
              vända en utveckling där antalet avhopp från gymnasieskolans olika
              program var mycket stort. Endast ungefär 1520 procent av de killar
              som läser det individuella programmet fick i slutändan över huvud
              taget ett gymnasiebetyg.
            </seg>
            <seg n="70851210">
              Skolan blev en utslagningsmaskin, Marie Granlund. Den blev en
              utslagningsmaskin där de elever som hade Selma Lagerlöf och Vilhelm
              Moberg trängandes med varandra i bokhyllan hemma och som hade
              akademikerföräldrar fick det stöd och den hjälp de behövde. Annars
              flyttade deras föräldrar dem till en annan skola. Men för en stor
              grupp ungdomar och elever arbetets söner, Marie Granlund gick
              det inte lika bra i den svenska skolan.
            </seg>
            <seg n="e317949d">
              Vi försöker vända detta. Det är klart att man kan använda en
              retorik där man kallar detta för en återvändsgränd. Men det är
              inte en återvändsgränd, utan det är en möjlighet att över huvud
              taget komma ut på motorvägen och framåt i livet för många ungdomar.
              Jag tycker att det är en lite tråkig attityd från oppositionens
              sida, minst sagt, i frågan.
            </seg>
            <seg n="fb14074f">
              Vad gäller arbetslösheten är det ingen hemlighet att ungefär
              en kvarts miljon var öppet arbetslösa under den förra mandatperioden.
              Därutöver fanns en bit över 100 000 människor, ungefär, i arbetsmarknadspolitiska
              åtgärder. Det fanns också en mycket stor grupp människor som egentligen
              ville jobba men som pluggade. De kallas för latent arbetssökande.
              De finns med i statistiken i alla andra länder, men just i Sverige
              valde Socialdemokraterna att stoppa dem i en annan kategori. Det
              fanns även en mycket stor grupp människor som var förtidspensionerade
              och en annan grupp som var sjukskrivna trots att ett antal människor
              inom denna kategori faktiskt kunde och ville jobba. Även om de
              inte kunde jobba heltid kunde de i alla fall jobba deltid.
            </seg>
            <seg n="f1b8b506">
              Totalt sett var arbetslösheten under Göran Perssons styre i Sverige
              avsevärt mycket högre än vad ni berättade för väljarna. När vi
              sedan avslöjade denna myt och denna bluff valde väljarna att gå
              på den linjen och välja en ny regering i Sverige.
            </seg>
          </u>
          <note type="speaker" n="3feb13ba">
            Anf. 39 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-5" n="dd7b359b">
            <seg n="ac7c3048">
              Fru talman! Fredrik Malm påpekade att Vänsterpartiet vill få
              bort lärlingsutbildningarna. Fredrik Malm och alla andra vet att
              regeringens satsningar sker på vissa ämnen. Det vi vill är att
              kärnämnena ska lyftas. Alla elever ska få samma möjlighet att
              utöka sin kunskap i alla ämnen, och inte bara när det gäller att
              räkna och skriva. Detta är viktigt. Därför vill vi ha fler lärare,
              mer utbildad personal och fler pedagoger inom skolorna. Då ger
              man möjlighet till rätt kunskap, likvärdig kunskap och omfattande
              kunskap. Det är också viktigt.
            </seg>
            <seg n="d3ad8c9c">
              Det andra som Fredrik Malm påpekade var att jag lyfte fram vad
              som skrivs om andelen lärartid för studenter i högskolan enligt
              den rapport som har kommit. Ni klagar på vad vi gjorde för tre
              eller sex år sedan tillsammans med Socialdemokraterna och Miljöpartiet,
              men frågan är: Vad har ni gjort? Ni pratar hela tiden om att ni
              satsar på kvalitet i högskolan, men i dag har tre av tio heltidsstuderande
              mindre än sex timmar lärartid. Ni talar hela tiden om att ni vill
              satsa på kvalitet, på skolan och på högskolan, men vad har ni
              gjort? Varför har ni inte förbättrat detta?
            </seg>
            <seg n="c60b9702">
              När vi satt vid makten fattade vi beslut om minst nio timmars
              lärartid. I dag är det mindre än sex timmar. Vad säger Fredrik
              Malm om detta?
            </seg>
          </u>
          <note type="speaker" n="7692d780">
            Anf. 40 FREDRIK MALM (fp) replik:
          </note>
          <u who="unknown" xml:id="i-5736781368fe891e-4" n="d117d6af">
            <seg n="1c68ab2e">
              Fru talman! Det är klart att det är bekymmersamt. Det är oerhört
              bekymmersamt att studenter som förväntas läsa heltid inom den
              högre utbildningen, vilket ska vara 40 timmar i veckan, kanske
              har 37 timmar i veckan som är egen tid. Då ska man sitta på Carolina
              Rediviva och läsa på, och sedan har man föreläsningar några timmar.
              Det är mycket bekymmersamt, för det sänder en signal till de studenter
              som läser de här utbildningarna att de egentligen inte läser på
              heltid.
            </seg>
            <seg n="69d0b9aa">
              Regeringen har för avsikt att återkomma i vår med en proposition
              som vi kommer att behandla. Vi har också gjort mycket stora satsningar
              på den högre utbildningen i Sverige, inte bara på forskningen.
              Praktiskt taget alla lärosäten har fått ökade resurser.
            </seg>
            <seg n="3c271eb5">
              Det finns också ett ansvar hos lärosätena själva när det gäller
              hur man lägger upp sin undervisning, hur brett utbud av kurser
              man har och en del annat. Det finns heller ingenting som hindrar
              ett lärosäte att fördela om pengar till humaniora, teologi och
              så vidare från andra områden i lärosätets budget.
            </seg>
            <seg n="fbeabb14">
              Vad gäller lärlingsutbildningarna är det väldigt märkligt att
              det är just de partier som kallar sig för arbetarpartier de partier
              i Sverige som alltid har stått upp för de människor som inte alltid
              haft det så lätt utan som fått slita och kämpa hårt för sina rättigheter
              ute i industrin, på fabriksgolven och i produktionen på olika
              sätt och agerat för att arbetarna ska få det bättre som i dag
              bygger upp, Marie Granlund, återvändsgrändens politik. Det är
              ni som inte riktigt accepterar att det finns många i Sverige som
              vill ut och jobba, hjälpa till, tjäna pengar och bygga upp ett
              bra liv men som kanske inte vill plugga alldeles för länge.
            </seg>
          </u>
          <note type="speaker" n="3e5897d0">
            Anf. 41 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-6" n="dd7b359b">
            <seg n="625f1fb6">
              Fru talman! Problemet är er politik, Fredrik Malm. Det är tillfälliga
              satsningar. Det vi i Vänsterpartiet vill tillsammans med Socialdemokraterna
              och Miljöpartiet är att det ska vara långsiktig utbildning och
              långsiktiga satsningar inom välfärden och utbildningen. Det är
              det som är det viktigaste. Därför menar vi att det är viktigt
              att satsa på eleverna redan från början, så att det finns utbildade
              lärare som har ett jobb som är kontinuerligt och inte bara tillfälligt
              i vissa ämnen. Vi vill att de ska lära sig alla kärnämnena. Hela
              utbildningsprogrammet bygger ju på att man lär sig kärnämnena
              och satsar på dem. Det är viktigt att komma ihåg detta.
            </seg>
            <seg n="74f3882c">
              Självklart står vi i Vänsterpartiet för dem som är socialt utsatta
              och som annars inte kommer till tals, varken här i talarstolen
              eller någon annanstans. Vi är väldigt stolta över att företräda
              dem, och det kommer vi fortsätta att göra. Tillsammans med Socialdemokraterna
              och Miljöpartiet kommer vi att satsa på skolan och utbildningen
              på alla nivåer.
            </seg>
            <seg n="c6a1a391">
              När det gäller lärartiden i högskolan konstaterar Högskoleverket
              att resurserna per student ligger kvar på samma nivå som 1998.
              Det är väldigt viktigt att komma ihåg det. Så många år har gått,
              ett decennium, och fortfarande är resurserna på den nivån. Så
              påstår man här i talarstolen att man satsar. Visst, de satsningar
              ni har gjort är bra men de är inte tillräckliga. I så fall skulle
              det inte komma någon sådan rapport om bristande möjligheter och
              resurser.
            </seg>
          </u>
          <note type="speaker" n="a8237650">
            Anf. 42 FREDRIK MALM (fp) replik:
          </note>
          <u who="unknown" xml:id="i-5736781368fe891e-5" n="d117d6af">
            <seg n="b3cf421f">
              Fru talman! Amineh Kakabaveh har givetvis rätt i att det vi gör
              är bra och fel i att det vi gör inte är tillräckligt bra. Så skulle
              jag kunna säga. Men det är klart att vi alltid behöver göra mer.
              Så är det.
            </seg>
            <seg n="5b630b24">
              Det nämns att lärlingsutbildningen skulle vara en tillfällig
              satsning. Det är den inte alls. Det är en försöksverksamhet, och
              det är något helt annat. Vi har inte alls för avsikt att genomföra
              detta som något tillfälligt window of opportunity under alliansregeringen.
              Vi har för avsikt att detta ska permanentas och att den här möjligheten
              ska finnas.
            </seg>
            <seg n="a5cb78a1">
              Jag vill också påminna om att man formellt sett är i arbetsför
              ålder i Sverige mellan 16 och 65. Gymnasieskolan är formellt sett
              frivillig även om de allra flesta går där. Är det då för mycket
              begärt att om man som 16-åring är specifikt intresserad av en
              bransch där det finns intresse av att anställa människor också
              får gå en lärlingsutbildning där man inte bara behöver sitta inne
              i klassrummet på skolan utan i stället kan vara ute på en arbetsplats
              uppemot hälften av tiden med ett kontraktsförhållande med en arbetsgivare
              och få handledning samtidigt som man läser in skolan? Vi i alliansen
              tycker att den vägen också borde kunna finnas.
            </seg>
            <seg n="809e8f71">
              Det är ingen som tvingar någon att gå på gymnasiet. Men om man
              går på gymnasiet ska det väl ändå finnas lite olika vägar där?
              Det är tråkigt att de partier som i nästan hundra år har sagt
              sig stå upp för arbetarklassen i Sverige i dag är de partier som
              med kraft motsätter sig lärlingsutbildningar och att man renodlar
              de yrkesinriktade programmen. Ni har ju inte LO med er där heller.
              Vänsterpartiet har förvisso väldigt sällan LO med sig, men Socialdemokraterna
              har inte heller LO med sig här.
            </seg>
            <seg n="a9335b40">
              Jag tror att det finns ett betydande stöd för lärlingsutbildningarna
              även bland vänsterväljare.
            </seg>
          </u>
          <note type="speaker" n="da65f4c1">
            Anf. 43 GUNILLA TJERNBERG (kd):
          </note>
          <u who="gunilla_tjernberg_25615e" xml:id="i-f956796a959b13a4-0" n="22c2f487">
            <seg n="4e5e6bf5">
              Fru talman! Vi får föra en intressant debatt när det gäller utbildningsfrågorna.
              Att skolpolitiken under många år har varit föremål för stora förändringar
              kan vi i dag konstatera utifrån dagens debatt. Vi har tyvärr under
              lång tid sett en trend där svenska elever har halkat efter i kunskapsutvecklingen.
              Utbildningsutskottet fick så sent som i går en väldigt bra genomgång
              av det totala misslyckande som den tidigare socialdemokratiska
              politiken har gett och tyvärr försvårat för eleverna i våra skolor.
              I går handlade det om gymnasieskolan.
            </seg>
            <seg n="70b8af9c">
              Vi har också noterat en allt större segregering, där skillnaden
              i resultat mellan olika skolor har ökat. Därför har det varit
              väldigt viktigt med de reformer som alliansregeringen i dag har
              satt in med fokus på kunskap och på att fler elever ska vara med
              och nå målen. Det är bra och viktiga beslut.
            </seg>
            <seg n="86518511">
              Förslaget till ny lärarutbildning kommer inom kort, och en ny
              skollag är på väg.
            </seg>
            <seg n="51037a87">
              En viktig uppgift är också att tidigt upptäcka elever som behöver
              särskilt stöd för att få möjlighet att nå målen. Ju tidigare,
              desto större är möjligheterna för skolan att ge den rätta hjälpen
              och det rätta stödet som barn och elever har rätt att få. För
              att nå dit har alliansregeringen tagit initiativ för att tidigare
              kunna upptäcka barn som behöver stöd och hjälp och fått ett majoritetsbeslut
              i riksdagen för det. Det har handlat om tidigare nationella prov,
              skriftliga omdömen vid tidigare ålder och en läs- och skrivarsatsning
              för elever i årskurs 13.
            </seg>
            <seg n="6f3b35bf">
              Bland annat dessa åtgärder tror vi är en väg att upptäcka barn
              med studiesvårigheter men också naturligtvis barn med särskilda
              begåvningar.
            </seg>
            <seg n="631066db">
              Fru talman! Lärare spelar en oerhört viktig roll för elevernas
              kunskapsutveckling. Att ha kunniga och behöriga lärare är avgörande
              för att fler elever ska nå kunskapsmålen.
            </seg>
            <seg n="7276e31a">
              Det här är en utgångspunkt som är oerhört central för oss kristdemokrater
              och för hela alliansen.
            </seg>
            <seg n="f96d43de">
              Den stora satsningen på Lärarlyftet är välkommen. Det är en åtgärd
              som hjälper obehöriga lärare att bli behöriga. Redan behöriga
              lärare kan också få kompetensutveckling. Under hösten påbörjades
              Förskolelyftet, en särskild satsning med 200 miljoner kronor årligen.
              Söktrycket är i dag mycket stort. En särskild satsning görs också
              på rektorerna i och med den kommande befattningsutbildningen för
              rektorer. Det här kommer vi att diskutera senare i dag.
            </seg>
            <seg n="a8ec3418">
              Fru talman! I början av nästa år kommer regeringen också att
              lägga fram ett förslag om en förbättrad lärarutbildning för att
              stärka kvaliteten i svensk skola. För 2010 görs ytterligare satsningar
              som lägger grunden för ökad måluppfyllelse men också en bättre
              arbetsmiljö för våra lärare och pedagogiska ledare.
            </seg>
            <seg n="e74d90a8">
              Det här är åtgärder som visar att alliansregeringen på stort
              allvar inser lärarens och rektorns betydelse för en skola där
              barn och unga ska få kunskapsutveckling. Det här visar också SKL-rapporten,
              som vi fick ta del av tidigare och som Margareta Pålsson på ett
              förtjänstfullt sätt har beskrivit.
            </seg>
            <seg n="5008c54e">
              Fru talman! För att elever ska nå kunskapsmålen är det viktigt
              att varje elev känner att han eller hon får utlopp för sin kreativitet.
              Elever som är mer praktiskt lagda måste få samma uppmuntran som
              elever som är mer teoretiskt begåvade. Därför är jag naturligtvis
              oerhört glad, tillsammans med mitt parti Kristdemokraterna, över
              den nya gymnasiereform som riksdagen tidigare har beslutat om,
              som ökar möjligheten för olika begåvningar, för olika elever.
              Det är tre ingångar i en gymnasiereform som vi snart också får
              se genomförd.
            </seg>
            <seg n="3a92ad9e">
              Kvaliteten på yrkesprogrammen höjs. Och eleverna ges en möjlighet
              att välja mellan högskoleförberedande program eller program som
              ger tillräckliga kvalifikationer för att man ska kunna gå direkt
              ut i arbetslivet, om det är det man önskar. Men man har också
              möjlighet att få behörighet till högskolan.
            </seg>
            <seg n="8e61d711">
              Jag är övertygad om att det här är en reform som kommer att ge
              fler elever möjlighet att genomföra sin gymnasieutbildning, så
              att de inte hamnar i socialt utanförskap. Det kommer även att
              minska segregationen.
            </seg>
            <seg n="d64ece26">
              Vi vet också att regeringen satsar resurser på platser inom yrkesvux,
              just för att stärka yrkeskompetensen och öka möjligheten för arbetslösa
              att få ett jobb.
            </seg>
            <seg n="670b01e0">
              Det är intressant att höra Socialdemokraternas retorik i dag.
              Jag har faktiskt med ett visst nöje lyssnat till den. De platser
              som regeringen nu tillför har ju tagits fram i samarbete med regionala
              samordnare. Min fråga till Socialdemokraterna och Marie Granlund
              är naturligtvis om hon har träffat de regionala samordnarna.
            </seg>
            <seg n="2e1c6ba9">
              Jag satt för tre fyra dagar sedan och pratade med dem. En del
              av samordnarna, som är från de olika länen, är socialdemokrater.
              Det är landshövdingar. Det är andra från oppositionen, beroende
              på hur det ser ut i länet.
            </seg>
            <seg n="f84954a3">
              Prata med tidigare ministern Barbro Holmberg från Gävle, som
              står bakom det äskande som man har gjort till regeringen! Prata
              med era partikamrater! Retoriken i kammaren visar att Socialdemokraternas
              krav på fler platser inte har ett dugg med verkligheten att göra.
              Det som man från de regionala samordnarna har äskat är ju det
              som statssekreterargruppen i regeringen nu också har rekommenderat
              regeringen att skriva ut.
            </seg>
            <seg n="d12da13c">
              Prata med era egna partikamrater! Att ni inte litar på alliansen
              har jag förstått. Men ni litar förhoppningsvis på era egna partikamrater.
            </seg>
            <seg n="d995a737">
              Skolans sociala miljö och skolans fostrande ansvar kan inte nog
              strykas under. Skolan har naturligtvis som huvudsaklig uppgift,
              fru talman, att förmedla kunskaper. Men skolan ska också förmedla
              normer och värderingar. Begrepp som kamratskap, ansvar och hänsyn
              ska prägla skolans arbetsmiljö. Och det är viktigt att vuxenvärlden
              sätter tydliga gränser. När man ser att kränkande behandlingar
              förekommer eller när mobbning upptäcks ska vuxenvärlden reagera.
            </seg>
            <seg n="4077c00f">
              Varje barn borde kunna gå till skolan och känna trygghet. Trygga
              miljöer är en viktig grund för lärande. Trygghet måste få genomsyra
              skolan.
            </seg>
            <seg n="4dd23398">
              Fru talman! När det gäller att nå framgång i det här arbetet
              är jag väldigt glad att vi i alliansen har tillfört 45 miljoner
              till Skolverket för att man ska titta på och utvärdera de befintliga
              metoder som används just mot mobbning och kränkande behandling.
              Det är nämligen väldigt viktigt att vi har evidensbaserade sådana
              metoder, så att vi vet att de leder fram till den nytta som det
              är tänkt.
            </seg>
            <seg n="aca19434">
              Oppositionen i dag har ärligt talat inte mycket att komma med.
              En spretig oenig opposition med otydlig kritik möter alliansen.
              Det kommer vissa slagord, som rättvisa och sortering. Och Socialdemokraterna
              tycks inte känna till sin egen politik.
            </seg>
            <seg n="33205685">
              Jag är oerhört förvånad över Marie Granlunds agitation i kammaren.
              Under den tidigare regeringen var hon ansvarig ordförande i näringsutskottet.
              Jag ska då berätta att 2006, samma år som alliansen fick förtroendet
              från väljarna, hade vi ett utanförskap på 1 693 000 personer.
              Av detta var 21 procent ungdomsarbetslöshet.
            </seg>
            <seg n="8fb82132">
              Var går gränsen? Den frågan har Marie Granlund ställt i dag till
              alliansen. Var går gränsen för arbetslösheten? Jag frågar: Var
              går gränsen för ert utanförskap? Var går gränsen för Socialdemokraternas
              utanförskap? Är det 1 miljon? Är det 300 000 till? Är det 500
              000 till? Var går gränsen?
            </seg>
            <seg n="9eb3916b">
              Med den spretiga politik som oppositionen här visar på har man
              inte särskilt mycket att komma med. Miljöpartiet hälsar jag välkommen
              till alliansens politik när det gäller lärlingsplatser. Vänsterpartiet
              vill ta bort dem. Vänsterpartiet säger nej till skriva-och-räkna-satsningar
              i tidiga åldrar.
            </seg>
            <seg n="c04860e8">
              Var är Socialdemokraternas politik? I dag är det ett vakuum.
              Man vill inte känna till sin tidigare politik. Man berättar ingenting
              om framtiden. Det är en vakuumpolitik som presenteras i dag när
              det gäller utbildningsfrågorna.
            </seg>
            <seg n="928c8973">
              Fru talman! Jag är väldigt glad över de insatser som Kristdemokraterna
              gör tillsammans med andra i alliansregeringen. Vi ska fortsätta
              det här arbetet för att uppnå en skola där varje elev ska känna
              trygghet, där varje elev ska få rätt till den kunskap som vi vill
              att de ska få och där man ser varje elevs individuella värde.
            </seg>
            <seg n="78c6ea26">
              Förr detta behövs kompetenta lärare, en tydlig ledning och styrning
              och en bra rektorsutbildning. Det arbetet ska vi fortsätta med
              framgent.
            </seg>
          </u>
          <note n="958e3243">
            Fru talman! Jag vill yrka bifall till förslaget i sin helhet
            i betänkandet och avslag på oppositionens förslag.
          </note>
          <note type="speaker" n="b566d1fe">
            Anf. 44 MIKAEL DAMBERG (s):
          </note>
          <u who="mikael_damberg_567c84" xml:id="i-9346eb5bbef68d77-0" n="24a27d6c">
            <seg n="e8d938d0">
              Fru talman! I dag på Nobeldagen när hela världens blickar riktas
              mot Helsingfors och Sverige debatterar den svenska riksdagen också
              forskning och högre utbildning. Kan det egentligen bli bättre
              än så? Talmännen förtjänar beröm för denna framsynta planering,
              tycker jag.
            </seg>
            <seg n="b9c7feed">
              Jag hade planerat att inledningsvis också hälsa högskole- och
              forskningsministern välkommen till hans första budgetdebatt i
              egenskap av minister. Jag hade tänkt säga: Du är efterlängtad.
              Nu får jag väl i stället säga: Du är eftersökt.
            </seg>
            <seg n="9b9dccdd">
              Jag beklagar att högskoleministern inte är här i dag, för jag
              hade sett fram emot en spännande och tydlig debatt. Det finns
              många obesvarade frågor som väntar på svar. Jag hade hoppats att
              ministern skulle ta tillfället i akt att räta ut en del av dessa
              frågetecken under dagens debatt.
            </seg>
            <seg n="da0e5091">
              Jag lade faktiskt upp en fråga på min Facebooksida häromdagen.
              Jag gav människor en möjlighet att skriva eller mejla frågor till
              mig som de ville ställa till högskoleministern under den här debatten.
              Nu är han inte här. Men jag låter ändå de här frågorna hänga lite
              i luften, så kanske de blir besvarade under debattens gång.
            </seg>
            <seg n="d6561e49">
              Christian ville att jag skulle fråga varför Helsingforss stad
              inte låter folk behörighetskomplettera på komvux. Detta leder
              bara till att många inte kommer in på sina drömutbildningar för
              att de saknar en kurs eller två. Sedan skriver han att antalet
              helårsstudenter på komvux har halverats sedan valet i Helsingfors.
            </seg>
            <seg n="0ef34fca">
              Klas-Herman Lundgren, ordförande för SFS, mejlade mig. Han ville
              att jag skulle ställa frågan om högskoleministern tycker att det
              är acceptabelt att tre av tio heltidsstudenter har mindre än sex
              timmars lärarledd undervisning i veckan. Det är en viktig fråga,
              inte minst när man läser regeringens tomma budget på det här området.
            </seg>
            <seg n="b07f2c33">
              Malin undrade när det kommer några ökade resurser till utbildningsvetenskaplig
              forskning. Jag kan ställa mig frågan hur en regering som så ofta
              talar om kunskap kan vara så kliniskt ointresserad av utbildningsvetenskaplig
              forskning, när man skulle behöva fylla på.
            </seg>
            <seg n="d767a28e">
              Magdalena undrar vad som egentligen hände med de utlovade kvalitetssatsningarna
              på högre utbildning och om regeringen har några förslag för att
              koppla utbildningar mer till arbetsmarknaden under studietiden.
              Jag är också nyfiken på svaret.
            </seg>
            <seg n="bc774f4f">
              Benny avslutningsvis mejlade mig och undrade vilka resurser regeringen
              tänker avsätta till stipendier för att säkra att Sverige fortfarande
              kan ha en berikande internationell blandning av studenter på sina
              lärosäten. Han undrar om det är sant att regeringen tänker sig
              att i princip låta 7 000 studenter konkurrera om några hundra
              stipendier. Ja, hur blir det? Man frågar sig.
            </seg>
            <seg n="1594e875">
              Det var bara några av frågorna. Jag hoppas att vi kan få svar
              på detta under debatten eller att högskoleministern behagar dyka
              upp i någon annan diskussion och debattera detta längre fram.
            </seg>
            <seg n="39ec0037">
              Fru talman! Dagens debatt präglas naturligtvis av den ekonomiska
              situationen i Sverige och världen. Under de närmaste åren kommer
              arbetslösheten att fortsätta att växa. Det måste hanteras på både
              kort och lång sikt. På kort sikt måste sysselsättningen hållas
              uppe så att inte arbetslösheten biter sig fast och kvaliteten
              i välfärden tillåts urholkas. På längre sikt måste vi få fram
              fler livskraftiga företag och höja produktiviteten så att den
              svenska konkurrenskraften stärks.
            </seg>
            <seg n="2e97c14c">
              Vi socialdemokrater har i vår budget presenterat ett investeringsprogram
              för 100 000 nya jobb och utbildningsplatser. Jag vill särskilt
              lyfta fram det investeringsprogram vi vill göra för unga människors
              chanser. Vi föreslår ett brett ungdomspaket med åtgärder för att
              med jobb och utbildning i dag rusta de unga inför morgondagens
              arbetsmarknad.
            </seg>
            <seg n="1f421e3c">
              Vi vill investera i entreprenörskap och forskning. Vi vill se
              mer resurser till forskning, bättre villkor för mindre och växande
              företag och en särskild satsning på besöksnäringen. Vi lägger
              fram flera förslag på kulturområdet och förbättrar förutsättningarna
              också för de kreativa näringarna, och så vidare.
            </seg>
            <seg n="d29c04dd">
              Fru talman! Vi socialdemokrater är övertygade om att investeringar
              i forskning är en av nycklarna till framgång för Sverige. Sverige
              är ett litet land med stora ambitioner, och Sverige ska vara en
              ledande kunskaps- och forskningsnation.
            </seg>
            <seg n="801b5c13">
              Men då måste forskningsresultaten bättre komma arbetslivet till
              del genom att man förstärker förutsättningarna för kommersialisering,
              till exempel genom holdingbolag och inkubatorer vid landets högskolor
              och universitet. Vi vill också ge fler småföretag möjlighet att
              växa genom innovativa varor och tjänster. Vi vill öka forskningsanslaget
              riktat till små och medelstora företag. Vi vill ge bättre möjligheter
              för mindre och medelstora företag att ta emot doktorander.
            </seg>
            <seg n="714b7a8d">
              Sammantaget innebär vår budgetmotion att vi lägger fram förslag
              om att stärka resurserna till forskning, utveckling och kommersialisering
              med drygt 2 miljarder kronor mer än regeringen under den kommande
              treårsperioden.
            </seg>
            <seg n="5e2e12ab">
              Fru talman! Men om Sverige ska vara en ledande kunskapsnation
              måste målet och ambitionen för högskolepolitiken och yrkeshögskolan
              sättas lika högt. Alla människor som har behörighet och som vill
              studera borde få möjlighet att studera vidare vid universitet
              och högskolor i framtiden. Sverige har inget att vinna på att
              ransonera kunskap.
            </seg>
            <seg n="d5bc4a49">
              I ett läge av dramatiskt växande arbetslöshet hos dagens ungdomsgeneration
              ställs denna fråga på sin spets. Jag kan konstatera att regeringen
              nu tvingas backa från sitt tidigare motstånd mot att bygga ut
              högskolan.
            </seg>
            <seg n="320d7c65">
              För bara ett år sedan avfärdades oppositionens krav på 10 000
              fler högskoleplatser, trots att varslen stod som spön i backen,
              trots att söktrycket ökade, trots att ungdomsgenerationen var
              större än på mycket länge. Resultatet blev ett förlorat år och
              troligtvis ännu högre ungdomsarbetslöshet i dag.
            </seg>
            <seg n="2d81c919">
              Det var ett misstag då. Nu är regeringen på väg att göra ytterligare
              ett misstag. De nya platser som föreslås är tvååriga. Problemet
              är att ganska få högskoleutbildningar är tvååriga. De allra flesta
              är betydligt längre än så.
            </seg>
            <seg n="af1678ea">
              Det finns fortfarande ingen långsiktighet, inget strategiskt
              tänk. Allt reduceras till lite budgettricksande.
            </seg>
            <seg n="f694d8ea">
              Jag är tvärtom övertygad om att Sverige har ett växande behov
              av välutbildad arbetskraft. Både inom ramen för yrkeshögskolan
              och universitet finns ett växande behov. Svensk förvaltning och
              svenskt näringsliv står inför en generationsväxling som inte får
              gå fel.
            </seg>
            <seg n="729f3cc3">
              Vi socialdemokrater är tydliga med att vi vill styra ytterligare
              platser på dessa utbildningar till de områden där söktrycket är
              högt och där det råder en bristsituation på arbetsmarknaden. Inte
              heller här visar regeringen något nytänk.
            </seg>
            <seg n="07a50f6d">
              Jag menar att det också finns rent humanistiska perspektiv på
              en mer offensiv utbildningspolitik. Jag är övertygad om att kunskap
              och bildning vidgar människors vyer och bidrar till deras personlighetsutveckling.
              Det stärker självständighet, kritiskt tänkande, problemformulering
              och reflexion. Bildning stärker med andra ord vår demokrati och
              bidrar till sammanhållningen i samhället.
            </seg>
            <seg n="10b3a646">
              Fru talman! Det mest anmärkningsvärda i regeringens budget är
              annars det som har diskuterats lite här tidigare. Det är att det
              återigen inte läggs en enda krona mer på kvalitetssatsning i högre
              utbildning.
            </seg>
            <seg n="45b2f434">
              Vi socialdemokrater är tydliga med att resursfördelningssystemet
              måste göras om. Vi är principiellt öppna för att delar av anslagen
              till grundutbildningen fördelas efter nationella kvalitetskriterier.
              Det främjar utveckling och kan också ge bättre information till
              studenterna om var kvaliteten är särskilt god.
            </seg>
            <seg n="e2ebf30c">
              Men det krävs också ökade resurser för att garantera basal kvalitet
              i undervisningen och säkra vetenskaplig grund i all utbildning.
              Vi har tillsammans med Vänsterpartiet och Miljöpartiet presenterat
              ett kvalitetspaket där 400 miljoner kronor avsätts framför allt
              till humsamområdet i syfte att öka andelen lärarledd tid. Vår
              utgångspunkt är att studenterna har rätt till fler föreläsningar,
              fler disputerade lärare, fler seminarier och mer tid med sina
              handledare.
            </seg>
            <seg n="e52d58af">
              För att öka kvaliteten i grundutbildningen och samtidigt ge fler
              studenter bättre kontakter och nätverk i arbetslivet föreslår
              vi dessutom en riktad satsning på praktik och förbättrad studie-
              och yrkesrådgivning på landets universitet och högskolor. Inte
              minst Högskoleverkets senaste rapport som kom i dag visar på behovet
              av bättre yrkes- och studierådgivning för att också de studenter
              som är inne i det system som ni har skapat ska kunna välja rätt
              och göra kloka val.
            </seg>
            <seg n="9a727a58">
              Jag vill också nämna att vi föreslår 100 miljoner kronor ytterligare
              som ska avsättas till fler meriteringstjänster för yngre forskare,
              och ytterligare 25 miljoner kronor ska riktas till Utbildningsvetenskapliga
              kommittén för att stärka forskningen på området.
            </seg>
            <seg n="2879fd11">
              Fru talman! Socialdemokratin presenterar en budget som investerar
              i människor och kunskap. Skillnaderna mellan oss och regeringen
              är tydliga. Jag hoppas att dagens debatt kan vara klarläggande
              på området.
            </seg>
          </u>
          <note type="speaker" n="5da8369b">
            Anf. 45 LAGE RAHM (mp):
          </note>
          <u who="lage_rahm_ca9cb9" xml:id="i-fbcdde138c96f026-0" n="4660d879">
            <seg n="35fe2bf4">
              Fru talman! Det har talats mycket i den här kammaren om hur viktigt
              det är med högre utbildning och utbildning över huvud taget. Det
              är viktigt för Sverige som kunskapsnation och för vår fortsatta
              utveckling.
            </seg>
            <seg n="c1b451e5">
              Jag brukar fylla i och prata om att det också är viktigt för
              individerna att kunna utvecklas som människor. Högskolan kan ge
              många den möjligheten. Jag tänkte inte prata mer om det i dag
              förutom att säga att jag håller med om det mesta av det som har
              sagts på det området.
            </seg>
            <seg n="12a8070b">
              I stället tycker jag att det är viktigt att vi belyser ett par
              aspekter. Det gäller först och främst kvaliteten. Vi har redan
              pratat en del i den här debatten om kvaliteten i den högre utbildningen.
            </seg>
            <seg n="4b563090">
              Undersökningen från TCO har nämnts som visar att tre av tio studenter
              får fem timmar eller mindre undervisningstid i veckan. Det ska
              nämnas att timmarna är undervisningstimmar som kan vara 45 minuter.
              Det är lite som många studenter får i undervisning trots att de
              går på en högskoleutbildning som ska vara heltid.
            </seg>
            <seg n="023cee22">
              Heltid för en student kanske inte är att man får undervisning
              och lärarledd tid 40 timmar i veckan. Det finns förstås ett värde
              i att ha egen tid också. Men om man kommer ned på tre 45-minuterstimmar
              lärarledd tid i veckan är det inte något som borgar för kvalitet.
            </seg>
            <seg n="6195d3b8">
              Då undrar man vad som görs åt den situationen. Vi, de rödgröna,
              har en gemensam satsning på 400 miljoner kronor som vi föreslår
              ska gå just till att stärka upp det och ge möjligheter för studenter
              att få fler undervisningstimmar.
            </seg>
            <seg n="14506359">
              Regeringen avvisar detta och menar att det inte behövs några
              mer pengar. I stället pekar man på de satsningar man redan har
              gjort.
            </seg>
            <seg n="e1b0b84e">
              Jag har försökt sätta mig in i om det verkligen är några satsningar.
              Man började med att ta bort högskoleplatser som man nu tydligen
              vill återföra och göra det som en kvalitetssatsning. Jag tror
              det var 120 miljoner kronor. Det kan möjligtvis betraktas som
              en kvalitetssatsning, även om man kan ifrågasätta värdet av att
              ta bort högskoleplatser i sådana här tider.
            </seg>
            <seg n="add92750">
              Senare gjorde man en kvalitetssatsning, som man sade, på 240
              miljoner kronor. Om jag har förstått det hela rätt började man
              med att finansiera det genom att ta bort 200 miljoner kronor.
              Hur det kan borga för kvalitet undrar man också.
            </seg>
            <seg n="c7c42ce2">
              Det ska ändå påpekas att oavsett om det nu var några riktigt
              bra kvalitetssatsningar eller inte, vilket jag tycker att det
              har visat sig att det inte var, är det det läge vi nu befinner
              oss i, att tre av tio studenter får fem timmar eller mindre undervisningstid.
              Det är väl inte rimligt. Är man nöjd med detta? Är man inte nöjd
              med det borde man väl rimligtvis göra något åt det, som vi i oppositionen
              gör som föreslår att vi ska satsa 400 miljoner kronor på det.
              Det är möjligt att det inte är tillräckligt för att få en helt
              acceptabel situation, men då får man gå vidare i nästa läge. Det
              är väl ändå rimligt att göra någonting.
            </seg>
            <seg n="4e3b2464">
              Det har också pratats om fler platser. Den borgerliga regeringen
              föreslår 10 000 platser på två år och menar att det är den perfekta
              avvägningen. Till och med i betänkandet berömmer man sig själv
              väldigt utförligt för en mycket väl avvägd politik. Det är ju
              alltid bra när människor är nöjda med sig själva, men det vore
              bra om det här var väl genomtänkt också.
            </seg>
            <seg n="94133a0a">
              Fredrik Malm nämnde tidigare att det är just det här som högskolan
              klarar av. Då undrar jag: När de här 10 000 platserna har funnits
              i två år, är det då helt plötsligt omöjligt att upprätthålla kvaliteten
              på dessa 10 000 platser? Ska man ta bort dem då? Är anledningen
              till att man tar bort dem att det inte längre går att ha kvalitet
              efter just två år? Hur kommer det sig att man ska ha platser i
              just två år när det, som tidigare nämnts, är väldigt få utbildningar
              som faktiskt är två år? Vad ska de studenter som kommer in göra
              sedan? Det kan man fråga sig.
            </seg>
            <seg n="04aae6d5">
              Förhoppningsvis har vi om två år en annan regering, och det löser
              sig för de här studenterna. Det är det vi får sätta vårt hopp
              till. Vi i den rödgröna oppositionen föreslår nämligen att vi
              faktiskt ska fortsätta ha platser även år tre. Det kan tyckas
              ganska rimligt.
            </seg>
            <seg n="37bc1a2b">
              Ytterligen en gemensam satsning är karriärcentrum. Vi ser att
              det är ett glapp när man går över till arbetslivet. Förutom att
              regeringen har roat sig med att ta bort möjligheten att få a-kassa
              för studenter som inte har jobb vill man heller inte kännas vid
              vår satsning på karriärcentrum om 100 miljoner kronor som skulle
              möjliggöra och underlätta för studenterna att faktiskt kunna få
              de här jobben direkt. Det är tråkigt.
            </seg>
            <seg n="07cf33d7">
              Miljöpartiet säger vidare att kopplingen mellan högskolan och
              övriga samhället borde stärkas, särskilt när det gäller arbetslivet,
              genom att man borde få utökad möjlighet till praktik på många
              fler utbildningar än i dagsläget. Detta borde vara sökbart för
              de flesta och göras med en hög kvalitet och med en kvalitetssäkring.
              För det avsätter vi i vårt budgetförslag 50 miljoner kronor.
            </seg>
            <seg n="8bbbd9c5">
              Jag tänkte prata lite om forskning. Jag har sagt det många gånger
              tidigare, men det förtjänar att sägas igen: Det är bra med en
              stor satsning på forskning. När man nu inte vill satsa på kvalitet
              i högskolan är det åtminstone bra att man kan satsa på något område
              när det gäller det här, och då är det bra att det satsas på forskning.
            </seg>
            <seg n="c3caa8df">
              Problemet här är bara att det är en sådan enorm detaljstyrning
              från staten när det gäller vilken forskning man vill ha. Samtidigt
              har man bemödat sig om att ta bort de särskilda anslagen för genusforskning,
              och man har till skillnad från oppositionen inte stärkt den utbildningsvetenskapliga
              forskningen.
            </seg>
            <seg n="aa14aa0c">
              Man kan undra om det beror på att alliansen är rädd för att forskningen
              i många fall visar att alliansens skolpolitik inte är särskilt
              korrekt i så måtto att om man vill ha bra resultat finns det bättre
              sätt än alliansens. Det är klart att det är otrevligt att höra
              den typen av saker, och därför vill man kanske inte finansiera
              forskningen. Så skulle det kunna vara, men det skulle också kunna
              vara något annat. Faktum kvarstår att de här satsningarna inte
              är så stora.
            </seg>
            <seg n="90572588">
              Slutligen vill jag säga någonting om kårobligatoriet. Även här
              vill jag säga att jag tycker att det är väldigt bra att även landets
              studenter nu får möjlighet till föreningsfrihet. Tyvärr upplever
              jag att frihetsyran är betydligt större här i kammaren än bland
              landets studenter.
            </seg>
            <seg n="2be46862">
              Jag tror att det mycket beror på att den här föreningsfriheten
              inte upplevs som något välkommet när regeringen samtidigt slår
              undan benen för studentinflytandet. Det är inte rimligt att man
              ska behöva välja mellan föreningsfrihet och inflytande för studenter.
            </seg>
            <seg n="37a34812">
              Det handlar om att den utredning som ligger till grund för förslaget
              om avskaffande av kårobligatoriet menade att när det nu inte är
              obligatoriskt för studenter att vara med kommer studenterna inte
              längre, med den knappa ekonomi de har, att prioritera medlemskap
              i kårerna. Det är ofta ganska dyra medlemskap. De kommer att sänka
              avgifterna, folk kommer att gå ur, och det kommer att innebära
              ett enormt tapp av pengar för dem som faktiskt driver studentinflytandet.
            </seg>
            <seg n="4afd3f68">
              Då föreslogs det att det ska skjutas till pengar för att garantera
              detta. Utredningen föreslog 95 miljoner plus 30 miljoner kronor.
              Redan i kommentarerna var det tydligt att det här var någon form
              av minimum och definitivt inte en finansiering av den verksamhet
              som redan fanns. Det var en rejäl neddragning. Men det skulle
              nog kunna fungera.
            </seg>
            <seg n="ecdd46be">
              Av dessa 95 miljoner plus 30 miljoner nöjer sig regeringen med
              att lägga 30 miljoner kronor 20 miljoner för nästa år men långsiktigt
              30 miljoner. Det är inte rimligt att så helt ta bort möjligheterna.
            </seg>
            <seg n="274a88b5">
              Då frågar man sig: Vad händer nu? Det visar sig att vissa universitet
              förstår att det här är ett problem och att studentkårerna behöver
              pengar. Man skjuter då till pengar till kårerna från utbildningarna.
              Det är väl bra. Problemet är att det ju blir en kvalitetssänkning
              på utbildningen som regeringen tvingar universiteten att göra
              för att kunna ha kvar studentinflytandet. Det är en absurd situation.
            </seg>
            <seg n="bf18af30">
              Det finns också högskolor som inte skjuter till några pengar.
              Man kanske inte har pengarna eller också tycker man att man inte
              vill ta från utbildningarna. Men det innebär ju i sådana fall
              att möjligheterna för studentkårerna helt slås undan.
            </seg>
            <seg n="6e7440d5">
              Det finns ett antal kårer som klarar sig bra, och det är väldigt
              bra. Men det som är lustigt är att regeringen i det här fallet
              dessutom ser till att de här kårerna oroar sig för sin skattefrihet.
              Av någon anledning verkar det som om man bemödat sig om att göra
              kårerna missnöjda, vilket är en väldigt konstig situation.
            </seg>
            <seg n="ebbdb01b">
              Mot bakgrund av allt detta vore det mycket bättre om vi biföll
              Miljöpartiets förslag. Nu är detta inte klart att debattera här
              eftersom vårt förslag inte har vunnit bifall i den övergripande
              budgeten. Men jag vill ändå nämna det.
            </seg>
          </u>
          <note type="speaker" n="36ae71e2">
            Anf. 46 BETTY MALMBERG (m):
          </note>
          <u who="betty_malmberg_2d21fb" xml:id="i-b062460e21c7ad68-0" n="8e5d43d6">
            <seg n="cf6c8c4f">
              Fru talman! Den senaste gången jag åkte med Arlanda Express fanns
              en liten folder i stolsfickan framför som fångade mitt intresse.
              Den hette Från dynamit till Skype en liten guide till forskarnationen
              Sverige och handlade om ett antal svenska forskare och vad de
              har åstadkommit. Det som fängslade mig mest i broschyren var själva
              förordet där ledningen för tågbolaget förklarade hur deras tidigare
              kampanjer, där de hade låtit svenska författare, musiker och idrottsprofiler
              hälsa tågresenärer välkomna till Helsingfors, hade ändrat inriktning.
            </seg>
            <seg n="d59e1322">
              Det var nämligen en tysk resenär som hade frågat varför inte
              någon av Sveriges framträdande vetenskapsmän fanns med bland de
              personer som hälsade välkommen. Ledningen hade inget bra svar
              på det. De bestämde sig i stället för att presentera några av
              de svenska uppfinnare vilkas innovationer har gjort skillnad för
              världen. Det är ju någonting vi påminns om just i dag. Vetenskapliga
              upptäckter från hela världen hyllas i samband med utdelningen
              av Nobelpriset, en utmärkelse som är ansedd som världens mest
              prestigefyllda vetenskapliga och kulturella pris och som naturligtvis
              är ett mycket starkt varumärke för Sverige, precis som ABBA eller
              Zlatan Ibrahimović.
            </seg>
            <seg n="44a547df">
              Är det inte samtidigt något ganska typiskt svenskt över den tidigare
              kampanjen som tågbolaget drev? Det är så självklart att vi i Sverige
              kan tillåtas vara duktiga och uppskattas för framstående insatser
              inom idrott och kultur, däremot inte när det kommer till teoretisk
              utbildning. Men tack vare alliansregeringen kommer förhoppningsvis
              en attitydförändring till stånd, och det behövs. Ett inslag i
              det kan vara regeringens satsning på att låta duktiga gymnasieelever
              välja en spetsutbildning i ämnen som matematik, historia och biologi
              eller att Christer Fuglesang har utsetts som ledamot i Teknikdelegationen.
            </seg>
            <seg n="a2381f18">
              Vi vet också att införandet av meritpoäng vid ansökan till universitet
              och högskolor har uppskattats. Helt plötsligt har elever som strävar
              efter att fördjupa sina kunskaper fått lön för sin flit genom
              att de kan få extrapoäng för kurser med ett betyg motsvarande
              godkänt eller bättre. Det här naturligtvis också någonting som
              vi får vara tacksamma för eftersom det förbättrar studenternas
              förkunskaper då de går vidare till högre utbildning.
            </seg>
            <seg n="274edc54">
              Fru talman! Det måste bli inne att visa framfötterna i skolan.
              Vi behöver fler positiva förebilder. Det är därför som det är
              så bra med Arlanda Express nya kampanj där de inte bara tar upp
              Nobel och Linné utan också unga vetenskapare, till exempel IT-entreprenören
              Niklas Zennström som grundade Skype och Mats Leijon som klarade
              sin utbildning till civilingenjör på tre år, disputerade och i
              dag verkar som forskare, professor, företagare och entreprenör.
              Det är sådana förebilder Sverige behöver.
            </seg>
            <seg n="3f84ae32">
              Om vi tittar mer specifikt i budgeten vill jag bland regeringens
              stora satsningar på högre utbildning och forskning särskilt nämna
              de 10 000 nya platserna på högskolan, nya platser på läkarutbildningen,
              1 miljard till forskning och innovation och 150 miljoner till
              förberedelserna för arbetet med den tvärnationella forskningsanläggningen
              ESS som planeras till Lund.
            </seg>
            <seg n="3a149550">
              Oppositionen har också presenterat sina skuggbudgetar, och nog
              förvånas jag. Trots rejäla, seriösa satsningar där regeringen
              har förankrat med universitet och högskolor hur många nya högskoleplatser
              de kan starta utan att ge avkall på kvaliteten har de 10 000 extraplatserna
              som föreslås toppats av oppositionen med ytterligare 2 500 ytterligare
              25 procent! Det är inte seriöst och gynnar, som så ofta då de
              rödgröna planerar, kvantitet före kvalitet.
            </seg>
            <seg n="41bdbd5a">
              Ser man sedan till de medel som partierna har avsatt för sin
              gemensamma satsning, alltså 2 500 platser, kan man notera att
              det spretar alldeles förskräckligt, alltifrån Vänsterpartiet som
              avsätter 122 miljoner för detta ändamål till Miljöpartiet som
              satsar 210 miljoner och Socialdemokraterna som satsar 265 miljoner
              för samma antal platser. Vilken trovärdighet skapar det?
            </seg>
            <seg n="8a73ca53">
              Frågan är också vilken typ av utbildningsplatser som oppositionen
              vill bygga ut. Regeringen satsar i år på ytterligare platser på
              den dyra läkarutbildningen. Mikael Damberg nämnde i sitt anförande
              att Socialdemokraterna minsann satsade på de platser som det finns
              behov av, men det var nog en politik som inte gällde under den
              tid som Socialdemokraterna styrde i regeringsställning.
            </seg>
            <seg n="b9541da6">
              Under den här mandatperioden har regeringen ökat på antalet platser
              med sammanlagt 26 procent på just läkarutbildningen. Tidigare
              regering tvingade ju ut begåvade svenska studenter till andra
              länder för att hämta hem hela sina läkarutbildningar, men nu är
              det alltså okej att kunna plugga till läkare också i Sverige.
            </seg>
            <seg n="3510f98f">
              Det här är ganska viktigt. Jag kollade på Socialstyrelsens hemsida.
              År 2008 härrörde 60 procent av de 1 400 läkarlegitimationer som
              utfärdades från en utbildning som var inhämtad i ett annat land
              än Sverige 60 procent av dessa 1 400. Regeringens satsning pekar
              på att detta är något viktigt att plocka upp.
            </seg>
            <seg n="11643576">
              Fru talman! Jag nämnde regeringens satsning på forskning och
              innovation. Förra året presenterade alliansen en historisk satsning.
              Den gäller åren 20092012. Det är en planering vi jobbar efter
              nu, och redan det första året satsades 2 miljarder på forskning,
              vilket var mer pengar än vad den tidigare regeringen lade under
              hela den föregående fyraårsperioden. Det gjorde vi på ett år.
            </seg>
            <seg n="99f90490">
              För 2010 satsar vi ytterligare 1 miljard, men det som fascinerar
              mig mest är nog att Socialdemokraterna likväl inte kan avhålla
              sig från att öka insatserna med ytterligare 100 miljoner. Tänk
              om ni hade varit lika generösa då ni själva satt vid makten och
              faktiskt hade möjlighet att påverka statens budget.
            </seg>
            <seg n="d014e18c">
              Slutligen vill jag framhålla satsningar på forskningens infrastruktur.
              Det gäller ESS som är en anläggning som kan bidra till utvecklingen
              av bättre och mer hållbara material för ett hållbart samhälle.
              Anläggningen har rönt stort intresse, och tillsammans med anläggningen
              Max IV, som börjar byggas nästa vår, talas det nu om ett man ska
              etablera en vetenskapskorridor mellan Lund och universitetet i
              Hamburg. Det är rätt häftigt en utveckling som verkligen kan få
              stora spin-off-effekter för tillväxten i hela Sverige.
            </seg>
            <seg n="bedddf19">
              Regeringens satsningar på utbildningsområdet i budgetpropositionen
              för 2010 är såväl positiva som seriösa. De sker i ett svårt ekonomiskt
              läge där en global finanskris råder med bland annat hög arbetslöshet
              som följd, men tack vare god ordning på de offentliga finanserna
              kan de likväl genomföras.
            </seg>
            <seg n="f6b54fd3">
              Fru talman! Satsningarna i budgeten är välbehövliga. Satsningarna
              genomsyras av en medveten strategi och hög grad av systematiskt
              kvalitetsarbete. Satsningarna kommer att rusta Sverige och våra
              invånare för framtiden.
            </seg>
            <seg n="b47615b0">
              Jag vill därför yrka bifall till förslaget i betänkandet UbU1.
            </seg>
          </u>
          <note type="speaker" n="27c831e1">
            Anf. 47 MIKAEL DAMBERG (s) replik:
          </note>
          <u who="mikael_damberg_567c84" xml:id="i-9346eb5bbef68d77-1" n="24a27d6c">
            <seg n="de3ae2a8">
              Fru talman! Först vill jag kommentera frågan om de 10 000 nya
              platserna. Det är litet märkligt att ni för ett år sedan när vi
              sade att ungdomskullarna växte, att arbetslösheten växte dramatiskt
              och att vi hade ett ökat söktryck avvisade alla planer på en utbyggd
              högskola. Nu berömmer man sig för att man har lagt till 10 000
              platser i det här läget. Hade det inte varit smartare kan oppositionen
              få det berömmet att fatta det beslutet för ett år sedan så att
              de unga människor som sökte in till högskoleutbildningarna 2009
              faktiskt skulle ha kunnat gå på utbildningarna då i stället för
              att vänta?
            </seg>
            <seg n="e7912636">
              Faktum är att det fanns färre högskoleplatser att söka hösten
              2009 än det fanns hösten 2006, trots att vi då hade en högkonjunktur
              och nu har en lågkonjunktur. Unga människor är arbetslösa. Det
              är en ganska osmart politik.
            </seg>
            <seg n="d3facc0b">
              Sedan blir vi angripna med att det här är exakt uträknat. Jag
              vet inte vilka universitets- och högskolerektorer ni har talat
              med om den processen och förankringen av de 10 000 platserna.
              Det är ett skämt. Vi kan återkomma till det i något annat sammanhang.
              Jag vet inte om landshövdingarna var med i den processen eller
              de regionala samordnarna. Det var de nog inte eftersom rektorerna
              hade ett dygn på sig att svara på telefon hur många platser de
              trodde att de kunde skaka fram. Det kan man ju diskutera. Det
              intressant är att vi kan bygga ut med flera platser, 2 500 fler
              platser inom högskolan och ännu fler platser inom yrkeshögskolan
              därför att det finns ett behov.
            </seg>
            <seg n="da5eb1b8">
              Vi har föreslagit att man ska ha en kompetenskommission som tittar
              på arbetsmarknaden och ser var det finns bristutbildningar. Var
              finns ett högt söktryck? Det är flera universitet och högskolor
              som har utbildningar där det finns ett högt söktryck men som faktiskt
              inte har rätt att bygga ut. Varför inte göra någonting smart och
              nytt? Vi har tänkt en del nytt sedan förra valet. Vi styr resurser
              tydligare nu mot de bristyrken som finns och ger fler unga människor
              möjlighet att förverkliga sina utbildningsdrömmar. Det är smart
              politik. Men det är klart att det blir mer kvalitet i utbildningarna
              när man satsar 400 miljoner kronor på ett kvalitetslyft som vi
              har föreslagit i utbildningarna och därtill 100 miljoner kronor
              till coachning och praktikkoppling.
            </seg>
          </u>
          <note type="speaker" n="9f82d658">
            Anf. 48 BETTY MALMBERG (m) replik:
          </note>
          <u who="betty_malmberg_2d21fb" xml:id="i-b062460e21c7ad68-1" n="8e5d43d6">
            <seg n="7cb71b9e">
              Fru talman! Mikael Damberg frågar mig varför inte regeringen
              satsade på de här 10 000 platserna redan förra året. Faktum är
              ju att då fanns det extraplatser. Vi vet att det fanns extra utrymme
              med studieplatser inom universitet och högskolor. Dessutom flyttade
              regeringen platser när ett akut behov uppstod. Till Västsverige
              flyttades platser från andra utbildningar där inte söktrycket
              fanns för att stärka regionen i västra Sverige. Det tycker jag
              är ett ansvarsfullt sätt att jobba. Vi är inte betjänta av att
              ha massor av tomma platser, för det innebär ju också att man måste
              ha lokaler för att kunna vara redo och att man måste säkra upp
              med kvalificerad personal.
            </seg>
            <seg n="6deadaa1">
              Damberg undrar på vilket sätt högskolorna blev involverade och
              menar att det här mer är ett skämt. Vid mitt hemuniversitet i
              Linköping svarar rektorn att de inte vill därför att de inte kan
              garantera kvaliteten. Därför avstod Linköpings universitet från
              att begära extra tilldelning av platser. Tar man sig an nya platser
              blir det ett åtagande inför framtiden.
            </seg>
            <seg n="1922d59c">
              Jag vill passa på att fråga Mikael Damberg: Hur anser du att
              vi ska jobba vidare med kvalitetsarbetet? Vetenskapsrådet har
              börjat göra utvärderingar inom forskarvärlden. Vi anslår extra
              mycket pengar till forskningen. På vilket sätt anser Mikael Damberg
              att man ska jobba vidare för att säkra forskningen? Är Socialdemokraterna
              beredda att gå med på att göra utvärderingar av hittillsvarande
              forskningsresultat?
            </seg>
          </u>
          <note type="speaker" n="084a9449">
            Anf. 49 MIKAEL DAMBERG (s) replik:
          </note>
          <u who="mikael_damberg_567c84" xml:id="i-9346eb5bbef68d77-2" n="24a27d6c">
            <seg n="1411615a">
              Herr talman! Jag tror att Linköpings universitet hade varit mycket
              mer intresserat av att göra någonting bra på högskolan och kanske
              ta sig an några platser till om man hade fått 400 miljoner kronor
              i kvalitetssatsning och fått ökad lärartid för att kunna ge studenterna
              det de behöver. De hade kanske varit mer intresserade om de hade
              vetat att det var en långsiktig politik och inte en tvåårssatsning.
              De kan också räkna. De studenter som man tar in kommer att vara
              inne i systemet mer än två år. Det är klart att det skapas en
              ryckighet med det här.
            </seg>
            <seg n="3a3b36fe">
              Poängen hos oss är att vi tänker nytt. Vi tittar på de sektorer
              som har behov av ökad arbetskraft och där studenter söker. Det
              hade varit ett smartare system att jobba med för att tillgodose
              både ungdomars möjlighet till utbildning och arbetsmarknadens
              behov.
            </seg>
            <seg n="f7eaad0b">
              Problemet för regeringen är att det här är andra budgeten i rad
              där det inte kommer en enda krona till kvalitet. Nu bygger ni
              ut högskolan med 10 000 platser utan att säkra kvaliteten, det
              ni kritiserade oss för under hela förra mandatperioden. Ni bygger
              ut utan att satsa på kvaliteten.
            </seg>
            <seg n="b34019c8">
              Vi har i vår budget lagt fram ett kvalitetsprogram med 400 miljoner
              kronor plus att vi bygger ut högskolan. Det är så man ska göra,
              det var så ni tyckte att man skulle göra under förra mandatperioden.
              Det är konstigt att ni ändrar er argumentation efter om ni sitter
              i opposition eller i majoritet. Det handlar om kvalitet, som är
              viktig.
            </seg>
            <seg n="1c3e2c4d">
              Jag tycker att det blir med dessa 10 000 platser som Sture Nordh
              sade häromdagen: Man kan inte ha fler tänkte inte på det-lagar.
              Han tänkte på socialförsäkringssystemet. Ni tänkte inte på att
              vissa skulle ramla ur systemet. Littorin tänkte inte på att a-kassorna
              inte kommer att hinna betala ut pengar eller så. Ni har gjort
              samma sak med de här platserna. Ni tänkte inte på att vi i praktiken
              har högsta ungdomsarbetslösheten i hela Europa, och unga människor
              kommer inte in på sina universitetsutbildningar. Det är inte smart
              politik.
            </seg>
            <seg n="9b5d7193">
              Det här beslutet borde ha fattats för ett år sedan. Jag tycker
              att det kunde vara trevligt om ni i den borgerliga majoriteten
              kunde erkänna att ni gjorde fel förra gången. Ni tänkte inte på
              det heller.
            </seg>
          </u>
          <note type="speaker" n="c1e63bf2">
            Anf. 50 BETTY MALMBERG (m) replik:
          </note>
          <u who="betty_malmberg_2d21fb" xml:id="i-b062460e21c7ad68-2" n="8e5d43d6">
            <seg n="1c1a6c9c">
              Herr talman! Det är nog så att vi har tänkt. Vi har en strategi
              och ett systematiskt kvalitetsarbete i hela Utbildningssverige
              i dag. Vi börjar med de allra minsta barnen, följer upp deras
              resultat, ger dem verktygen för att kunna hämta in kunskaper under
              resans gång. Det är ett livslångt lärande. Vi vill ha avstigningsplatser
              där varje skolsegment ska klara sin uppgift.
            </seg>
            <seg n="040b2157">
              Senast i går fick vi utredningen Timss Advanced. Där ser vi att
              förkunskaperna inom matematik hos studenter i naturvetenskapliga
              ämnen och teknik inte håller måttet. Detta är någonting som oroar
              Högskoleverkets chef, universitetskansler Flodström. Det är just
              därför som det är viktigt att vi gör satsningar genom hela utbildningssystemet,
              alltifrån grundskola och sedan gymnasieskola till högskola, för
              att ge högskolan förutsättningar att klara utmaningarna. Universitetskanslern
              menar att i den situation som råder nu handlar det om att ge studenterna
              högre förkunskaper. De som är duktiga studenter ska kunna få en
              utmaning. Det handlar om att lyfta de studenter som har en lägre
              kunskapsnivå till en fullgod akademisk nivå. Vidare handlar det
              om, den sista utmaningen, att kunna bibehålla kvaliteten inom
              universitet och högskolor. Universitetskanslern pratar inte i
              det här läget om resurser. Det handlar mer om att stötta de studenter
              som kommer in, ge dem en adekvat utbildning och lyfta dem till
              en adekvat nivå som borgar för en god högskoleutbildning.
            </seg>
          </u>
          <note type="speaker" n="a4401a57">
            Anf. 51 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-1" n="4660d879">
            <seg n="1923f3fe">
              Herr talman! Jag undrar om vi skulle kunna få svar från Betty
              Malmberg om hon tycker att kvaliteten i högskolan är bra i dag.
              Är det rimligt att tre av tio studenter får fem timmar eller mindre
              i veckan? Det är undervisningstimmar på kanske 45 minuter. Många
              får mindre än fem. Är det rimligt och bra?
            </seg>
            <seg n="7f4e201e">
              Betty Malmberg säger: Vi har tänkt. Man undrar hur regeringen
              har tänkt när det är som det är och det inte görs någonting. Vi
              i den rödgröna oppositionen satsar 400 miljoner kronor, för vi
              menar att det här är ett viktigt område och att det måste göras
              saker. Hur har regeringen tänkt när man helt struntar i detta?
              Det måste rimligtvis vara så att man har tänkt: Det är bra som
              det är nu. Vi har viktigare saker för oss än att tänka på kvaliteten
              i högskolan. Jag undrar uppriktigt hur man har tänkt om man nu
              har tänkt, vilket man uppenbarligen gjort.
            </seg>
            <seg n="3b09f318">
              Jag undrar vidare: Ser regeringen över huvud taget inte problemet
              med att man tog bort kårobligatoriet och inte finansierar ett
              studentinflytande? Antingen måste det tas av medlen för kvaliteten
              på högskolorna eller också tappar man studentinflytandet helt.
              Ser man inte det? Har man tänkt på det men tyckt att det är bra?
              Eller hur har man tänkt egentligen?
            </seg>
          </u>
          <note type="speaker" n="42be1cfa">
            Anf. 52 BETTY MALMBERG (m) replik:
          </note>
          <u who="betty_malmberg_2d21fb" xml:id="i-b062460e21c7ad68-3" n="8e5d43d6">
            <seg n="163549d4">
              Herr talman! Lage Rahm tyckte jag var smått konspiratorisk i
              sitt anförande förut. Lage Rahm talar om att universitet och högskolor
              inte vill ha studentinflytande. Han slår inte bara på regeringen,
              utan han säger till och med att vissa universitet och högskolor
              inte vill ha studentinflytande och att satsningar på utbildningsvetenskap
              inte var så viktiga därför att man kanske inte ville veta vad
              en utvärdering skulle leda till.
            </seg>
            <seg n="5a5b901e">
              Jag kan gå i god för att kvaliteten kan och ska bli bättre. Det
              har den borgerliga regeringen uttalat hela vägen. Vi har gjort
              satsningar, precis som Lage Rahm påpekade i sitt anförande, på
              360 miljoner hittills.
            </seg>
            <seg n="622405e0">
              Det som felar just nu är en kvalitetsproposition som är aviserad
              och som ska komma, som Fredrik Malm berättade tidigare. Då kommer
              vi att med fakta kunna visa på vilket sätt vi ska jobba vidare
              för att stärka kvaliteten. Men som sagt har vi redan gjort insatser
              som tidigare regeringar inte gjorde.
            </seg>
            <seg n="d7d1039d">
              Vad beträffar studentinflytandet har vi skickat extra pengar.
              Vi väljer att stötta studenterna därför att vi tycker att studentinflytandet
              är viktigt. Det jag har noterat när jag pratat med kårer är att
              högskolorna ser studentinflytandet som viktigt och därför väljer
              att satsa på det.
            </seg>
            <seg n="3888f4bd">
              Jag måste få chansen att ställa en fråga till Miljöpartiet. Jag
              noterar i betänkandet att ni hävdar att alliansregeringen har
              haft fel fokus i utbildningspolitiken och att feltolkningar, avsiktliga
              eller inte, av internationella jämförande undersökningar har legat
              till grund för politiken. Då vill jag ställa en rak fråga till
              Lage Rahm: Menar Lage Rahm att Timss Advanced inte är en viktig
              undersökning som kan leda till stordåd inom svensk utbildningspolitik
              om vi lyckas bemöta det dåliga resultatet?
            </seg>
          </u>
          <note type="speaker" n="3b52c7ca">
            Anf. 53 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-2" n="4660d879">
            <seg n="de6e27fa">
              Herr talman! Jag ska börja med att svara på Betty Malmbergs fråga
              jag tycker om när man svarar på frågor. Nu vet jag inte precis
              vilket stycke hon citerade. Det berör inte heller mitt område,
              men jag ska ändå försöka ge ett svar. Det har påvisats i en utredning
              som en reporter på Sveriges Radio gjorde att dåvarande och även
              nuvarande skolministern regelmässigt feltolkade undersökningar.
              Jag tror att det är det som åsyftas, men jag är inte helt säker.
              Jag återkommer i så fall.
            </seg>
            <seg n="afb6c0a4">
              Jag vill också påtala att Betty Malmberg menade att jag sade
              att vissa högskolor inte vill ha studentinflytande. Det tror jag
              verkligen inte att jag sade, men om jag sade det var det en felsägning.
              Det tror jag inte alls. Däremot är det så att vissa högskolor
              kanske ser att de inte har möjlighet att ta pengar från undervisningen
              och ge till studentkårerna. Jag kan förstå det. Jag tycker inte
              att det är någonting som högskolor ska behöva välja mellan, att
              antingen ha studentinflytande eller ha lite högre kvalitet i utbildningen.
              Det är inte en rimlig sits som regeringen sätter dem i.
            </seg>
            <seg n="5e6bba2f">
              Det är klart att det är bra att det kommer en kvalitetsproposition.
              Problemet är att ni redan har lagt budgeten, och i den finns inga
              extra pengar till kvaliteten i högskolan.
            </seg>
            <seg n="20760f93">
              Slutligen gäller det kårobligatoriet. Ja, regeringen lägger,
              men regeringen lägger ungefär en fjärdedel av vad som var miniminivån
              för att kunna upprätthålla studentinflytandet. Det är väl inte
              rimligt att tro att det fungerar.
            </seg>
          </u>
          <note type="speaker" n="90e6dbaa">
            Anf. 54 BETTY MALMBERG (m) replik:
          </note>
          <u who="betty_malmberg_2d21fb" xml:id="i-3d2b4f18e41ef4db-0" n="8e5d43d6" next="i-957cb797b35542a1-0">
            <seg n="cc95a5ec">
              Herr talman! Jo, visst kan det väl vara så, om vi ser det utifrån
              er horisont i vänsterkartellen, att man ska detaljstyra vad pengar
              ska gå till i universitetens budgetar helt och hållet. Men vi
              från alliansregeringen vill ha en större frihet. Lage Rahm höjer
              på ögonbrynen, men jag refererar till det han nämnde om huruvida
              det ska vara studentinflytande eller kvalitet i utbildning.
            </seg>
            <seg n="0481165f">
              Vi i alliansregeringen vill ha en större frihet för universitet
              och högskolor, på det viset att de själva kan flytta pengar och
              ta ansvar för de budgetar som de har.
            </seg>
            <seg n="c0082c0f">
              Göteborgs universitet har gjort ett intressant upplägg, tycker
              jag. Man styrde helt enkelt över pengar därför att man ansåg att
              kvaliteten var för dålig och att det var för få lärarledda föreläsningar
              på just humsamområdet. Då styrde de medel just för att förbättra
              och säkra kvaliteten där.
            </seg>
            <seg n="bdd3fc38">
              Vi skulle vilja se mer av den typen av agerande också. Men det
              förtar inte att det ska komma en kvalitetsproposition.
            </seg>
            <seg n="cff5e9b6">
              Lage Rahm undrar var de pengarna ska finnas. Man har rent formellt
              en möjlighet via vårpropositionen naturligtvis. Men det finns
              också aviserat i budgetpropositionen redan nu att med avgifterna
              för internationella studenter kommer de pengarna att säkras och
              övergå till kvalitetssatsningar. Nu är det här en satsning som
              Lage Rahm inte tycker om, vad jag förstår av er budgetskrivning.
            </seg>
            <seg n="01772ce0">
              Jag vill bara passa på att säga att det citat jag nämnde förut
              fanns i er budgetmotion som behandlas i dagens betänkande. Det
              var därför jag tog mig friheten att citera det.
            </seg>
          </u>
          <note n="6df76a1b">
            Anf. 55 ULRIKA CARLSSON i Skövde (c):
          </note>
          <u who="betty_malmberg_2d21fb" xml:id="i-957cb797b35542a1-0" n="8e5d43d6" prev="i-3d2b4f18e41ef4db-0">
            <seg n="98836ee7">
              Herr talman! Kunskap lyfter Sverige, och människor växer med
              kunskap. Att satsa på utbildning är att investera i Sveriges framtid.
              Ett samhälle baserat på respekt för de demokratiska värdena och
              de mänskliga rättigheterna förutsätter att utbildning och kunskap
              prioriteras. Det är det som alliansregeringen och allianspartierna
              i Sveriges riksdag nu visar med den här budgetpropositionen på
              utbildningsområdet, att det är satsningar hela vägen igenom. Det
              är också många satsningar framåt. Vi har varit inne mycket på
              den krissituation som nu råder. Vi satsar på många vägar framåt
              inte en massa omtag på yrkeshögskola, högre utbildning och forskning,
              yrkesvux med mera.
            </seg>
            <seg n="027bf1c1">
              Det är, som redan nämnts, inte vilken dag som helst vi debatterar
              detta. Det är Nobeldagen, den dag då det är exakt 100 år sedan
              Selma Lagerlöf mottog sitt Nobelpris i litteratur. Vi har i Sverige
              haft andra pristagare senare. Tyvärr har de varit ganska få de
              senaste åren, och jag hoppas att vi i framtiden får fler.
            </seg>
            <seg n="60518192">
              Nu debatterar vi mest högre utbildning och forskning. Alliansen
              har, som tidigare nämnts, gjort satsningar på kvalitet i grundutbildningen,
              till exempel inom humaniora och samhällsvetenskap. Det har också
              framkommit att man just nu förbereder en kvalitetsproposition
              för grundutbildningen, som vi kommer att återkomma till.
            </seg>
            <seg n="1c409840">
              Det är snart ett år sedan vi beslutade om forsknings- och innovationspropositionen
              med det största tillskottet till svensk forskning i modern tid.
              Vi deltar aktivt i Europasamarbetet när det gäller forskning.
              ESS, som är planerat att bli en av världens största forskningsanläggningar,
              är också ett gemensamt samarbete, där Sverige verkligen har varit
              väldigt aktivt. Internationaliseringen, där studenter och lärare
              har ett utbyte med andra universitet både i Europa och i andra
              delar av världen, är en viktig utmaning för Sverige i en global
              kunskapsvärld. Vi har också börjat färden mot självständigare
              universitet och högskolor.
            </seg>
            <seg n="3299de13">
              Herr talman! Vi är mitt uppe i flera globala kriser på en gång.
              Det gäller finanskris, jobbkris och klimatkris. På utbildningsområdet
              finns ett antal mycket viktiga satsningar för att möta, lindra
              och gå stärkta ur dessa kriser. För att mildra effekten av ökad
              arbetslöshet är det angeläget att kombinera aktiva arbetsmarknadsåtgärder
              med satsningar inom utbildningsväsendet.
            </seg>
            <seg n="7b8acc38">
              Det finns av flera anledningar ett ökat behov av högskoleplatser.
              För bara ett par år sedan fanns det många lediga platser, men
              nu behövs det nya. De flesta lärosäten tillförs nu också nya platser,
              och tilldelningen överensstämmer i huvudsak med hur många platser
              lärosätena meddelar att man tillfälligt kan utnyttja utan att
              ge avkall på kvaliteten. Det är fler människor som när det är
              ont om jobb tar chansen att skaffa sig en längre utbildning. Dessutom
              är det fler ungdomar som nu lämnar gymnasieskolan. Det innebär
              just nu 10 000 nya platser per år de närmaste två åren i en utökning.
            </seg>
            <seg n="0429f178">
              Jag tänker på det som man från oppositionen har fört fram i debatten,
              att man behöver en kompetenskommission och så vidare. Det är faktiskt
              så att de samordningsmän som har funnits runt om i Sverige har
              fungerat precis på det sättet, men vi väljer att sätta en annan
              etikett på funktionen.
            </seg>
            <seg n="57915c28">
              Jag vill bara kort nämna att vi än en gång bygger ut antalet
              läkarutbildningsplatser. Betty Malmberg har talat om hur många
              det blir. Det är faktiskt en ökning med 26 procent under denna
              mandatperiod. Det är en kraftfull ökning av antalet läkarutbildningsplatser.
            </seg>
            <seg n="f464f4eb">
              Sverige har problem med rekryteringen av studerande till ingenjörsutbildningarna.
              Det finns också en stor skillnad i intresset hos kvinnor och män
              för dessa utbildningar. Därför har det varit väldigt viktigt att
              öka intresset för matematik, naturvetenskap, teknik samt informations-
              och kommunikationsteknik bland barn och ungdomar.
            </seg>
            <seg n="a84aaadb">
              Teknikdelegationen, som tillsattes sommaren 2008 för att bland
              annat kartlägga behovet av välutbildade människor inom nämnda
              områden samt öka intresset för högskoleutbildning inom dessa områden,
              ska redovisa sitt uppdrag i april 2010.
            </seg>
            <seg n="dce2404d">
              Likaväl som man på Arlanda Express pratar om framgångsrika svenska
              forskare var det intressant att se hur SVT i Skavlans program
              lyfte fram och visade människor med ingenjörsutbildning och vilka
              olika vägar man kan ta i livet. Det var bland annat satsningen
              på duktiga unga människor inom nanoteknologiforskning.
            </seg>
            <seg n="61f99a44">
              Forskningssatsningarna i Sverige är unikt stora med en varaktig
              ökning med 5 miljarder kronor 20082012. De tre viktiga strategiska
              områden som lyftes fram i forsknings- och innovationspropositionen
              var just klimat, teknik och medicin, som kommer att på både kort
              och lång sikt ge svaren på en del av de utmaningar vi ser i de
              kriser vi befinner oss i.
            </seg>
            <seg n="996f43b6">
              Men det räcker inte med bara forskning. Ett väl fungerande system
              för kunskapsöverföring mellan lärosäten och näringsliv är en av
              grunderna för att forskningsbaserade innovationer ska komma fram
              och utvecklas. Lärosätena har sedan i somras en förtydligad uppgift.
              De ska verka för att forskningsresultat tillkomna vid högskolan
              kommer till nytta. Innovationskontoren är ett sätt att ytterligare
              stärka denna process. Centerpartiet ser gärna en möjlighet till
              fler innovationskontor vid lärosäten än de i dag beslutade.
            </seg>
            <seg n="6b3ce0fb">
              Herr talman! Alliansregeringen har gett alla högskolor möjlighet
              att ansöka om tillstånd att utfärda examina på forskarnivå på
              områden smalare än dagens vetenskapsområden.
            </seg>
            <seg n="50b942f8">
              Av budgetpropositionen framgår följande: Regeringen anser att
              förstklassig forskning och forskarutbildning kan bedrivas vid
              såväl större som mindre lärosäten och att det finns anledning
              att ta vara på de mindre högskolornas starka sidor, till exempel
              att forskningen där ofta sker i nära samverkan med aktörer utanför
              högskolan, vilket kan främja en forskarutbildning som är anpassad
              till arbetsmarknaden utanför högskolan.
            </seg>
            <seg n="2ec37bc6">
              Jag vill passa på att nämna att till exempel Högskolan i Skövde
              har för avsikt att lämna in en ansökan om att få utfärda examina
              på forskarnivå. Här har man satsat stort på att utveckla forskning,
              innovation och tillväxt genom att samlokalisera högskolans forskning
              och företagen i teknikparken Gothia Science Park i det nybyggda
              forskningshuset Portalen. Man organiserar arbetet på ett sådant
              sätt att man tillsammans stärker utvecklingen.
            </seg>
            <seg n="cf9eafc2">
              Herr talman! Det är ett par ytterligare saker som jag också vill
              ta upp. Först är det jämställdheten i högskolan. Två tredjedelar
              av de studerande är kvinnor, men på toppen av den akademiska karriären
              finns 19 procent kvinnliga professorer. För två år sedan fanns
              17 procent kvinnliga professorer. Det är en förbättring, men det
              går alldeles för långsamt. Det duger inte. Det har därför inrättats
              en delegation för jämställdhet i högskolan. Jag ser fram emot
              resultatet från den.
            </seg>
            <seg n="35d6195d">
              Den andra delen jag vill lyfta fram är internationaliseringen.
              Vi är beroende av en god internationalisering därför att hög kvalitet
              i högre utbildning och forskning är avgörande för Sveriges attraktionskraft
              som kunskapsnation.
            </seg>
            <seg n="dee2c3a3">
              Med all respekt för oppositionens förslag, men man beklagar sig
              över att de egna förslagen står i skarp kontrast till den borgerliga
              regeringens. De flesta förslagen ser nästan likadana ut. Det handlar
              om samma saker. Det är mycket samsyn, och det är mycket likadan
              politik i fråga om vad som ska göras för att råda bot på det som
              också alliansregeringen har lyft fram för fjärde gången i sin
              politik. Jag uppskattar att oppositionen har sett att den politik
              som alliansregeringen för är en riktig politik för att lyckas.
            </seg>
            <seg n="66b43662">
              Socialdemokraterna leker följa John men låtsas att man har mer
              pengar att spendera. Men det är inga förslag som står i direkt
              kontrast till regeringens förslag.
            </seg>
            <seg n="957bb8ab">
              Herr talman! Jag yrkar bifall till förslaget i betänkandet. Jag
              är samtidigt glad för alla de satsningar som görs i högre utbildning
              och forskning för att människor ska kunna skaffa sig utbildning
              och kompetens. Vi satsar på utbildning och forskning därför att
              vi vet att vi måste möta framtidens utmaningar med kunskap och
              kreativitet.
            </seg>
          </u>
          <note type="speaker" n="b8fa2b67">
            Anf. 56 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-c21fb0ceb59ae911-0" n="dd7b359b" next="i-7b0375113a3a9afb-0">
            <seg n="82c6493d">
              Herr talman! Ulrika Carlsson talar gott om internationaliseringen
              av utbildningarna i Sverige utan att ens nämna att beslutet att
              införa avgifter för utländska studerande äventyrar hela förslaget.
              Det går stick i stäv med regeringens ambition om internationalisering,
              att svensk utbildning ska vara attraktiv för studenter från världen
              över. Vilka ska betala de 70 000 svenska kronorna för att söka
              sig till Sverige? I många delar av världen, till exempel Storbritannien,
              Kanada och USA, där språket är engelska, finns bättre universitet.
              Tror ni verkligen att folk kommer att göra detta?
            </seg>
            <seg n="317a9b84">
              Det är inte bara Vänsterpartiet som har dessa farhågor. Vår kritik
              är befogad, och SFS, Saco, TCO och andra aktörer, till och med
              lärosäten och Högskoleverket, anser att kritiken är befogad. De
              befarar att kvaliteten kommer att försämras genom att folk inte
              kommer att söka sig till Sverige för att studera.
            </seg>
            <seg n="a94e2abb">
              Man gör skillnad mellan studenter och studenter, mellan dem som
              kan betala och dem som inte kan betala. Hur ser ni på detta? Det
              är lätt att hävda att Sverige är bra. Visst är det bra att Sverige
              är generöst, så generöst att människor kan komma hit och berika
              vårt land, vår utbildning och vårt arbetsliv. Dessa människor
              är investeringar för Sverige. Vad tycker Ulrika Carlsson om detta?
            </seg>
          </u>
          <note n="17ef9bf4">
            Anf. 57 ULRIKA CARLSSON i Skövde (c) replik:
          </note>
          <u who="amineh_kakabaveh_cbd776" xml:id="i-7b0375113a3a9afb-0" n="dd7b359b" prev="i-c21fb0ceb59ae911-0">
            <seg n="e25a05f1">
              Herr talman! Amineh Kakabaveh säger att det finns en risk för
              att vi kommer att tappa en del av de internationella studenter
              vi har i dag med anledning av att vi skulle ta ut studieavgifter.
              På några minuter hinner jag inte gå igenom alla förslag som finns
              i budgetpropositionen, men den finns lätt tillgänglig på hemsidan
              där man kan läsa alla siffror och förslag.
            </seg>
            <seg n="a0dd1620">
              Vi har ägnat en stor del av debatten till att diskutera kvaliteten
              i den högre utbildningen. Amineh Kakabaveh menar att vi inte kommer
              att kunna konkurrera med vår utbildning om vi börjar ta betalt
              för den. Nej, inte om vi själva anser att den har så låg kvalitet
              att den inte skulle vara konkurrenskraftig. Vi ska inte konkurrera
              med gratis utbildning utan vi ska konkurrera med utbildning som
              har hög internationell standard och kvalitet. Därför vet också
              Amineh Kakabaveh att det i budgetpropositionen står nämnt att
              olika typer av stipendiesystem kommer att utvecklas för att säkerställa
              att människor i utvecklingsländer får möjlighet att ta del av
              den utbildning vi har i vårt land. Mycket av utbildningen på högskolor
              och universitet bedrivs redan i dag på engelska och är därmed
              relativt lättillgänglig. Det ska också finnas stipendiesystem
              för andra utanför Europa. Det är de studenterna vi pratar om.
              Inom Europa kommer samma regler att gälla som tidigare.
            </seg>
          </u>
          <note type="speaker" n="19c5100b">
            Anf. 58 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-c21fb0ceb59ae911-1" n="dd7b359b" next="i-7b0375113a3a9afb-1">
            <seg n="f9789c7d">
              Herr talman! Problemet kan inte lösas via stipendier. De är orättvist
              fördelade. De rika studenterna kan söka stipendier medan de fattiga
              studenterna inte har möjlighet till detta. Det är inte lösningen
              på problemet.
            </seg>
            <seg n="dbd7e9d1">
              Ulrika Carlsson menar att kvaliteten ska gå före konkurrensen.
              Kvaliteten försämras inte i utbildningen därför att det finns
              tillgång till gratis studier i Sverige. Snarare är det tvärtom.
            </seg>
            <seg n="ac4992dd">
              Jag har många vänner och bekanta från Iran, Turkiet och andra
              delar av världen. De vill gärna stanna i Sverige. De vill få arbete
              och stanna i Sverige. De vill inte åka vidare. Även om de skulle
              åka tillbaka till sina hemländer är de faktiskt ambassadörer för
              vårt land Sverige. De berikar sina hemländer. Det finns många
              studenter inom teknologi, till exempel inom Ericsson, som vill
              stanna, eller så åker de till sina hemländer och är ambassadörer
              för Sverige. Vad är det för fel i detta? Jag förstår inte varför
              Sverige ska begränsa dessa möjligheter för människor som vill
              stanna här eller åka tillbaka till sina hemländer och berika dem.
            </seg>
            <seg n="1546b3be">
              Jag har också en fråga om kvalitet. Vi från de rödgröna satsar
              400 miljoner på kvalitet. Just nu har kvaliteten försämrats. Undersökningar
              från till exempel TCO visar att det inte finns lärartid för studenter.
              Det är viktigt att ni gör förbättringar. Vad anser ni om den rapporten?
            </seg>
          </u>
          <note n="f8886d8b">
            Anf. 59 ULRIKA CARLSSON i Skövde (c):
          </note>
          <u who="amineh_kakabaveh_cbd776" xml:id="i-7b0375113a3a9afb-1" n="dd7b359b" prev="i-c21fb0ceb59ae911-1">
            <seg n="82b12242">
              Herr talman! Hela frågan måste handla om hur vi använder de resurser
              vi har. Hur skapar vi resurser för att hålla god kvalitet i högre
              utbildning och forskning?
            </seg>
            <seg n="7d961880">
              Att bara rika skulle kunna söka stipendier som vi kommer att
              inrätta stämmer inte alls. Vi kommer att införa några olika stipendiesystem,
              men vi kvalitetssäkrar möjligheter för människor som inte har
              de ekonomiska förutsättningarna från sina länder att få ta del
              av stipendier för att komma hit och skaffa sig en utbildning.
            </seg>
            <seg n="73c871db">
              Den här regeringen har också verkat för en större öppenhet att
              kunna arbeta kvar i Sverige. Vi tittar över många regler för att
              göra det möjligt för människor att antingen resa tillbaka och
              berika sina länder med den kunskap man har tillgodogjort sig eller
              använda den när man stannar kvar. Därför är det viktigt att se
              helheten och inte bara lyfta ut vissa delar och jämföra dem med
              varandra. Vi vill skapa en helhet med en högre kvalitet för alla,
              ge möjlighet för svenska lärosäten att arbeta internationellt
              och vara konkurrenskraftiga med utgångspunkt i god kvalitet. Det
              ska inte handla om att enbart söka sig hit för att studierna är
              gratis.
            </seg>
            <seg n="53bc911a">
              Sedan blir det ändå inte gratis eftersom man som student samtidigt
              ska leva och bo, så det är många olika aspekter som kommer in
              här.
            </seg>
            <seg n="b906e189">
              Jag motsätter mig bilden av att det bara är rika som skulle kunna
              söka kommande stipendier. I så fall tror jag att det snarare är
              en fara i dag för att det är de som redan har resurser som har
              möjlighet att ta sig till Sverige. Jag tror att vårt nya system
              kommer att öppna möjligheten för fler människor med goda talanger
              att komma hit och skaffa sig en utbildning att sedan använda antingen
              här eller i sitt hemland.
            </seg>
          </u>
          <note type="speaker" n="22716641">
            Anf. 60 MIKAEL DAMBERG (s) replik:
          </note>
          <u who="mikael_damberg_567c84" xml:id="i-cdc35f5ce2344ffb-0" n="24a27d6c" next="i-261b7b74c276b786-0">
            <seg n="c2404fe8">
              Herr talman! Jag har tre frågor till Ulrika Carlsson.
            </seg>
            <seg n="e026b776">
              Jag tror att Klas-Herman Lundgren från SFS och vi andra skulle
              vilja ha ett svar på frågan om Ulrika tycker att det är acceptabelt
              att tre av tio heltidsstudenter på våra universitet och högskolor
              har mindre än sex timmars lärarledd undervisning i veckan.
            </seg>
            <seg n="0caf806f">
              De svar vi har fått hitintills har främst handlat om att ni har
              gjort en forskningssatsning. Det har vi hört från Fredrik Malm.
              Problemet är att den forskningssatsningen nästan helt går humsamområdet
              förbi. Det kommer inga stora pengar rullande till humsamutbildningar
              via forskning. Det finns heller inget direkt samband, tyvärr,
              mellan forskningskvalitet och utbildning. Det har vi sett på Karolinska
              Institutet när det gäller sjuksköterskeutbildningen, så det svaret
              håller inte riktigt hela vägen.
            </seg>
            <seg n="daa7517e">
              Det kommer nu en proposition men inga pengar. Sedan kan de internationella
              avgifterna på något sätt styras till lärarledd undervisning. Men
              de avgifterna, om jag har förstått planeringen rätt, ligger många
              år framåt i tiden. Den stora frågan är, om man tycker att det
              är ett problem med för lite lärartid i undervisningen, varför
              det inte finns pengar för det i budgeten nu? Det är den första
              frågan.
            </seg>
            <seg n="7eb1be74">
              Först blev vi anklagade för att leka Följa John, och nu talar
              man om 10 000 platser på högskolan. Snacka om att leka Följa John!
              Vi föreslog en rejäl satsning på högre utbildning förra året.
              Vi tyckte att det behövdes därför att vi såg att arbetslösheten
              höll på att skjuta i höjden. Varför behövs det 10 000 platser
              nästa år? Hade inte de platserna behövts i år? Och skulle kvaliteten
              ha varit sämre i år än vad den blir nästa år? Det är den andra
              stora frågan man måste ställa sig.
            </seg>
            <seg n="5275fcef">
              Den tredje frågan handlar om forskning i hela landet. Ulrika
              Carlsson tog upp det här, och det tycker jag var bra. Men den
              skarpa frågan man måste ställa sig är: Varför då skapa ett fördelningssystem
              mellan universitet och högskolor som egentligen leker Svälta räv
              med de nya universiteten? Jag förstår inte logiken.
            </seg>
          </u>
          <note n="6427f6c4">
            Anf. 61 ULRIKA CARLSSON i Skövde (c) replik:
          </note>
          <u who="mikael_damberg_567c84" xml:id="i-261b7b74c276b786-0" n="24a27d6c" prev="i-cdc35f5ce2344ffb-0">
            <seg n="e96b3ed8">
              Herr talman! De två första av alliansregeringens år tillförde
              vi kvalitetspengar till samhällsvetenskap och humaniora just för
              att vi såg det som en mycket angelägen åtgärd att genomföra snabbt.
              Jag vet att det inte räckte jättelångt. Jag vet att det inte räckte
              till att känna att nu är vi nöjda och har gjort färdigt. Men det
              var viktigt att i ett akut läge göra det snabbt. Jag tycker inte
              att det räcker med den korta tiden. Därför måste jag hänvisa till
              den kvalitetsproposition som kommer för grundutbildning som ska
              ge oss chansen att fördjupa oss i diskussionerna om varför det
              är så viktigt.
            </seg>
            <seg n="4344d62f">
              Den andra frågan, om pengarna inte skulle ha behövts i år, har
              delvis besvarats av mina allianskolleger med att det skedde en
              viss omfördelning av platser, vilket bidrog till att det platsutrymme
              som var ledigt användes något mer effektivt än tidigare.
            </seg>
            <seg n="71a06a48">
              Om du, Mikael Damberg, tyckte att det var orättvist att jag nämnde
              leken Följa John, nämnde du nu Svälta räv, och det är ju trevligt
              att vi har lite olika bilder som vi skulle kunna visa på. Men
              du vet också väl att vice ordföranden i utbildningsutskottet använder
              favorituttrycket hafs och slafs i politiken. Jag tycker att det
              är viktigt att vi visar att vi underbygger de förslag på utbildningsområdet
              som vi kommer fram med just för att kunna säkra kvaliteten. Lärosätena
              visste att det var en tillfällig ökning av platserna. De gick
              ändå in och garanterade att de kunde ta in ett visst antal fler
              studenter med de förutsättningar som gavs.
            </seg>
            <seg n="79a1abbb">
              Forskning i hela landet är jätteviktigt. Just därför har vi med
              propositionen breddat möjligheten för alla lärosäten, alla högskolor
              och universitet, att utveckla sin forskning. Jag har precis som
              Mikael Damberg tagit del av den oro som finns vid universitet
              och högskolor. Det gäller inte bara de fyra nya universiteten,
              utan alla vet att man måste konkurrera med både hög kvalitet på
              sin forskning och hög kvalitet på sina studenter.
            </seg>
            <seg n="187b899b">
              Jag ska be att få fortsätta svara på frågorna lite senare.
            </seg>
          </u>
          <note type="speaker" n="e033defa">
            Anf. 62 MIKAEL DAMBERG (s) replik:
          </note>
          <u who="mikael_damberg_567c84" xml:id="i-cdc35f5ce2344ffb-1" n="24a27d6c" next="i-261b7b74c276b786-1">
            <seg n="2d4ee6b1">
              Herr talman! Ulrika Carlsson svarar fortfarande inte på frågan
              varför det skulle vara mer kvalitet med 10 000 platser nästa år
              än i år. Det hade väl kunnat gå att använda samma process förra
              året, som vi föreslog just därför att vi såg att arbetslösheten
              var så hög. Nu kommer de studenter som ville komma in på sin utbildning
              att få vänta ett helt år på att komma in. De går arbetslösa i
              stället. Det var ett felaktigt val man gjorde.
            </seg>
            <seg n="aa3067d6">
              När det gäller de nya universiteten ska jag inte förlänga debatten
              för mycket, men det är klart att de är oerhört frustrerade över
              att de inte spelar efter samma regler som de andra. Spelreglerna
              är så riggade att de inte kan konkurrera på samma villkor. Det
              här borde ni i Centerpartiet ha åtgärdat om ni tycker att det
              är viktigt med forskning och utveckling i hela landet. Det har
              vi sett till i vår budget för att rätta till de värsta avarterna.
            </seg>
            <seg n="7a79242b">
              Ulrika sade förut i sin inledning att vi är överens om allting
              i detta. Nej, vi ger besked på ett antal punkter som skiljer sig
              från era. Vi ger beskedet till unga människor att vi vill ge fler
              möjligheter att förverkliga sina utbildningsdrömmar. På lång sikt
              är vårt mål fortfarande att 50 procent ska kunna gå vidare till
              högre utbildning.
            </seg>
            <seg n="e8cb9017">
              Vi vill genomföra ett ordentligt kvalitetslyft. Det är ett viktigt
              besked till de studenter som är inne i högskoleutbildningarna
              i dag. Vi vill ha fler seminarier och fler föreläsningar, och
              vi har avsatt pengar för detta.
            </seg>
            <seg n="6263e837">
              Vi anser att alla universitet och högskolor runt om i landet
              är viktiga och behövs för att lyfta utbildningsnivån och skapa
              tillväxt och fler jobb i hela landet. Därför riggar vi ett forskningsfinansieringssystem
              som ger möjlighet för alla att växa och utvecklas.
            </seg>
            <seg n="b0669705">
              Till de studenter som i dag är inne på universitet och högskolor,
              som viger flera år av sitt liv åt högre utbildning, säger vi:
              Det lönar sig. Men vi kommer inte att glömma er nu när det är
              dåliga tider. Vi vill rikta särskilda insatser på att ni ska komma
              ut på praktik- och traineeplatser.
            </seg>
            <seg n="9d75ab19">
              Det är en väldig skillnad mot den borgerliga politik som har
              förts på senare år, som innebär att man har minskat antalet studieplatser
              och därmed förnekat unga människor deras möjligheter att förverkliga
              sina utbildningsdrömmar. Man har svikit vallöftet om miljardsatsningar
              på kvalitet. Man har stängt dörren för människor med arbetslivserfarenhet
              att komma vidare till studier. Man har försökt svälta ut de nya
              universiteten. Man har försvagat studentinflytandet. Dessutom
              har man stängt ute svenskt näringsliv från möjligheten att vara
              med och forma viktiga branschforskningsprogram för att trygga
              och skapa nya jobb i vårt land.
            </seg>
            <seg n="cc680a2a">
              Det är klart att det är skillnad också på utbildnings- och högskolepolitikens
              område.
            </seg>
          </u>
          <note n="8fb94c51">
            Anf. 63 ULRIKA CARLSSON i Skövde (c) replik:
          </note>
          <u who="mikael_damberg_567c84" xml:id="i-261b7b74c276b786-1" n="24a27d6c" prev="i-cdc35f5ce2344ffb-1">
            <seg n="a5c0ad8d">
              Herr talman! Det som Mikael Damberg lyfte fram i sin replik stämmer
              inte med verkligheten. Jag har redan svarat på frågan varför det
              inte hade varit kvalitet att tillföra nya platser. Vi gjorde ju
              en viss omfördelning som gav möjligheten att på vissa områden
              stärka utbildningarna men också att ha fler utbildningsplatser.
            </seg>
            <seg n="c9361619">
              Det är viktigt att vi har väl underbyggda underlag för de olika
              beslut som vi fattar eftersom det handlar om långsiktiga investeringar
              för alla de studenter som väljer att läsa en högskoleutbildning.
            </seg>
            <seg n="b02c98f5">
              Vi har ökat antalet platser och möjligheten för människor att
              välja olika typer av rejäla utbildningar i vårt land. Då vill
              jag lyfta fram yrkeshögskolan som på olika sätt verkligen stärker
              kvaliteten. Många branscher som har haft bra kvalificerade yrkesutbildningar
              ser att det finns ytterligare en möjlighet att stärka kvaliteten
              i den utbildning som också där finns.
            </seg>
            <seg n="387d1fcc">
              Alliansregeringen har inte satt upp ett 50-procentsmål. Det blir
              väldigt mycket en sortering; hälften hit och hälften dit. Vi vill
              att alla som har möjlighet ska få skaffa sig en utbildning av
              god kvalitet, både som ung i gymnasieskolan och i de utbildningar
              som man sedan väljer att läsa, oavsett om det är en yrkesvuxutbildning,
              en yrkeshögskoleutbildning eller en högskole- eller universitetsutbildning.
              Man ska ha många möjligheter och vägar framåt. Och man ska ha
              möjligheter till ett livslångt lärande genom att göra en del byten.
            </seg>
            <seg n="96e6ac46">
              Vi har inte stängt dörrarna till universitet och högskolor för
              dem som har hunnit få lite arbetslivserfarenhet. Vi har talat
              mycket om att ha möjlighet att validera kunskaper. Då handlar
              det om den faktiska kunskapen och inte om en åldersdiskriminering,
              att har du bara nått en viss ålder finns det platser. Det handlar
              faktiskt om kvalitet.
            </seg>
          </u>
          <note type="speaker" n="17e5db54">
            Anf. 64 LAGE RAHM (mp) replik:
          </note>
          <u who="lage_rahm_ca9cb9" xml:id="i-c0af7a46265f7e3a-0" n="4660d879" next="i-92143ee55836c46c-0">
            <seg n="c90f07c2">
              Herr talman! Ulrika Carlsson nämnde tidigare att vi inte ska
              konkurrera med gratis utbildningar utan med kvalitet. Då kan man
              fråga sig varför regeringen i propositionen tar tillbaka de pengar
              som man förmodar att universitet och högskolor får in på att införa
              avgifter för studenter från länder utanför EU och EES. Varför
              tar man tillbaka pengarna om man tänkt sig att de ska gå till
              att höja kvaliteten? Om nu de 100 miljoner som man tänkt få in
              skulle höja kvaliteten så bra, varför säger man då nej till oppositionens
              förslag om 400 miljoner kronor utan avgifter från fattiga studenter
              från u-länder?
            </seg>
            <seg n="7f291cfd">
              Om logiken är att kvaliteten i utbildningen höjs när man börjar
              ta betalt, varför har vi fortfarande gratis utbildning för svenska
              studenter?
            </seg>
            <seg n="df285a00">
              Det är rimligtvis så att kvaliteten i utbildningen inte beror
              på om man tar betalt för den eller inte, utan den beror på helt
              andra faktorer. Då vore det rimligt att man sade det.
            </seg>
            <seg n="23b027d0">
              Att regeringen inte lägger några nya pengar på kvalitet och jag
              visade i mitt anförande att det knappt lades några pengar tidigare
              heller får mig att undra: Är det bra nu? Är det rimligt och bra
              att tre av tio studenter får mindre än sex timmar lärarledd tid
              i veckan och kanske så lite som två tre timmar? Om det inte är
              bra, varför gör man inte något? Är det rimligt att, som studentkårerna
              menar, studentinflytandet äventyras eftersom regeringen inte satsar
              några pengar? Är det bra? Om inte, varför lägger man inte åtminstone
              miniminivån?
            </seg>
          </u>
          <note n="069cd52d">
            Anf. 65 ULRIKA CARLSSON i Skövde (c) replik:
          </note>
          <u who="lage_rahm_ca9cb9" xml:id="i-92143ee55836c46c-0" n="4660d879" prev="i-c0af7a46265f7e3a-0">
            <seg n="602db230">
              Herr talman! Jag ska försöka vara tydlig när jag besvarar dessa
              frågor som jag har fått ett par gånger innan. När jag talar om
              att konkurrera med kvalitet och inte med gratis utbildning handlar
              det inte om att sätta det ena mot det andra. När vi talar om kvaliteten
              i högre utbildning i Sverige är det den vi ska konkurrera med.
              Men det har bildats en möjlighet att ta betalt för att hjälpa
              studenter att söka till Sverige för att man utlovar att det är
              gratis här. Det är det man säljer utomlands. Sverige gör det inte,
              men det har bildats en sådan marknad. Det är det som vi motsätter
              oss, alltså att det är gratis utbildning man lockas hit med. Man
              ska lockas hit med att det är utbildning av hög kvalitet.
            </seg>
            <seg n="d3d8439b">
              Jag nämnde i mitt anförande att vi har gjort kvalitetssatsningar
              på humaniora, samhällsvetenskap med mera. Vi kommer dock i den
              kommande kvalitetspropositionen för grundutbildning att ytterligare
              presentera på vilket sätt man ska stärka kvaliteten i den högre
              utbildningen.
            </seg>
            <seg n="e847ed04">
              När det gäller dem som har allra minst antal timmar per vecka
              har jag sagt att det inte är tillräckligt. Att studera på heltid
              är en heltidssysselsättning. Jag kan dra en liten parallell som
              man kan nagelfara och se hur bra den stämmer. När vi hade Timss
              Advanced när det gällde matematik till exempel och diskuterade
              varför resultaten var så dåliga talade man mycket om att eleverna
              är hänvisade till sig själva och till egenstudier. Att enbart
              ha egenstudier är inte alltid ett sätt stärka kvaliteten, så där
              måste vi komma tillbaka.
            </seg>
            <seg n="f75a0800">
              När det gäller studentinflytandet är det viktigt ur flera aspekter
              att man har ett gott studentinflytande, för det är också en kvalitetsfaktor.
              Därför förstår jag inte vad Lage Rahm menar med att man måste
              satsa på antingen studentinflytande eller kvalitet. Det handlar
              om att göra både och.
            </seg>
          </u>
          <note type="speaker" n="84964149">
            Anf. 66 LAGE RAHM (mp) replik:
          </note>
          <u who="lage_rahm_ca9cb9" xml:id="i-c0af7a46265f7e3a-1" n="4660d879" next="i-92143ee55836c46c-1">
            <seg n="5c50c5bc">
              Herr talman! Jag tackar Ulrika Carlsson för att hon svarade på
              samtliga frågor. Det är inte alltid det görs, så det uppskattar
              jag. Jag är dock inte nöjd med svaren. Jag menade aldrig att man
              skulle välja mellan studentinflytande och kvalitet, utan jag menade
              att regeringen nu tyvärr tvingar universitet och högskolor att
              göra detta val. Det är inte rimligt. Jag tycker att regeringen
              därmed inte tar ansvar för studentinflytande och kvalitet och
              undrar hur man har tänkt. Regeringen borde i stället ha skjutit
              till åtminstone det minimibelopp som utredningen föreslog och
              som Miljöpartiet föreslår i sitt budgetförslag.
            </seg>
            <seg n="b614f182">
              Det är glädjande att höra att Ulrika Carlsson menar att man inte
              ska sätta det ena mot det andra när det gäller gratis och kvalitet.
              Jag håller med. Man ska inte välja det ena eller andra, utan det
              rimliga är att vi i Sverige ska ha gratis högre utbildning och
              att den ska vara av hög kvalitet. Just av den anledningen finns
              ett gemensamt rödgrönt förslag om 400 miljoner kronor till kvalitetssatsningen.
              Vi avvisar också avgifter och lägger till de pengar som regeringen
              tar bort från universitet och högskolor för de avgifter de kanske
              får in från utländska studenter.
            </seg>
            <seg n="33bc86b7">
              Jag undrar fortfarande: Om det inte är bra som det är i dag,
              varför gör inte regeringen mer? Svaret är att det kommer en proposition.
              Men kommer det mer pengar i propositionen? Jag har förstått det
              som att det inte kommer ens i närheten av de 400 miljoner kronor
              som oppositionen föreslår. Men om det kommer mer pengar välkomnar
              jag det.
            </seg>
          </u>
          <note n="b0e3020c">
            Anf. 67 ULRIKA CARLSSON i Skövde (c) replik:
          </note>
          <u who="lage_rahm_ca9cb9" xml:id="i-92143ee55836c46c-1" n="4660d879" prev="i-c0af7a46265f7e3a-1">
            <seg n="9d7181b4">
              Herr talman! Först vill jag klargöra ett uttryck som vi använder
              lite slarvigt i debatten. Vi talar om gratis utbildning. Den är
              inte gratis, utan vi lägger ganska mycket pengar på utbildning.
              Regeringen har inga som helst tankar på att införa studieavgifter
              för svenska studenter eller för studenter inom EU. Däremot diskuteras
              och förbereds en proposition om studieavgifter för studenter som
              kommer från länder utanför EES-området. Vi kommer att kombinera
              detta med ett bra stipendiesystem.
            </seg>
            <seg n="0d1e461e">
              Jag nämnde i mitt anförande att vi vill gå mot ökad autonomi
              och ökat självstyre för högskolor och universitet. Samtidigt vill
              vi stärka kvaliteten och ställa krav på den. Jag vill därför inte
              medverka till att vi duttar ut och öronmärker lite här och lite
              där. Vi har precis sagt att den tredje uppgiften som högskolan
              hade tidigare ska ingå i huvuduppdraget. Då blir det märkligt
              om vi öronmärker pengar här och där. Det här är alla resurser
              vi har. Hur använder vi dem på ett sätt så att vi både stärker
              kvaliteten och ökar studentinflytandet?
            </seg>
            <seg n="12f15b47">
              Min förhoppning är att vi ska kunna visa på delar av det i den
              proposition som kommer framöver och som kommer att behandla kvaliteten
              i grundutbildningen. Jag ser med glädje fram emot förarbetet,
              som inte är klart, och de debatter vi kommer att ha där vi ytterligare
              kan utveckla vad vi menar utan risk för de schabloner och korta
              förklaringar som lätt används i ett hastigt replikskifte.
            </seg>
            <seg n="eea38760">
              En fråga var också: Varför säger vi nej till 400 miljoner kronor
              när det gäller kvalitetssatsning? Vi väntar på propositionen.
              Jag måste vidhålla det svaret, för det är det som gäller.
            </seg>
          </u>
          <note type="speaker" n="ee00e578">
            Anf. 68 EVA JOHNSSON (kd):
          </note>
          <u who="eva_johnsson_c6ce6f" xml:id="i-73c40478c849a363-0" n="fb9a8863">
            <seg n="1d561bd4">
              Herr talman! Att komma i slutet av en debatt innebär alltid att
              man har fått skriva om sitt anförande ett antal gånger. Jag ska
              dock försöka göra en gemensam sammanfattning som ni alla säkert
              kommer att tycka är alldeles utmärkt.
            </seg>
            <seg n="a919748f">
              Inledningsvis yrkar jag bifall till utskottets förslag i betänkandet
              så att det är gjort.
            </seg>
            <seg n="a8db924c">
              Jag måste kort kommentera det som har sagts tidigare i debatten.
              Vi har allihop fått höra oppositionens syn på alliansens utbildningspolitik.
              Jag vill stanna upp vid och kommentera tre olika beteckningar.
              Vi har fått veta att vi inom alliansen sorterar eleverna. Ja,
              det kanske vi gör till skillnad från den tidigare regeringen.
              De sorterade ju inte. De lade alla elever i en hög och sade att
              alla ska kunna lika mycket och likadant.
            </seg>
            <seg n="3522f87d">
              Man kan jämföra med om vi skulle plocka in en höjdhoppsställning
              här i plenisalen det kan vara opraktiskt, men vi tänker oss det
              och lägger ribban på 1,90. Sedan säger vi till samtliga i utskottet:
              Vi sorterar inte bort någon. Vi kommer att tillåta alla att hoppa
              1,90 i dag innan vi är klara.
            </seg>
            <seg n="b6286e24">
              Så resonerar vi inte inom alliansen när det gäller utbildning.
              Vi säger: Vi är olika. En del hoppar en meter, någon hoppar 40
              centimeter, någon glider över och någon hoppar 2,30. Vi tycker
              att alla har gjort sitt bästa utifrån sina förutsättningar, men
              alla ska inte göra likadant.
            </seg>
            <seg n="a43bc646">
              Det bygger naturligtvis på vår människosyn. Vi har en människosyn
              som bejakar olika typer av kunskap. Vi gör ingen värdering av
              det. All kunskap är viktig och behövs.
            </seg>
            <seg n="87b5e334">
              Vi har också fått höra att vi, till skillnad från oppositionen,
              slaktar vuxenutbildningen.
            </seg>
            <seg n="978a0e2e">
              Tidigare i debatten har mina kolleger stannat upp vid de regionala
              samordnarnas och högskolornas begäran om platser, vilket vi i
              alliansen har haft som utgångspunkt vid vår tilldelning.
            </seg>
            <seg n="7a29a95d">
              Yrkeshögskolorna anser att de inte kan bygga ut med mer än de
              ungefär 4 500 platser som tillförs 2010.
            </seg>
            <seg n="454111a2">
              Oppositionen gör som de alltid brukar göra. Man kan likna det
              vid en tennismatch där vi ställer högskolan på ena sidan planen
              och vräker in bollar på andra sidan planen och säger: Spela nu
              en match med hög kvalitet. Det är svårt. Det är bättre att bollarna
              kommer en och en så att man får sikta på en boll i taget. Det
              är kvalitet.
            </seg>
            <seg n="ca79ad53">
              Vi har en utbyggnad som är klok och förståndig och enligt högskolornas
              önskemål. Vi har en utbyggnad av högskolorna som är klok. Alliansen
              och vi kristdemokrater menar att kvalitet och platser måste följas
              åt. Mängd är inte någon definition på kvalitet.
            </seg>
            <seg n="56a64a55">
              Vi har fått höra att vi i god tid före valet ska få veta vad
              oppositionspartierna kommer att tycka i de här frågorna. Det känns
              ju betryggande. Det är oerhört mycket som vi kommer att få veta
              några veckor före valet. Spänningen blir inte mindre för varje
              månad som går. Frågetecknen är fortfarande många.
            </seg>
            <seg n="342ede23">
              Så över till alliansen. Mina kolleger har tidigare på ett alldeles
              utmärkt sätt redovisat hur vi avser att bygga ut högskolorna.
              Det handlar naturligtvis om en satsning som är mycket klok och
              balanserad. Den följer också de behov som har efterfrågats från
              högskolor och yrkesutbildningar.
            </seg>
            <seg n="522948d8">
              Yrkesutbildningen har länge varit eftersatt. Alliansregeringen
              har på allvar påbörjat återrestaureringen av yrkesutbildningen
              som varit försummad under flera år. Vi har infört gymnasial lärarutbildning.
              År 2009 samlades all eftergymnasial yrkesutbildning i en gemensam
              organisation, den så kallade yrkeshögskolan. För några veckor
              sedan beslutade riksdagen att förbättra yrkesförberedande program
              på gymnasiet och göra den gymnasiala lärlingsutbildningen permanent
              från 2011.
            </seg>
            <seg n="c3859a4c">
              Vi har fått höra om satsningarna. Jag ska inte utveckla det ytterligare.
              Det är onödigt med upprepningar när debatten har pågått så länge.
            </seg>
            <seg n="2b6c3897">
              Jag vill ändå stanna upp en liten stund vid något som har berörts
              tidigare i debatten, nämligen kårobligatoriet. Jag är glad över
              det principiellt mycket viktiga beslutet. Att kollektivansluta
              människor till föreningar är något som för länge sedan borde ha
              varit borta. Därför är riksdagens beslut välkommet. Samtidigt
              är det viktigt att studentkårernas arbete med studentinflytande
              inte går om intet. Regeringen tillskjuter 20 miljoner kronor för
              att garantera studenternas medverkan i lärosätenas kvalitetsarbete.
            </seg>
            <seg n="5cdd3e32">
              Sveriges förenade studentkårer får ett bidrag på 2 ½ miljoner
              kronor för att klara av den omställning som det slopade obligatoriet
              för med sig. Bidraget innebär dock inte att kårerna inte behöver
              engagera sig i medlemsvård. Det gäller för studentkårerna som
              för allt annat föreningsarbete. Kårmedlemmarna kommer även i framtiden
              att vara nödvändiga för att finansiera kårernas verksamhet. Avskaffandet
              av obligatoriet kommer därför att ställa hårdare krav på kårerna
              att ta hand om sina medlemmar. De måste ha ett innehåll som lockar
              studenterna att bli medlemmar. Det kommer i sin tur att leda till
              en bättre kårverksamhet.
            </seg>
            <seg n="63355d3f">
              Herr talman! Jag är mycket glad för det här betänkandet. Jag
              är väldigt glad över alliansens skolpolitik, och jag är väldigt
              glad för att vi har fått en skolpolitik som inte bara bygger på
              kvantitet utan också på kvalitet där all kunskap är viktig.
            </seg>
          </u>
          <note n="3880dcde">
            Överläggningen var härmed avslutad.
          </note>
          <note n="a9eab5d8">
            5 § Studiestöd
          </note>
          <note n="b52abd67">
            Föredrogs
          </note>
          <note type="speaker" n="90682036">
            Anf. 69 CAROLINE HELMERSSON-OLSSON (s):
          </note>
          <u who="caroline_helmersson-olsson_7a27ae" xml:id="i-8ae354d1e1da374a-0" n="2c75c6ab">
            <seg n="8bd1d73c">
              Herr talman! Nu ska vi behandla budgeten för utgiftsområde 15,
              studiestöd. Det är en viktig del av utbildningspolitiken för att
              skapa förutsättningar och ge människor en chans och en chans till
              kanske chansen att bli nobelpristagare, vilket flera har varit
              inne på.
            </seg>
            <seg n="35869e13">
              I Socialdemokraternas budgetmotion Jobben först , beskriver vi
              vårt alternativ till regeringens budgetproposition. Majoriteten
              i riksdagen har redan i november fastställt andra ekonomiska ramar
              för de här utgiftsområdena. De samlade utgifterna för det område
              som vi diskuterar nu får inte överstiga drygt 24 106 000 000 kronor.
              Det gör Socialdemokraternas förslag och kan därför formellt inte
              tas upp till behandling utan förändringar.
            </seg>
            <seg n="25fb762e">
              Eftersom budgeten kommer att ge politiken en helt annan inriktning
              avstår vi från att reservera oss.
            </seg>
            <seg n="63a46eae">
              Vi vidhåller naturligtvis vår uppfattning och anser att anslagen
              inom utgiftsområde 15 borde utökas med drygt 1,8 miljarder kronor.
            </seg>
            <seg n="a69636bd">
              Herr talman! Som den föregående debatten tydliggjort menar vi
              socialdemokrater att antalet platser inom vuxenutbildning, yrkeshögskola,
              högskola och universitet behöver öka mer än vad regeringen föreslår.
              Det ger konsekvenser även i den budget som vi diskuterar nu.
            </seg>
            <seg n="87787e38">
              Regeringen föreslår att studiemedlen ska höjas med 431 kronor
              i månaden, varav 40 kronor är bidrag, samt att fribeloppet ska
              höjas från 2011. Vi socialdemokrater tillstyrker detta. Faktum
              är att om våra budgetförslag hade tillstyrkts förra året hade
              motsvarande höjning gällt redan 2009.
            </seg>
            <seg n="fb9a082d">
              Vi anser att mer måste göras.
            </seg>
            <seg n="f21a14fc">
              Vi tror faktiskt att det går att hitta vägar ur de återvändsgränder
              som regeringen har skapat. Tidigare fanns det stödformer för att
              hjälpa den som hade lägst utbildning att förstärka sina kunskaper.
              Då menar jag rekryteringsbidrag och korttidsstudiestöd. När regeringen
              avskaffade korttidsstudiestödet angav man som skäl att det var
              ett led i strävan att uppnå ett samordnat och sammanhållet studiesystem.
              Den strävan fanns också med i direktiven till den enda parlamentariska
              utredningen på utbildningsområdet under hela mandatperioden, nämligen
              Studiesociala kommittén. Jag har i alla fall kommit fram till
              att det är en missriktad ambition, och den leder åt fel håll om
              man tror på det livslånga lärandet för alla människor.
            </seg>
            <seg n="77db974d">
              Dagen efter att vi var färdiga i Studiesociala kommittén hade
              Centerpartiet ett bra seminarium, One size fits all Är det möjligt?
              Jag tror över huvud taget inte på att one size fits all, vare
              sig när det gäller kläder, kondomer eller studiestöd. Systemet
              ska vara rekryterande och utjämnande. Jag tycker att det också
              ska vara flexibelt om man ska sätta människan först, som Sofia
              Larsen sade för en stund sedan.
            </seg>
            <seg n="d444112c">
              Den varslade dagbarnvårdaren som behöver komplettera sina studier
              på komvux för att kunna få jobb på förskolan och 19-åringen med
              toppbetyg som direkt efter gymnasiet vill börja på läkarutbildningen
              har helt olika förutsättningar och behov.
            </seg>
            <seg n="75cc3ea7">
              För att skapa möjligheter och ge fler chanser anser vi att ett
              tillfälligt kompetensstöd ska införas för dem som vill studera
              vid komvux eller folkhögskola på deltid parallellt med sitt arbete.
              Vi anser därför att 130 miljoner kronor borde ha avsatts för detta
              under 2010.
            </seg>
            <seg n="794d4381">
              Många människor behöver en möjlighet att kombinera arbete med
              studier för att höja sin kompetens och ha beredskap för omställning.
              Korttidsstudiestödet ska också kunna kombineras med mer branschspecifik
              utbildning som arbetsgivaren betalar. Detta tror jag är en mycket
              bra åtgärd just nu när många människor tillfälligt har gått ned
              i arbetstid och många jobbar deltid ofrivilligt.
            </seg>
            <seg n="f3a1a9d9">
              I stället för de regler som gör att man måste säga upp sin deltid
              skulle man faktiskt kunna använda tiden för att rusta sig för
              att kunna gå upp till heltid när konjunkturen vänder.
            </seg>
            <seg n="3f3b47f6">
              Vi anser också att arbetslösa som har kort eller ofullständig
              utbildning och har behov av att komplettera sin utbildning inom
              komvux efter prövning av Arbetsförmedlingen ska kunna få utbildningsbidrag.
              325 miljoner borde ha avsatts för detta i budgeten för 2010.
            </seg>
            <seg n="2ce6b8a2">
              Herr talman! Ungdomsarbetslösheten i vårt land är alldeles för
              hög. Det har också belysts i den tidigare debatten. Det är djupt
              oroande och ett slöseri med ungdomars resurser. Vi vet att bristfällig
              utbildning är den största orsaken till att ungdomar inte får jobb.
            </seg>
            <seg n="f4f9fe1e">
              Vi socialdemokrater har i vår motion föreslagit ett tillfälligt
              program med 10 000 platser för unga arbetslösa som vill komplettera
              sin utbildning så att de får grundläggande behörighet. Vi kallar
              det för ungdomslyft. Vi avsätter 150 miljoner kronor för detta
              i vår budget för 2010.
            </seg>
            <seg n="0177999e">
              Vi menar också att mer behöver göras för grupper av studenter
              som har en särskilt utsatt ekonomisk situation, nämligen studenter
              med barn. Barn kostar. Institutet för privatekonomi har räknat
              ut att ett barn från 0 till 18 års ålder kostar ca 1,2 miljoner.
              Mina barn är över 18 år, och de kostar fortfarande. Under 2008
              fick 76 000 studerande utöver studiemedel även tilläggsbidrag
              för barn. Enligt CSN:s statistik betalades det ut tilläggsbidrag
              för 59 800 barn under läsåret 2007/08.
            </seg>
            <seg n="a2311538">
              Det som jag tycker att vi ska se framför oss när vi diskuterar
              studenter med barn är hur andelen studenter har fördelat sig på
              de olika nivåerna. 56 procent av dem läste på grundvux, 30 procent
              på gymnasienivå och 14 procent på eftergymnasial nivå. När man
              tänker på hur fördelningen ser ut tror jag att man måste se flera
              bilder framför sig. Det kan vara mamman från Irak som sliter på
              komvux med sin svenska och engelska och den ensamstående pappan
              som har blivit varslad från Saab och ska gå på yrkesvux och byta
              jobb.
            </seg>
            <seg n="b6310714">
              För att jag själv skulle få en tydligare bild pratade jag med
              Sabina i går kväll. Sabina har haft en dröm hela livet att hålla
              på med någonting kreativt. Nu har hon äntligen kommit in på en
              mycket bra kvalificerad yrkesutbildning, KY, på Broby grafiska.
              Det handlar om grafisk medieproduktion. Det är jätteroligt.
            </seg>
            <seg n="f986095c">
              Sabina har en son på ett och ett halvt år som hon tycker är alldeles
              för mycket i förskolan eftersom hon pendlar till sin utbildning.
              Därför är det svårt att lämna bort sonen även på kvällar och helger
              för att hon ska jobba extra. Förskolan fungerar naturligtvis mycket
              bra. Men det kom som en ekonomisk chock för henne när hon upptäckte
              att man måste ha dubbla galonkläder, stövlar med mera för att
              få det att fungera. Barnbidraget går till barnomsorgsavgiften,
              och tilläggsbidraget täcker ungefär kostnaden för blöjor och välling,
              säger hon.
            </seg>
            <seg n="70fec7c5">
              När jag frågade Sabina vad hon tyckte var viktigast att jag tar
              upp i denna debatt i dag sade hon att jag skulle säga att det
              aldrig skulle ha fungerat om hon hade varit ensamstående. Hennes
              sambo har jobb, och därför går det runt. Hon är mycket tacksam
              för det.
            </seg>
            <seg n="0991060b">
              Vi socialdemokrater tycker att det är viktigt att alla människor
              ska kunna studera. Därför vill vi höja tilläggsbidraget med 50
              procent och avsätter därför 180 miljoner kronor för detta i vår
              budget.
            </seg>
          </u>
          <note type="speaker" n="8636facf">
            Anf. 70 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-db1bd4e49af27f5b-7" n="dd7b359b">
            <seg n="2e5ac5f8">
              Herr talman! Sverige har under lång tid haft ett relativt generöst
              studiestöd som dessutom har genomgått kontinuerliga förbättringar.
              Detta hade positiva effekter och innebar att den sociala snedrekryteringen
              till högskolan minskade. Denna utveckling har brutits eftersom
              studiemedlen har förlorat i värde och inte längre täcker studenternas
              levnadskostnader. Vänsterpartiet kommer att fortsätta att driva
              frågan om att studiemedlen måste höjas.
            </seg>
            <seg n="1978d8d9">
              Tidigare forskning visar att studenterna har fått en standardsänkning,
              inte minst på grund av de ökande boendekostnaderna. I Social rapport
              2006 konstaterar Socialstyrelsen att antalet fattiga studenter
              har ökat från 14 procent till 20 procent. Siffrorna visar på ett
              akut behov av en förstärkning av studenternas ekonomi.
            </seg>
            <seg n="0e9d4e8c">
              Det är beklagligt att frågan inte är angelägen för denna regering
              som i stället försämrar vägen fram till en högre utbildning. Med
              vårt förslag till en höjning av studiemedlen hade vi kunnat lösa
              problemen i en akut situation.
            </seg>
            <seg n="856a9b95">
              Det finns en rad problem med dagens studiemedelssystem som återstår
              att lösa. Det handlar exempelvis om att höja bidragsdelen i studiemedlen
              för att ge studerande en möjlighet att påverka sin skuldsättning
              och den framtida återbetalningen av studiemedlen. Ett annat problem
              som har gett upphov till dagens situation är att studiemedlen
              förlorar i värde och att de därför behöver indexregleras på något
              annat sätt än genom att knytas till prisbasbeloppet. Dessutom
              är det sociala skyddsnätet för studerande dåligt utvecklat.
            </seg>
            <seg n="783b4a82">
              Herr talman! Heltidsstudier ska ses som en heltidssysselsättning.
              Detta är viktigt för kvaliteten men också för en bred rekrytering
              till högre utbildning. Högre studier ska naturligtvis inte gynna
              bara dem som kan finansiera sina studier. Det är inte acceptabelt
              att bara de som själva kan finansiera sina studier ska ha möjlighet
              att studera. Det är viktigt att slå vakt om att även de som inte
              har rika föräldrar som kan hjälpa till att finansiera studierna
              har reella möjligheter till utbildning.
            </seg>
            <seg n="081af470">
              Vi vet också att studenter som har barn har små eller inga möjligheter
              att dessutom ha ett eller två extraknäck vid sidan av studierna.
            </seg>
            <seg n="2429df77">
              Herr talman! Den borgerliga regeringen drar ned stödet till vuxenutbildningen
              med 600 miljoner kronor årligen under de kommande åren. Vi står
              fortfarande fast vid kravet på att studiemedlen från och med år
              2010 höjs med ytterligare 1 200 kronor per studiemånad. Med Vänsterpartiets
              förslag till höjda studiemedel kan en akut situation lösas. Men
              en rad åtgärder behöver vidtas för att de studerandes ekonomiska
              och sociala situation ska förbättras.
            </seg>
            <seg n="d7b417de">
              I det borgerliga budgetförslaget finns inte någonting som förbättrar
              för studenterna i deras redan utsatta ekonomiska och sociala situation
              i varje fall är det nästan obefintligt.
            </seg>
            <seg n="1954f2ba">
              Regeringen föreslår ett höjt jobbavdrag, något som kan gynna
              studerande som kan arbeta extra vid sidan av sina heltidsstudier.
              Vänsterpartiet kan inte acceptera att extraknäck ska vara en förutsättning
              för att ha råd att studera. Dessutom vill vi ha en hög kvalitet
              på utbildningarna. Det är dags att börja se heltidsstudier som
              en heltidssysselsättning.
            </seg>
            <seg n="05c12d57">
              Högerregeringen har tagit bort studenternas rätt till a-kassa.
              Fler avslutade studier medför att fler studenter inte längre kommer
              att ha ett skyddsnät efter studietiden. Övergången från studier
              till arbete blir ekonomiskt svårare för dem som inte får ett arbete
              direkt efter sin examen såvida de inte har en förmögenhet eller
              något annat att leva på. Detta främjar det som allianspartierna
              i valrörelsen kritiserade, nämligen att man fortsätter att studera
              medan man söker jobb.
            </seg>
            <seg n="bca47f18">
              Man behöver inte dyka djupt i den borgerliga budgeten för att
              förstå att högre studier i framtiden kommer att bli en fråga om
              ekonomiska möjligheter, alltså en klassfråga.
            </seg>
            <seg n="c5236977">
              Herr talman! Vår kritik mot högerregeringen är helt befogad.
              Kritik kommer också från andra håll. Sveriges Förenade Studentkårer,
              TCO och många andra kritiserar höjningen av studiebidraget som
              i realiteten är endast 4 kronor.
            </seg>
            <seg n="3eadd603">
              På DN Debatt har regeringen skrivit att studiemedlen den 1 januari
              höjs med 430 kronor i månaden, alltså avseende en fyraveckorsperiod.
              390 kronor gäller lånedelen och 40 kronor gäller bidragsdelen.
              Prisbasbeloppet kommer att sänkas med 400 kronor för år 2010.
              Det motsvarar en sänkning av studiemedlen med 72 kronor per fyraveckorsperiod.
              Av det gäller 24 kronor bidragsdelen.
            </seg>
            <seg n="6f438c97">
              Detta innebär att regeringens höjning i realiteten blir ungefär
              350 kronor för en fyraveckorsperiod. Bidragsdelen ökar i realiteten
              med endast 16 kronor per fyraveckorsperiod, det vill säga med
              4 kronor per vecka. Samtidigt innebär höjningen av lånedelen att
              skulden räknas upp med 2:50 kronor i veckan. Nuvarande ränta är
              2,5 procent.
            </seg>
            <seg n="0fdca319">
              Dessutom fattar regeringen beslut om att sänka bidragsdelen.
              Det är första gången det händer sedan 1965 då moderna studiemedel
              infördes. Förhållandet mellan lån och bidrag blir alltså, enligt
              regeringens förslag, 67 procent lån och 33 procent bidrag, att
              jämföra med de 65,5 procent respektive 34,5 procent som gäller
              nu.
            </seg>
            <seg n="1fe3bbe8">
              Finansieringen är också väldigt konstig. Man höjer expeditions-
              och påminnelseavgifterna för dem som betalar tillbaka på sina
              lån eller som är försenade med betalningen. Det innebär att det
              i princip är de studerande som får stå för de ökade kostnaderna.
              Dessutom lånar de mer.
            </seg>
            <seg n="0311ecf4">
              Om man jämför vårt förslag med regeringens förslag ser man att
              regeringens förslag när det gäller studiemedlen för en fyraveckorsperiod
              är totalt 8 140 kronor, varav bidragsdelen är 2 696 kronor och
              lånedelen är 5 444 kronor. Med Vänsterpartiets förslag är det
              fråga om totalt 8 830 kronor, varav 3 046 kronor avseende bidragsdelen
              och 5 784 kronor avseende lånedelen.
            </seg>
            <seg n="cfe60adc">
              Frågan är vilket av de här förslagen som gynnar dem som studerar
              och som i stället för att jobba och vara på jakt efter många helg-
              och kvällsjobb kan koncentrera sig på sina studier.
            </seg>
          </u>
          <note type="speaker" n="0c5555ff">
            Anf. 71 LAGE RAHM (mp):
          </note>
          <u who="lage_rahm_ca9cb9" xml:id="i-fbcdde138c96f026-3" n="4660d879">
            <seg n="39a14a60">
              Herr talman! Som tidigare sagts här gäller det ett väldigt viktigt
              område. Studiemedlen gör det möjligt för många att studera, även
              för dem som inte kommer från rika miljöer eller som inte har rika
              föräldrar.
            </seg>
            <seg n="ceaf20fa">
              Därför är jag faktiskt glad över att inte kunna yrka bifall till
              Miljöpartiets budgetförslag. Vi är det parti som har mest extrapengar
              på området. Eftersom regeringens förslag tidigare vunnit riksdagens
              gillande har vi tyvärr inte möjlighet att yrka bifall till vårt
              förslag.
            </seg>
            <seg n="20935ade">
              Jag tycker att det är viktigt att lite grann gå in på historien
              i sammanhanget. Vi har, som här nämnts, ett väldigt generöst studiemedelssystem.
              Många menar kanske att det fortfarande är generöst. Men studiemedlen
              har halkat efter jämfört med utvecklingen i övrigt i samhället.
              Många av dem som i dag finns på beslutspositioner har haft ett
              betydligt förmånligare studiemedelssystem och fått sina utbildningar
              finansierade. Nu är regeringen ovillig att skjuta till så mycket
              extra. I slutet av mandatperioden kommer dock en liten höjning.
              Det är bra eftersom varje krona mer har ett värde för studenterna.
            </seg>
            <seg n="d8590b0c">
              När det gäller hur det faktiskt ser ut har bland annat TCO, Sveriges
              Förenade Studentkårer och Swedbank visat att studenter varje månad
              går back med ungefär 900 kronor, så det skulle behövas åtminstone
              900 kronor mer för att underlätta för dem. Vi i Miljöpartiet menar
              att det är rimligt att höja studiemedlen med just 900 kronor.
              Det är bidragsdelen som borde höjas. Det är inte rimligt att försätta
              studenter i en situation med en så stor skuld som det många gånger
              blir i dag.
            </seg>
            <seg n="2dc17582">
              Vi ska också vara medvetna om att en av orsakerna till den sociala
              snedrekryteringen, vilken jag hoppas att vi alla vill motverka,
              är den oro som många känner inför att ta lån och kanske bli tvungna
              att arbeta heltid vid sidan av studierna som de då inte har möjlighet
              att klara. Det rimliga är alltså att höja bidragsdelen med de
              900 kronor som vi föreslår i vår budget och som vi har finansierat.
            </seg>
            <seg n="fa51e32e">
              Regeringens förslag däremot är en höjning med 40 kronor av bidragsdelen.
              Jag har funderat lite grann på vad det kan betyda. Varje krona
              mer är bra, men regeringens förslag kan man kanske säga motsvarar
              kostnaden för en tiondels bok.
            </seg>
            <seg n="4c6e1f0c">
              Det är ironiskt med tanke på att regeringen går ut hårt mot de
              studenter som piratkopierar sin studielitteratur. Det är klart
              att det hade varit bättre om de hade köpt den, men om man ger
              tillskott som bara räcker till en tiondels bok kanske det inte
              är att förvånas över att studenter i sin desperation över att
              det inte går runt faktiskt gör denna typ av tilltag för att ändå
              klara sin utbildning och sedan få ett jobb och betala skatt.
            </seg>
            <seg n="7cc2c962">
              Jag vill även beröra några andra områden. I dagsläget finns det
              i studiemedelssystemet en möjlighet att vara hemma när man är
              sjuk, tyvärr med vad man skulle kunna kalla en lång karenstid.
              Den är på 30 dagar. Den borde kortas. Framför allt borde det vara
              möjligt att faktiskt studera på deltid och vara deltidssjukskriven,
              precis som man kan jobba på deltid och vara deltidssjukskriven.
              Det skulle vara ett sätt för människor att kunna komma tillbaka
              till studier eller arbete från sjukdom. Det är en effektiv rehabilitering.
              Jag hoppas att regeringen äntligen kommer med ett sådant förslag,
              för det har vi väntat på länge. Vi hoppas att det kommer i framtiden.
            </seg>
            <seg n="cb1eadd3">
              Något som också är kopplat till studiemedelssystemet men som
              inte finns i dag är ett system för de studenter som blir föräldrar.
              Om man inte har en SGI fastställd sedan tidigare hamnar man på
              miniminivån i föräldraförsäkringen. Om man tar ut max antal dagar,
              det vill säga sju dagar i veckan, motsvarar det efter skatt drygt
              4 000 kronor. Det är ingen rimlig nivå för någon att leva på.
            </seg>
            <seg n="68729749">
              Man kanske tycker att studenter inte borde skaffa barn, men då
              ska man vara medveten om att etableringsåldern för dem som studerar
              är uppe i nästan 30 år, och det är inte så konstigt att folk får
              barn i den åldern. Studier är bra för mycket, men de ger inte
              möjlighet att biologiskt skjuta upp sitt barnafödande än så länge.
              Det var ett skämt, vill jag förtydliga för protokollets skull.
            </seg>
            <seg n="993a0723">
              Det är alltså inte så konstigt att studenter får barn, och det
              vore rimligt att de fick högre studiemedel. Därför aviserar vi
              ett förslag där vi menar att man borde få åtminstone ett par tusen
              extra, och det baserar vi på någon form av SGI baserad på studiemedlet.
              Jag hoppas att regeringen i framtiden kan ta till sig också något
              sådant.
            </seg>
          </u>
          <note type="speaker" n="ce76bf31">
            Anf. 72 PATRIK FORSLUND (m):
          </note>
          <u who="patrik_forslund_69399c" xml:id="i-29137baf91bb4a17-0" n="c4700666">
            <seg n="9bb99e90">
              Herr talman! Vi i alliansen har vid ett flertal tillfällen här
              i kammaren uttalat att vi värnar om studenternas studiesociala
              situation, senast vid den förra debatten om studiestödet. Vi tycker
              att det är viktigt att studiemedel och andra sociala trygghetssystem
              samverkar på ett optimalt sätt så att studenter har möjlighet
              att försörja sig och leva ett tryggt liv under sin studietid,
              något som även Lage Rahm påpekade tidigare.
            </seg>
            <seg n="d503a092">
              Eftersom studiemedlet för de flesta studenter är den största
              inkomsten i dag har det varit viktigt för alliansen att förbättra
              den ekonomiska situationen för landets studenter. Vi anser att
              det är viktigt att de studerande får en bättre ekonomisk situation
              och att fler studerande stimuleras till att arbeta vid sidan av
              studierna och därmed får ökade möjligheter att tidigt skaffa sig
              arbetslivserfarenhet.
            </seg>
            <seg n="d1a73a45">
              För att ge landets studenter en bättre ekonomisk situation och
              ökade möjligheter att klara sig på sitt studiemedel har regeringen,
              vilket tidigare nämnts av oppositionen, i budgeten föreslagit
              en höjning av studiemedlet med totalt 431 kronor i månaden från
              den 1 januari 2010. Den minskning av prisbasbeloppet som den internationella
              finansiella lågkonjunkturen lett fram till minskar dock tyvärr
              denna höjning med 80 kronor till 350 kronor i månaden från den
              1 januari 2010.
            </seg>
            <seg n="a2c7ac0d">
              För att dessutom öka möjligheterna till förbättrad ekonomi genom
              inkomster utöver studiemedlet föreslår regeringen att det så kallade
              fribeloppet ska höjas med ungefär 30 000 kronor. Detta ska ske
              den 1 januari 2011, alltså ett år senare.
            </seg>
            <seg n="af540a09">
              De studenter som jobbar extra vid sidan av sina studier har alla
              varit stora vinnare på de jobbskatteavdrag som alliansen tidigare
              har genomfört. Efter höjningen av fribeloppet den 1 januari 2011
              kommer Sveriges studenter att kunna tjäna 11 366 kronor i månaden
              utöver sitt studiemedel innan fribeloppstaket slår till och reducerar
              studiemedlet. För en student som tjänar så mycket pengar har skattesänkningarna
              sammantaget inneburit ungefär 880 kronor mer i plånboken varje
              månad, beroende på var i Sverige man bor. Det är ganska mycket
              pengar.
            </seg>
            <seg n="f0ad5e63">
              En höjning av fribeloppet ger som jag tidigare nämnde också landets
              studenter ökade möjligheter att tidigt skaffa sig arbetslivserfarenhet.
              Att ge fler studerande än i dag ekonomiska incitament att arbeta
              vid sidan av studierna överensstämmer också med alliansregeringens
              arbetslinje.
            </seg>
            <seg n="34c44763">
              I Sverige har vi under en längre tid haft en politik som missgynnat
              de studenter som valt att jobba extra. Konsekvensen av det har
              varit att många studenter har förlorat en sidoinkomst, inte lyckats
              få in en fot på arbetsmarknaden och i vissa fall varit tvungna
              att ta svartjobb för att klara ekonomin. Det har inte varit bra.
              I och med regeringens höjning av fribeloppet ökar studenternas
              möjligheter att jobba extra och tidigare skaffa sig arbetslivserfarenhet
              under studietiden.
            </seg>
            <seg n="38ec97ba">
              Herr talman! Mot alliansens enade politik står som vanligt en
              vänster som är splittrad även på detta område. S, v och mp har
              tre olika förslag vad gäller studiestödsområdet. Som vi tidigare
              har hört från talarstolen nöjer sig Socialdemokraterna delvis
              med den generella höjning av studiemedlet som alliansen nu genomför
              men inför dessutom en del nya studiestöd för ungefär 1,8 miljarder.
              Vänsterpartiet slår däremot till och öppnar plånboken rejält;
              de vill som vanligt höja studiemedlet med 1 200 kronor i månaden.
              Miljöpartiet vill utöver regeringens satsning höja bidragsdelen
              i studiemedlet med totalt 860 kronor i månaden.
            </seg>
            <seg n="c6df2e53">
              Som ni hör är det tre spretiga förslag från en totalt oenig opposition,
              precis som vanligt och precis som på alla andra politikområden.
              Sprickan i vänstern blir än mer förvånande när man fortsätter
              att leta efter deras gemensamma förslag. De är inte många, men
              de rödgröna har för en tid sedan presenterat en satsning på ungdomslyft
              och praktikplatser. Det har vi också hört talas om från talarstolen
              tidigare. Dessa satsningar går dock inte att spåra i de studiestödsbudgetar
              de har lämnat in till riksdagen.
            </seg>
            <seg n="93870446">
              Miljöpartiet är undantaget; det är det enda parti i oppositionen
              som har avsatt pengar till studiemedel när det gäller Ungdomslyftet
              och praktikplatser. Socialdemokraterna har avsatt pengar till
              studiemedel när det gäller Ungdomslyftet men inte för praktikplatserna.
              Vänsterpartiet har inte avsatt pengar till vare sig praktikplatser
              eller Ungdomslyftet. Frågan, herr talman, blir därför: Blir det
              någon satsning på ungdomslyft och praktikplatser från oppositionens
              sida om de vinner valet nästa år? Och om det blir det, är det
              då tänkt att dessa studenter ska studera på högskolan utan inkomst?
              Ska de inte få rätten att ha studiemedel som andra studenter?
              Det vore spännande att höra.
            </seg>
            <seg n="a1a5b3b3">
              Herr talman! Slutligen: Alliansen har nu äntligen presenterat
              en studiestödssatsning för Sveriges studenter. Det är en satsning
              som i praktiken innebär 350 kronor mer i månaden i plånboken samt
              ökade möjligheter att tjäna extra vid sidan av studierna och därigenom
              få arbetslivserfarenhet under studietiden. Det är satsningar som
              är efterfrågade av studenterna själva och som innebär att fler
              studenter kan nå framgång i sina studier.
            </seg>
          </u>
          <note n="e3d8dc7b">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="2d32a7d8">
            Anf. 73 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-8ae354d1e1da374a-1" n="2c75c6ab">
            <seg n="903a5b25">
              Herr talman! För att inte Patrik Forslund ska behöva ligga sömnlös
              och oroa sig för hur vi ska kunna bli överens i vår allians eller
              vad vi nu ska kalla det tänkte jag berätta att vi är väldigt överens
              om att det är viktigare att stärka studenternas ekonomi än att
              sänka skatten för dem som redan har. Vi delar människosyn, vi
              tror på livslångt lärande för alla och vi drar åt samma håll.
              Däremot har vi mycket kvar att göra på kontonivå. Det erkänner
              jag. Så är det. Jag har träffat SFS, SSCO och andra studentorganisationer
              som faktiskt ser fram emot våra förhandlingar och undrar: Hur
              mycket mer blir det? Jag tror inte att vare sig studenterna eller
              Patrik Forslund behöver vara så oroliga. Jag tänker inte säga
              att det kommer i god tid före valet. Det kommer, säger jag bara.
            </seg>
            <seg n="78ed31d9">
              Jag kommer inte ihåg om Patrik ställde någon annan fråga. Du
              får ställa den en gång till i så fall.
            </seg>
            <seg n="575efcff">
              Jag vill i alla fall ställa en fråga till Patrik Forslund om
              fribeloppet. Det är bra för dem som jobbar att fribeloppet höjs.
              Det håller jag med om. I mitt anförande pratade jag om dem som
              kanske inte kan jobba av olika skäl, men det är bra för dem som
              verkligen kan jobba. Det jag funderar på är: Varför kommer det
              först 2011?
            </seg>
          </u>
          <note type="speaker" n="87a210c2">
            Anf. 74 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-1" n="c4700666">
            <seg n="38b25ae9">
              Herr talman! Fribeloppet höjs just 2011 därför att de fyra allianspartierna
              befinner sig i en regeringssituation i Sverige, och när man presenterar
              en satsning och har ansvar för ekonomin måste man också skicka
              med pengar. Jag förstår att den tanken kanske känns främmande
              ibland för oppositionspartierna. Vi kan inte lova saker utan att
              skicka med några pengar, för då blir det inga satsningar i praktiken
              ute i verkligheten. Därför har vi valt att lägga detta i framtiden
              när vi har pengar. Det kanske är någonting för oppositionen att
              ta lärdom av.
            </seg>
            <seg n="27468840">
              Jag fick inget konkret svar på mina frågor om satsningarna på
              ungdomslyft och praktikplatser. Blir det någon satsning? Jag hörde
              att Caroline Helmersson-Olsson hänvisade till deras budgetalternativ
              som tidigare avslagits här i riksdagen. De har sina extrapengar
              utanför riksdagen och ska ta in dem och använda dem på olika sätt
              när de har vunnit valet. Men om det är en gemensam rödgrön satsning
              på utbildningsområdet som uppenbarligen Miljöpartiet har tyckt
              vara så viktig att de har avsatt pengar i budgeten, kunde ni då
              inte ha gjort det alla tre? Då hade er satsning fått lite större
              trovärdighet.
            </seg>
          </u>
          <note type="speaker" n="84c66d7a">
            Anf. 75 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-8ae354d1e1da374a-2" n="2c75c6ab">
            <seg n="de25411e">
              Herr talman! Jag får ge Patrik Forslund rätt. Det ser naturligtvis
              bättre ut. Vi tycker likadant om det här. Det är sant. Vi skulle
              ha satt pengarna på samma konto, men det har vi inte gjort. Vi
              har satt dem på lite olika konton. Så är det.
            </seg>
            <seg n="22f5a321">
              Vi tackar för rådet att skicka med pengar till satsningar. Det
              gör vi, och det kommer vi att göra.
            </seg>
            <seg n="32ea13b0">
              Jag tycker att det är lite intressant att höjningen av fribeloppet
              inte kommer förrän 2011. Det är faktiskt billigare rent budgetmässigt
              att vidta den åtgärden än att höja nivåerna. Jag vet ju att Patrik
              Forslunds parti driver det hårt. Senast när vi hade ett motionsbetänkande
              i utskottet tror jag att det fanns kanske tio motioner från moderata
              företrädare om att till och med ta bort fribeloppet. Även i Studiesociala
              kommittén drev Moderaterna att man skulle ta bort fribeloppet,
              men de kom fram till att det inte var någon bra idé. Jag undrar
              om ni har förlorat i de förhandlingar som måste försiggå i er
              allians. Varför kommer inte fribeloppet förrän 2011?
            </seg>
          </u>
          <note type="speaker" n="dc638742">
            Anf. 76 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-2" n="c4700666">
            <seg n="40b77421">
              Herr talman! Det finns inga förlorare när förhandlingar är avslutade.
              Det finns bara en majoritet av vinnare. I alliansen är vi fyra
              partier. Om ett partis åsikt är i minoritet får man inte igenom
              de åsikterna. Det är ungefär likadant nu när ni i oppositionen
              ska förhandla de kommande nio tio månaderna fram till valet för
              att kunna presentera för övriga Sverige vad ni tycker på det här
              området.
            </seg>
            <seg n="6e0f1f99">
              Då kommer Socialdemokraterna att märka att de är det enda parti
              av de tre oppositionspartierna som inte vill höja studiemedlen
              mer än vad regeringen vill göra. Miljöpartiet vill höja bidragsdelen
              med 860 kronor i månaden och Vänsterpartiet vill höja med 1 200
              kronor i månaden. Socialdemokraterna vill inte höja någonting,
              och det betyder rent logiskt att ni kanske förlorar den förhandlingen.
              Då måste ni avsätta pengar för att finansiera era kollegers satsningar,
              och då kanske det blir höjda skatter igen för låginkomsttagare
              och andra negativa saker. Nog vet vi alla hur förhandlingar går
              till.
            </seg>
          </u>
          <note type="speaker" n="44da339a">
            Anf. 77 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-8" n="dd7b359b">
            <seg n="58cf612a">
              Herr talman! Jag tänkte först inte begära replik, men jag vill
              förtydliga en sak för Patrik Forslund som kanske inte var så koncentrerad
              på debatten när jag framförde att Socialdemokraterna, Vänsterpartiet
              och Miljöpartiet har kommit överens. Vi skjuter till 100 miljoner
              kronor för 2010 till yrkesvägledning i gymnasieskolan. Dessutom
              skjuter vi till 745 miljoner kronor mer än regeringen på anslag
              1:15, det vill säga statligt stöd till vuxenutbildningen, och
              545 miljoner kronor till ett ungdomslyft med 10 000 fler platser
              på komvux samt 700 fler platser inom yrkeshögskolan. Jag frågar
              Patrik om han har tagit till sig detta nu.
            </seg>
            <seg n="27bc522b">
              Vi är dessutom tre olika partier, precis som ni är fyra olika
              partier. Då kan man komma överens om vissa saker. Vi är stolta
              över att bedriva vår politik, annars skulle det vara meningslöst
              med sju partier i riksdagen. Det skulle räcka med bara två partier.
            </seg>
            <seg n="852ec3f1">
              Jag vill dessutom upplysa Patrik Forslund om att Vänsterpartiet,
              Socialdemokraterna och Miljöpartiet de gröna har kommit överens
              om 122 miljoner kronor till åtgärder för många platser inom högskolan.
              Det ska vara 2 500 platser och 100 miljoner kronor i praktik-
              och karriärvägledning i högskolan. Det har vi också gjort tillsammans
              i de tre partierna. Det säger jättemycket. Jag hoppas att den
              frågan är avklarad nu.
            </seg>
          </u>
          <note type="speaker" n="820705e3">
            Anf. 78 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-3" n="c4700666">
            <seg n="700d9983">
              Herr talman! Jag håller med om att det säger jättemycket. Vänsterpartiet
              har väldigt många satsningar där de är tydliga. Vi uppskattar
              att alliansen kan diskutera konkret politik med ett av oppositionspartierna.
              Då vet man i alla fall vilket alternativ man inte önskar ska vara
              det segrande alternativet efter valet. Då vet man exakt vad man
              får.
            </seg>
            <seg n="05828639">
              Amineh Kakabaveh pratar mycket om pengarna till de olika satsningarna.
              Jag pratar om pengar till studiestöd, studiemedel och studielånsräntor
              inom satsningarna. Det är där det finns hål i era satsningar.
              Jag pratar om Ungdomslyftet och praktikplatser. Där anslår Miljöpartiet
              totalt 215 miljoner kronor i budgeten. Socialdemokraterna har
              glömt hälften, och ni har inte lagt några pengar alls på detta.
              Då är frågan om de studenter inom Ungdomslyftet och praktikplatser
              som ni har lagt pengar på vid sidan av inte ska få något studiemedel
              alls. Varför har ni inte samkört den satsningen? Den är inte trovärdig
              alls för de studenter som kommer att söka sig dit om ni skulle
              vinna valet.
            </seg>
            <seg n="e075a9fc">
              I talarstolen nämnde Amineh Kakabaveh tidigare att Vänsterpartiet
              vill höja bidragsandelen av studiemedlen. Jag skulle vilja veta
              hur er egen fördelning ser ut. I era budgetförslag de senaste
              åren föreslår ni bara höjda studiemedel med 1 200 kronor per månad,
              men ni skriver aldrig någonting om hur stor procent av dessa 1
              200 kronor i månaden som är lån och hur stor andel som är bidrag.
              Det vore spännande att få det klargjort här i dag.
            </seg>
          </u>
          <note type="speaker" n="0e4be8ab">
            Anf. 79 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-9" n="dd7b359b">
            <seg n="4b9c6448">
              Herr talman! Jag tycker att det är lite tråkigt att repetera
              siffror här, men för att förtydliga för Patrik Forslund vill jag
              säga att med alliansens politik kommer det att vara 8 140 kronor.
              Bidragsdelen är 2 696 kronor och lånedelen 5 444 kronor. Med vårt
              förslag är det 8 830 kronor varav 3 046 kronor är bidrag och resten,
              som är 5 784 kronor, är lån. Det här säger jättemycket om att
              Vänsterpartiets politik är en satsning på studenterna. Vi kommer
              att fortsätta att driva att det ska vara en höjning på 1 200 kronor.
            </seg>
            <seg n="739d4f9c">
              Det är inte så viktigt för mig att övertyga om att det är en
              seriös politik. Det handlar inte om att vi ska övertyga varandra
              här i kammaren. Det vore konstigt. Det är viktigare att svenska
              folket kommer att avgöra vem som har en trovärdig politik.
            </seg>
            <seg n="13126e52">
              I tre år har ni, Patrik Forslund, visat att det inte fungerar
              på många områden. Även om ni har försökt, så räcker det inte.
              Ni lovar en höjning på mer än 400 kronor. I själva verket är det
              4 kronor per vecka. Säg det i stället! Höjningen av studiemedlen
              är 4 kronor per vecka. Punkt slut.
            </seg>
            <seg n="bb9b7687">
              Läs själva motionen där det är tydligt och klart att Vänsterpartiet
              har sin egen del när det gäller bidrag, studiemedel och när det
              gäller satsningar. Det var det frågan gällde i talarstolen. Det
              handlade om ungdomslyft, och det har vi en klar och tydlig politik
              om tillsammans med Socialdemokraterna och Miljöpartiet.
            </seg>
          </u>
          <note type="speaker" n="a0d765a8">
            Anf. 80 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-4" n="c4700666">
            <seg n="5c753896">
              Herr talman! Vänsterpartiet och Moderaterna verkar inte komma
              överens i kammaren i dag, och det är inte så ovanligt.
            </seg>
            <seg n="55336e15">
              Jag vill förtydliga för tittarna, lyssnarna och åhörarna som
              vi har i riksdagen i dag att det inte stämmer som Amineh Kakabaveh
              säger att vi höjer studiemedlet med 4 kronor i veckan. Vi höjer
              det med 431 kronor i månaden.
            </seg>
            <seg n="7047411f">
              Eftersom det går dåligt för världen, sämre för Sverige och prisbasbeloppet
              sjunker minskar höjningen av studiemedlet till 350 kronor i månaden.
              Går det bättre för Sverige i framtiden kommer det att höjas. Det
              är inte 4 kronor i veckan. Det är 350 kronor mer i plånboken varje
              månad. Dessutom kan man tjäna upp till 11 366 kronor i månaden
              från och med den 1 januari 2011 innan studiemedlet minskas.
            </seg>
            <seg n="a6f0d8dd">
              Amineh redogjorde till slut för hur stor del av studiemedlet
              som är bidrag i Vänsterpartiets förslag. Jag fick det med lite
              snabb huvudräkning till knappt 40 procent av det totala studiemedelsbeloppet.
              I alliansens förslag är den nuvarande bidragsandelen 3335 procent,
              så det är ingen dramatisk skillnad i bidragsandelshöjningen som
              Vänsterpartiet föreslår.
            </seg>
            <seg n="63523722">
              Avslutningsvis kan jag säga att det som skiljer Vänsterpartiet
              och allianspartierna är att Vänsterpartiet står för en bidragslinje
              och vi i alliansen står för en arbetslinje.
            </seg>
            <seg n="32bf18e5">
              Vänsterpartiet vill höja bidraget för de elever som studerar
              på högskolan i tre fyra år, och så höjer man skatten för dem som
              ska jobba i 30, 40 eller 50 år. Vi i alliansen tycker att vi visst
              har råd att höja studiemedlen med 350 kronor i månaden, men vi
              vill även sänka skatten med upp till 1 750 kronor i månaden för
              dem som ska jobba i 40 år. Det tycker vi också är viktigt.
            </seg>
          </u>
          <note type="speaker" n="0918dd13">
            Anf. 81 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-4" n="4660d879">
            <seg n="b62f748d">
              Herr talman! Jag vill bara förtydliga att jag tror att det som
              Amineh Kakabaveh menade var att det är ungefär 4 kronor mer i
              veckan i studiebidrag för en student nästa år mot i år. Man kan
              tycka att det inte är så mycket. Jag tycker inte att det är så
              mycket i varje fall. Det är möjligt att Patrik Forslund har en
              annan syn på det, men jag tycker ändå att det är intressant att
              Patrik Forslund berömmer sig och sina kolleger av att de är eniga
              om att de inte vill ha de här ytterligare satsningarna som vi
              i oppositionen föreslår.
            </seg>
            <seg n="a6d74936">
              Det är möjligt att de här ytterligare satsningarna ännu inte
              är precis likadana därför att vi fortfarande har ett arbete att
              komma överens och kompromissa om. Att berömma sig av att inte
              ha dem är lite förmätet när studenter faktiskt går back varje
              månad och det är många som har det väldigt svårt under den här
              tiden. Då räcker det inte med att säga att man kommer att höja
              fribeloppet från ungefär 100 000 kronor till ungefär 130 000 kronor.
            </seg>
            <seg n="0a381108">
              Det är lite lustigt att höra att nu när fribeloppet är ungefär
              100 000 kronor per år är studenter tvungna att jobba svart, men
              höjer man det till 130 000 behöver de helt plötsligt inte jobba
              svart längre. Det är de där 30 000 kronorna som är skillnaden.
              Det var i alla fall det som Patrik Forslund framförde, och jag
              hoppas att jag hörde fel eller att han sade fel, för det är ett
              väldigt konstigt resonemang.
            </seg>
            <seg n="fad36c66">
              Jag vill slutligen säga att jag håller med om att man ska skicka
              med pengar när man gör satsningar. Det borde väl även rimligtvis
              gälla när man avskaffar kårobligatoriet. Att då bara skicka med
              en fjärdedel av det som behövs, vilket var tydligt från utredningen,
              tycker jag är väldigt konstigt.
            </seg>
          </u>
          <note type="speaker" n="c673dd78">
            Anf. 82 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-5" n="c4700666">
            <seg n="63b458dd">
              Herr talman! Oppositionen håller inte på att förhandla om satsningarna
              på ungdomslyft och praktikplatser. Dem har ni redan presenterat,
              Lage Rahm. Hela er affärsidé är att se vad alliansen gör och sedan
              kalla till presskonferens och berätta att ni köper det som alliansen
              gör men att ni gör lite extra.
            </seg>
            <seg n="e1a51c75">
              Problemet med era satsningar är att de inte är samkörda. Ni har
              dem inte med i era budgetar och ni har inga pengar till dem. Det
              är precis som vi kommer att få höra senare i dag när vi debatterar
              rektorsutbildningen, att först har ni inget förslag i ert huvudbudgetalternativ
              om en egen statlig rektorsutbildning, men sedan när vi presenterar
              en rektorsutbildning är ni med på den. Ni har inga pengar till
              den men däremot har ni lite extra satsningar utöver vår satsning
              på rektorsutbildningar, och det har ni inte heller några pengar
              till.
            </seg>
            <seg n="27bbcd80">
              Därför blir det väldigt spännande nu under de kommande nio tio
              månaderna innan valet att höra om allting som ni har lovat ungdomslyft,
              praktikplatser, förskolesatsningar och högskoleutbyggnad med tusentals
              stolar som ska stå tomma runt om i Sverige. Vad har ni inte råd
              att finansiera? När ska ni kalla till presskonferens i riksdagen
              och säga: I dag presenterar vi sakerna vi inte har råd med. I
              dag drar vi tillbaka hälften av det som vi har lovat.
            </seg>
          </u>
          <note type="speaker" n="98ae4c02">
            Anf. 83 LAGE RAHM (mp) replik:
          </note>
          <u who="lage_rahm_ca9cb9" xml:id="i-c0af7a46265f7e3a-2" n="4660d879" next="i-92143ee55836c46c-2">
            <seg n="bf7d8817">
              Herr talman! Ja, det kan Patrik Forslund ju ligga och fundera
              på på natten!
            </seg>
          </u>
          <note n="004d75d2">
            (PATRIK FORSLUND (m): Det är inte därför jag är vaken.)
          </note>
          <u who="lage_rahm_ca9cb9" xml:id="i-92143ee55836c46c-2" n="4660d879" prev="i-c0af7a46265f7e3a-2">
            <seg n="8880ba43">
              Jag tror att det är viktigt att återvända till själva frågan
              om studiemedlet som vi diskuterar just nu, till skillnad från
              rektorsutbildningarna och de andra satsningarna som vi diskuterade
              tidigare i dag. Jag tror att Amineh Kakabaveh lyfte upp de satsningarna
              för att Patrik Forslund tidigare hävdade att vi inte hade några
              gemensamma satsningar över huvud taget. Då pekade hon på att vi
              faktiskt alldeles nyss hade redogjort för dem.
            </seg>
            <seg n="24f3d404">
              Men om vi nu kommer tillbaka till sakfrågan i stället för att
              svamla är det faktiskt så att när jag pratar om de här ytterligare
              satsningarna som Patrik Forslund berömmer sig och allianspartierna
              av att vara eniga om att inte göra handlar det inte om någonting
              annat än just det här området, nämligen studiemedlet. Där gör
              vi alla satsningar som vi tycker är viktiga, men vi gör inte precis
              samma.
            </seg>
            <seg n="0e37048c">
              Innan förra valet var det extrema skillnader mellan hur mycket
              de olika borgerliga partierna ville höja studiemedlet. Jag kan
              tycka att det är helt okej att ha de skillnaderna som princip;
              sedan var det väldigt tråkigt att Moderaterna inte alls ville
              höja studiemedlet. Jag tycker att det är riktigt dåligt med tanke
              på den situation som studenterna faktiskt befinner sig i i dag.
            </seg>
            <seg n="ef6f7e77">
              Därför undrar jag om ni tycker att de här beräkningarna som TCO,
              SFS, Swedbank och andra har gjort inte är något att ha och att
              studenter har det bra nu och inte behöver mer pengar än just den
              summa som regeringen har satsat. Det är bara regeringen som har
              kommit fram till just den summan.
            </seg>
          </u>
          <note type="speaker" n="4953b74a">
            Anf. 84 PATRIK FORSLUND (m) replik:
          </note>
          <u who="patrik_forslund_69399c" xml:id="i-29137baf91bb4a17-6" n="c4700666">
            <seg n="05b075ea">
              Herr talman! När det gäller de olika organisationerna och företrädarnas
              beräkningar på studiemedel kan det handla om att man räknar olika,
              om man väljer att räkna studiemedel baserat på att det betalas
              ut veckovis eller om hyran ska betalas per månad och liknande.
              Då ser vi att SFS räknar på ett sätt, Studiesociala kommittén
              räknar på ett annat sätt och Swedbank räknar på ett tredje sätt.
            </seg>
            <seg n="62d6b61e">
              Jag satt här innan debatten började och pratade med Per Lodenius,
              och han kommer kanske att klargöra det här lite grann senare.
            </seg>
            <seg n="f75313f7">
              I betänkandet står det att det som Studiesociala kommittén önskar
              sig är en höjning av studiemedlen med 400 kronor. Vi har höjt
              med 431 kronor. Det beloppet sänks tyvärr till 350 kronor på grund
              av den internationella lågkonjunkturen.
            </seg>
            <seg n="ec86b89d">
              Det är 400 kronor. Att SFS som företräder studenterna driver
              en högre målsättning ligger ju i deras natur att göra det eftersom
              de företräder studenterna. Det är samma sak som nu när vi har
              en avtalsrörelse. Man kanske kräver lite mer för att man vet att
              man landar på en lite lägre nivå.
            </seg>
            <seg n="15788d5a">
              Jag skulle vilja avsluta med att säga att vi från alliansen tycker
              att det är roligt att nu i slutet på den här mandatperioden kunna
              presentera en satsning på höjda studiemedel. Det stämmer inte
              alls att vi i Moderaterna är emot förbättrade ekonomiska villkor
              för Sveriges studenter. Vi är lika glada som Folkpartiet, Kristdemokraterna
              och Centerpartiet är över att kunna höja den ekonomiska standarden
              för Sveriges studenter. Vi tycker att det är extra roligt också
              att man kan kombinera en studiemedelssatsning med att även visa
              på arbetslinjen genom att höja fribeloppet.
            </seg>
          </u>
          <note type="speaker" n="529d61b6">
            Anf. 85 PER LODENIUS (c):
          </note>
          <u who="per_lodenius_0867ac" xml:id="i-df271d46e9145401-0" n="22264654">
            <seg n="cb18624f">
              Herr talman! För att utbildningssystemet ska fungera behövs ett
              flexibelt, lättförståeligt och rättvist studiemedelssystem. Samtidigt
              finns det behov av bättre ekonomi för dem som studerar. Det behovet
              har funnits under många år.
            </seg>
            <seg n="d951c9c3">
              Studiemedlen är för de flesta studerande den viktigaste finansieringskällan
              för studierna. Vi i Centerpartiet och i alliansen har varit tydliga
              med att vi vill se en höjning av studiestödet under mandatperioden.
              Det svenska studiestödet är generöst utformat. Det ger många personer
              ekonomiska förutsättningar att utbilda och fortbilda sig. Studiemedelsbeloppet
              har dock under flera år halkat efter prisutvecklingen. En höjning
              är därför mycket efterlängtad och nödvändig. Nu höjs studiemedlen
              från årsskiftet. Vid heltidsstudier blir det 431 kronor mer per
              månad. Det är ett viktigt tillskott för den som studerar, även
              om sänkningen av prisbasbeloppet påverkar höjningen.
            </seg>
            <seg n="b68e9624">
              Från vänsteroppositionen kommer tre helt olika bud vad gäller
              höjning av studiemedlet. Men vad annat var att vänta? Frågan kvarstår
              dock: Vad är egentligen den samlade oppositionens förslag?
            </seg>
            <seg n="65701605">
              Herr talman! Nu är det inte bara studiemedlets storlek som påverkar
              den studerandes ekonomi och möjligheter att finansiera sin studiegång.
              Regeringen föreslår i budgetpropositionen att också fribeloppet
              höjs, alltså den summa man som studerande får tjäna på arbete
              innan studiemedlet påverkas. Det är inte rimligt att en student
              som vill och har möjlighet att arbeta vid sidan av studierna ska
              straffas för det.
            </seg>
            <seg n="058cefd2">
              Flera insatser har genomförts under mandatperioden för att underlätta
              för ungdomar att komma ut på arbetsmarknaden. Som exempel kan
              jag nämna jobbskatteavdraget som gynnar de studenter som vill
              jobba extra vid sidan av sina studier. Arbetsgivaravgifterna har
              sänkts för ungdomar, och mer flexibla anställningsregler för visstids-
              och säsongsanställda har införts. Ett för lågt satt fribelopp
              blir ett hinder för de studenter som vill dryga ut sin ekonomi
              och, inte minst, skaffa sig kontakter med arbetslivet under studietiden.
            </seg>
            <seg n="9ba75278">
              Systemet för finansiering av de egna studierna behöver vara enkelt
              att förstå och inte skapa extra krångel och oro för den som studerar.
              Att på grund av risken att passera gränsen för fribeloppet behöva
              tacka nej till jobb under perioder av studier då man har möjlighet
              att jobba extra skapar onödig stress och oro. Den höjning av fribeloppet
              som i propositionen föreslås från 2011 är därför en viktig komplettering
              till höjningen av studiemedlet.
            </seg>
            <seg n="c709c4b7">
              Herr talman! Vuxenutbildning och högskola är viktiga instrument
              i den globala lågkonjunktur vi befinner oss i. Vuxenutbildningen
              är ett viktigt verktyg för den som vill lägga till något som fattas
              i utbildningen eller vill ändra inriktning på jobbkarriären. Regeringen
              har anslagit medel för en satsning på komvuxutbildningens yrkesvux,
              liksom för fler platser till den nya yrkeshögskolan. Dessutom
              görs, som vi hörde tidigare i debatten, en tillfällig satsning
              på ytterligare 10 000 högskoleplatser. I budgetpropositionen angående
              studiestöd följs dessa satsningar upp med en motsvarande höjning
              av medlen för studiestöd.
            </seg>
          </u>
          <note n="305c73b3">
            Med det, herr talman, vill jag yrka bifall till utbildningsutskottets
            förslag i betänkande UbU2.
          </note>
          <note type="speaker" n="0a75d4f2">
            Anf. 86 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-8ae354d1e1da374a-3" n="2c75c6ab">
            <seg n="c2030ee4">
              Herr talman! Jag kände mig tvungen att begära replik på Per Lodenius
              från Centerpartiet. Centerpartiet hade den stora äran att leda
              den studiesociala kommittén och gjorde det mycket bra, skulle
              jag vilja säga. Jag har sagt det till företrädarna i utskottet
              och kan även säga det offentligt. Man har lyssnat på oppositionen
              och på referensgruppen, vilket vi inte är vana vid. Tack för det,
              Centerpartiet!
            </seg>
            <seg n="0521523f">
              Vi hade också ett mycket bra seminarium, One size fits all. Har
              ni kommit fram till om det är så eller inte?
            </seg>
            <seg n="5d06f9f1">
              När det gäller korttidsstudiestödet var vi under den förra mandatperioden
              överens om att det var en bra åtgärd. Det gav personer som behövde
              komplettera sin grundskole- och gymnasieutbildning goda möjligheter
              att göra det vid sidan av arbetet. ABF-skolan, som jag känner
              till väl, hade 10 000 deltagare år 2006. År 2007 stod 20 000 i
              kö för att få läsa på ABF-skolan. Hade inte det varit en perfekt
              utbildningsinsats för alla dem som nu tvingas gå ned i arbetstid
              när orderingångarna sinar? Hur ser Per Lodenius på det?
            </seg>
          </u>
          <note type="speaker" n="ee392c9c">
            Anf. 87 PER LODENIUS (c) replik:
          </note>
          <u who="per_lodenius_0867ac" xml:id="i-df271d46e9145401-1" n="22264654">
            <seg n="a0ca2800">
              Herr talman! Det sades att korttidsstudiestödet och utbildningsbidraget
              varit lyckat. Frågan är hur dessa bidrag ska fördelas, vem som
              ska få dem och inte få dem. Det är ett problem. Studiestödssystemet
              måste vara lätt att förstå för den som studerar så att man vet
              vilka villkor som gäller.
            </seg>
            <seg n="07beaa77">
              Förslaget om korttidsstudiestöd och utbildningsbidrag skulle
              innebära att studiestödssystemet blev mycket mer svåröverskådligt.
              Det skulle vara svårt att se vad som gäller för mig när jag ska
              studera. Just det var problemet när vi hade dessa stöd tidigare,
              och därför tog vi bort dem. Systemet ska vara överskådligt, man
              ska kunna förstå det och kunna räkna ut vad man kan tjäna när
              man studerar.
            </seg>
            <seg n="52913ddf">
              Vi har ett generöst studiestödssystem, och när det gäller grundläggande
              utbildning och gymnasieutbildning är det viktigt att den som studerar
              på komvux kan ha den högre bidragsdelen. Det är viktigt att kunna
              komplettera grundskolestudierna.
            </seg>
          </u>
          <note type="speaker" n="16376158">
            Anf. 88 CAROLINE HELMERSSON-OLSSON (s) replik:
          </note>
          <u who="caroline_helmersson-olsson_7a27ae" xml:id="i-8ae354d1e1da374a-4" n="2c75c6ab">
            <seg n="c251022a">
              Herr talman! Nu måste jag tänka efter vad det var Per Lodenius
              sade. Tog man bort korttidsstudiestödssystemet för att det inte
              gick att förstå? Det tror jag inte på. Jag tror att det var enkelt
              att förstå hur systemet fungerade och hur det skulle kunna fungera
              nu.
            </seg>
            <seg n="6a099b27">
              En av dem som fick korttidsstudiestöd var Peter Erlandsson. Han
              var anställd på Volvo Logistics. Han kom in på utbildningen och
              gick en dag i veckan på ABF-skolan för att läsa matematik, svenska
              och engelska. Han sade: Min 15-årige grabb kom och frågade mig
              om matte, och då tänkte jag att jag borde lära mig det.
            </seg>
            <seg n="cd555626">
              Vi har i utbildningsutskottet, och även i den föregående debatten,
              diskuterat mattekunskaperna. Vore det inte utmärkt om föräldrar
              kunde gå och lära sig matte för att sedan kunna hjälpa sina barn
              med matteläxan? Det vore ett sätt att öka mattekunskaperna i landet.
            </seg>
            <seg n="6ffe7924">
              Jag tror fortfarande att systemet med korttidsstudiestöd är en
              mycket bra åtgärd, och jag är besviken över att Centerpartiet
              ändrat åsikt i frågan.
            </seg>
          </u>
          <note type="speaker" n="66462b72">
            Anf. 89 PER LODENIUS (c) replik:
          </note>
          <u who="per_lodenius_0867ac" xml:id="i-1cc1c9f1ba0aa503-0" n="22264654" next="i-e9ff8369a0c311fb-0">
            <seg n="ae1613c9">
              Herr talman! Man kan fortfarande studera vid komvux, och vi har
              det reguljära studiestödssystemet. Jag kan inte se att vi behöver
              ett särskilt korttidsstudiestöd eller utbildningsbidrag för att
              kunna studera på komvux. Vi har ett studiestödssystem. Systemet
              ska vara lättöverskådligt. Det ska vara lätt att förstå och lätt
              att kunna söka bidrag. Så är det i dag, och det tycker jag är
              mycket bra.
            </seg>
          </u>
          <note n="0ab0f3a7">
            Ajournering
          </note>
          <note n="0f4300ef">
            Kammaren beslutade kl. 13.58 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="per_lodenius_0867ac" xml:id="i-e9ff8369a0c311fb-0" n="22264654" prev="i-1cc1c9f1ba0aa503-0">
            <seg n="c39d792b">
              Återupptagna förhandlingar
            </seg>
            <seg n="4c34c35e">
              Utförsäkringen
            </seg>
          </u>
          <note n="78d67132">
            Förhandlingarna återupptogs kl. 14.00.
          </note>
          <note n="a02cfb00">
            6 § Frågestund
          </note>
          <note n="f942db24">
            Anf. 90 FÖRSTE VICE TALMANNEN:
          </note>
          <note n="75aaa9f4">
            Vi övergår till dagens frågestund. Jag vill hälsa socialminister
            Göran Hägglund, statsrådet Cristina Husmark Pehrsson, jordbruksminister
            Eskil Erlandsson, statsrådet Åsa Torstensson och statsrådet Tobias
            Krantz välkomna. Socialminister Göran Hägglund besvarar såväl
            allmänpolitiska frågor som frågor inom sitt eget ansvarsområde.
          </note>
          <note type="speaker" n="a923c82b">
            Anf. 91 VERONICA PALM (s):
          </note>
          <u who="veronica_palm_ed0547" xml:id="i-d37ddc805e0d58e6-0" n="c3294eca">
            <seg n="ed973cff">
              Herr talman! Inte helt oväntat vill jag ställa min fråga till
              socialförsäkringsministern.
            </seg>
            <seg n="100d0993">
              Om några veckor kommer tiotusentals människor att börja utförsäkras.
              Sjuka människor kastas ut ur välfärdsförsäkringen. Det är hög
              tid att börja om. Vid dagens möte i socialförsäkringsutskottet
              lade de rödgröna fram ett förslag om att upphöra med lagstiftningen,
              ta en paus, tänka om, göra om och göra rätt. Moderaterna röstade
              nej. Vi blev nedröstade.
            </seg>
            <seg n="785acc86">
              Hur kan det vara så viktigt för Moderaterna att fortsätta utkastningen
              av sjuka människor ut ur välfärdssystemen när vi nu alla ser effekterna
              av den förda politiken?
            </seg>
            <seg n="4eae5099">
              Varför, Cristina Husmark Pehrsson, är det så bråttom?
            </seg>
          </u>
          <note type="speaker" n="f4dfbec6">
            Anf. 92 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-6" n="7c894f17">
            <seg n="1476f2e4">
              Herr talman! Ja, Veronica Palm, det är bråttom, inte för regeringens
              skull och inte för min skull, utan för alla de personers skull
              som blev lämnade och glömda under er tid. 140 personer om dagen
              blev förtidspensionerade. Enligt er egen utredning var det ofta
              av arbetsmarknadspolitiska skäl.
            </seg>
            <seg n="58728e97">
              Nu har vi fått göra en reform för att välkomna de 450 000 personer
              som redan har sjukersättning. Vi säger: Du är välkommen tillbaka
              att arbeta utifrån dina förutsättningar. Du är till och med välkommen
              att studera, mycket eller lite, för att få social gemenskap. Du
              får engagera dig ideellt också. Och du får behålla din sjukersättning.
            </seg>
            <seg n="f889083f">
              Det är ett sätt för oss att försöka återgälda den skuld som finns
              efter många år av socialdemokratiskt styre som drabbat dessa personer.
              Vi har inte bråttom för vår skull. Vi har bråttom för att ge de
              personer som tidigare blev misshandlade i systemet en väg tillbaka
              och en ny chans.
            </seg>
          </u>
          <note type="speaker" n="93221c30">
            Anf. 93 VERONICA PALM (s):
          </note>
          <u who="veronica_palm_ed0547" xml:id="i-d37ddc805e0d58e6-1" n="c3294eca">
            <seg n="77916dd4">
              Herr talman! Jag blir lite bekymrad. Cristina Husmark Pehrsson
              får säkert minst lika många brev som jag får från människor som
              är oroliga för sin egen skull. Jag får också väldigt många brev
              från människor som är oroliga för vart Sverige är på väg. Vart
              är välfärdssamhället Sverige på väg när en av grundpelarna i den
              generella välfärden så uppenbart rämnar? Då blir också jag orolig,
              och därför ställer jag de här frågorna.
            </seg>
            <seg n="c0796455">
              Jag skulle önska att man från regeringens sida och från Moderaternas
              sida kunde släppa på prestigen. Vi lade fram ett förslag. Ni fick
              en möjlighet att säga: Vi tar en paus. Vi har gjort fel. Människor
              kastas ut ur välfärdssystemet.
            </seg>
            <seg n="562d7524">
              Det röstade man nej till. Då kan inte jag tolka det på något
              annat sätt än jag gjorde för ett och ett halvt år sedan. Detta
              var syftet med politiken. Det finns en sista dag i sjukförsäkringen,
              och sjuka människor ska kastas ut ur välfärdsförsäkringen. Jag
              tycker inte att det är tillständigt.
            </seg>
          </u>
          <note type="speaker" n="bc8dddfd">
            Anf. 94 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-7" n="7c894f17">
            <seg n="b735e71b">
              Herr talman! En paus tror jag att många av de sjukförsäkrade
              har sett för mycket av. De har suttit och väntat på kontakt med
              sjukvården och på rehabilitering som inte kom. De vill ha aktiva
              insatser. Därför har vi erbjudit en rehabiliteringsgaranti. 30
              000 personer får nu hjälp och stöd med de insatser som handlar
              om lättare psykisk ohälsa och smärtor i rörelseapparaten. Tillsammans
              med sjukvårdens rehabilitering ska detta ge vägar tillbaka.
            </seg>
            <seg n="bfc769f8">
              Vi har lagt fram ett förslag om att bygga en bro, som många har
              efterfrågat, mellan Arbetsförmedlingen och Försäkringskassan,
              så att man inte ska ramla mellan stolarna. Det ska vara en bra
              kontakt med de stora myndigheterna, så att man får hjälp, och
              en bra övergång. Orkar man sedan inte ska man komma tillbaka till
              sjukförsäkringen. Orkar man inte ens gå in till introduktionen
              hos Arbetsförmedlingen finns det starka undantag som kan tillämpas.
            </seg>
            <seg n="7d40c440">
              Det jag menar var helt förödande var den gräns som fanns under
              er tid, nämligen att efter ett år prövas mot förtidspension vare
              sig man ville eller inte. Då lämnades man helt utanför. Det tyckte
              jag var fel. Därför stöder jag inte en paus.
            </seg>
            <seg n="212fb248">
              Utvecklingen av sjukförsäkringen
            </seg>
          </u>
          <note type="speaker" n="5548a41a">
            Anf. 95 KARL SIGFRID (m):
          </note>
          <u who="karl_sigfrid_dfd9b0" xml:id="i-f75e45a4b2397bb4-0" n="d0a6eaf8">
            <seg n="a39dc0b3">
              Herr talman! Även jag har en fråga till socialförsäkringsministern
              med anledning av den diskussion om sjukförsäkringen som pågår.
            </seg>
            <seg n="165af33c">
              Sveriges invånare var 2006 sjukast i världen med världens längsta
              passiva sjukskrivningar. Människor lämnades ensamma i långvarig
              sjukdom. Möjligheterna till rehabilitering saknades för många.
              Människor fick vänta orimligt länge på behandling. Då förtidspensionerades
              140 personer om dagen. 10 av dessa var under 25 år.
            </seg>
            <seg n="6573e378">
              I dag har antalet förtidspensionärer som lever på sjuk- och aktivitetsersättning
              minskat med 50 000 personer jämfört med 2006. Sedan 2006 har dessutom
              antalet sjukskrivna i Sverige halverats från ca 200 000 till 100
              000. Vad gör socialförsäkringsministern för bedömning av den fortsatta
              utvecklingen av sjukförsäkringen?
            </seg>
          </u>
          <note type="speaker" n="f8c67707">
            Anf. 96 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-8" n="7c894f17">
            <seg n="c6fffecc">
              Herr talman! Jag är inte ensam om att göra bedömningen att det
              är tidiga insatser som krävs. Om man hamnar i sjukförsäkringen
              och sedan inte får stöd och hjälp tillbaka vet vi och det vet
              också sakkunskapen att risken är uppenbar att man redan efter
              två tre månader blir långtidssjukskriven.
            </seg>
            <seg n="763abcbc">
              Jag reser runt i landet. Jag träffar företrädare för Försäkringskassans
              olika kontor. Jag besöker rehabiliteringscentrum. Alla talar om
              de tidiga insatserna, inte minst med rehabiliteringsteam som jag
              har träffat inom många områden. Det handlar om Katrineholm, Flen
              och många andra ställen som jag har varit på. Man samordnar insatserna
              efter bara någon veckas sjukskrivning. Det är det vi ser resultatet
              av nu. Allt färre får de långa sjukskrivningarna.
            </seg>
            <seg n="b7d8dd56">
              Det var bara 1 procent som kom tillbaka från förtidspension till
              arbetslivet. Man ska inte låta människor få förtidspension om
              de inte absolut behöver det.
            </seg>
          </u>
          <note type="speaker" n="decb0626">
            Anf. 97 KARL SIGFRID (m):
          </note>
          <u who="karl_sigfrid_dfd9b0" xml:id="i-f75e45a4b2397bb4-1" n="d0a6eaf8">
            <seg n="c0e40c16">
              Herr talman! Jag tackar socialförsäkringsministern för svaret
              och välkomnar beskeden.
            </seg>
            <seg n="b8e90ebb">
              Arbetslivsanknytning för utbildade humanister och samhällsvetare
            </seg>
          </u>
          <note type="speaker" n="566274d0">
            Anf. 98 BJÖRN VON SYDOW (s):
          </note>
          <u who="bjorn_von_sydow_e95d4c" xml:id="i-1b8065f1bc05ff38-0" n="d41d60d7">
            <seg n="251a48ac">
              Herr talman! Jag har en fråga till högskole- och forskningsministern.
              Den handlar om vad ministern avser att göra för att förbättra
              situationen när det gäller arbetslivsanknytningen för studenter
              inom humaniora och samhällsvetenskap.
            </seg>
            <seg n="9989a481">
              Vi har just fått den årliga undersökningen från SSCO om studentpanelen
              2009. Där framgår det att humanister och samhällsvetare har betydligt
              lägre förväntningar på arbetslivet än andra studentgrupper. Och
              ju längre de studerar desto mer avtar deras förväntningar.
            </seg>
            <seg n="0ad7593a">
              Det framgår också att studenterna önskar att studierna i högre
              grad ska anknyta till arbetslivet. Hela 63 procent vill ha praktik
              och även studiebesök och så vidare. Den grupp som har mest oro
              har i regel sämst tillgång till studie- och karriärplanering,
              och de är minst nöjda med sina studiers arbetslivsanknytning.
              Vad avser ministern att göra åt detta förhållande?
            </seg>
          </u>
          <note type="speaker" n="979f5031">
            Anf. 99 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-9" n="ba584bef">
            <seg n="62c095ff">
              Herr talman! Jag tackar så mycket för frågan. Hur vi ska se till
              att studenter får en utbildning som är anpassad till arbetsmarknaden
              och att studenter verkligen kan komma ut på arbetsmarknaden i
              relevanta arbetsuppgifter är förstås en viktig del av högskolepolitiken.
              Jag uppskattar frågan. Vi har under mycket lång tid diskuterat
              hur vi ska se till att utbildning och arbetsmarknad går bättre
              ihop än de har gjort hittills.
            </seg>
            <seg n="b8127778">
              Det som regeringen kan och bör göra är naturligtvis att försöka
              sända mycket tydliga signaler på ett antal olika områden. Det
              här med samverkan mellan näringsliv och arbetsmarknad å ena sidan
              och utbildningsväsendet å den andra är mycket viktigt. Vi försöker
              göra ett antal sådana saker från regeringens sida. Till exempel
              när det gäller forskningspolitiken försöker vi sända en mycket
              tydlig signal om att samverkan är viktig. En del av de pengar
              som går till universitet och högskolor för forskning baseras på
              hur mycket pengar man kan dra in från externa anslag. När vi nu
              funderar på ett nytt kvalitetsutvärderingssystem för universitet
              och högskolor när det gäller grundutbildningen funderar vi också
              på att införa en komponent som handlar om anställningsbarhet och
              annat. Vi försöker sända ett antal tydliga signaler om att samverkan
              mellan näringsliv, arbetsmarknad och akademi är viktig.
            </seg>
          </u>
          <note type="speaker" n="5b896a67">
            Anf. 100 BJÖRN VON SYDOW (s):
          </note>
          <u who="bjorn_von_sydow_e95d4c" xml:id="i-1b8065f1bc05ff38-1" n="d41d60d7">
            <seg n="0c97183f">
              Herr talman! Det är ett samhällsekonomiskt slöseri om inte nyutexaminerade
              får ett arbete. I den socialdemokratiska skuggbudgeten har vi
              försökt att rikta in oss konkret på studenterna även om det också
              som statsrådet säger spelar stor roll vad som sker långsiktigt.
            </seg>
            <seg n="3eb72bfd">
              Det finns en del pengar avsatta i vårt förslag på den här punkten.
              Min fråga till statsrådet är: Skulle det vara möjligt att i en
              tilläggsbudget för 2010 eller vårbudgeten verkligen försöka få
              fram statliga pengar som riktar sig till särskilt de studenter
              som vill men inte får det stöd de behöver för att komma ut på
              arbetsmarknaden?
            </seg>
            <seg n="0443e302">
              Vi här i Helsingforssregionen lever också i insikten om att vi
              kommer att ha brist på högutbildad arbetskraft inom en mycket
              snar framtid. Då vore det verkligen skäl att göra en bättre arbetslivsanknytning.
            </seg>
          </u>
          <note type="speaker" n="a6bad7ef">
            Anf. 101 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-10" n="ba584bef">
            <seg n="dc1672b8">
              Herr talman! Jag är övertygad om att jag och Björn von Sydow
              delar samma problembeskrivning. Det är därför jag tror att det
              är viktigt att man har en långsiktig politik för att öka samverkan
              och kopplingen mellan näringsliv och arbetsmarknad å ena sidan
              och studenter och forskning å andra sidan. Det är vad vi försöker
              att göra på ett antal olika områden.
            </seg>
            <seg n="bed5b64c">
              Universitet och högskolor får nu mycket kraftigt ökade anslag
              till både forskning och grundutbildning. Vi gör nu en rekordstor
              forskningssatsning. Vi ökar anslagen med 2025 procent över fyra
              år och också anslagen till grundutbildning.
            </seg>
            <seg n="34171ab7">
              Det finns mycket resurser ute på universitet och högskolor. Jag
              tror att universitet och högskolor kommer att se det som ett värde
              utan ytterligare påtryckningar att se till att anknytningen blir
              mycket bättre i framtiden.
            </seg>
            <seg n="248385a2">
              Jag uppmanar gärna universitet och högskolor att göra det. Det
              finns mycket pengar avsatta till universitet och högskolor redan
              i dag med forskningssatsningar och satsningar på grundutbildning.
              De pengarna tycker jag ska användas bland annat till detta.
            </seg>
            <seg n="6561da20">
              Sedan får vi naturligtvis återkomma och följa utvecklingen på
              området noggrant.
            </seg>
            <seg n="99e467ca">
              Reformeringen av studiemedelssystemet
            </seg>
          </u>
          <note type="speaker" n="f256dfdd">
            Anf. 102 ROGER TIEFENSEE (c):
          </note>
          <u who="roger_tiefensee_509485" xml:id="i-32ee4b732bff1335-0" n="79f6bf0d">
            <seg n="afa12b09">
              Herr talman! Jag har en fråga till Tobias Krantz. Den handlar
              om det som riksdagen just nu fick avbryta sin debatt om i och
              med frågestunden, nämligen reformeringen av studiemedelssystemet.
            </seg>
            <seg n="e8532d34">
              Som centerpartist och tidigare ordförande i Studiesociala kommittén
              är jag väldigt glad över att vi nu kan debattera och besluta om
              en studiemedelsreform som innebär både höjda studiemedel men också
              höjda fribelopp.
            </seg>
            <seg n="8ae5ef5a">
              I det betänkande som Studiesociala kommittén lade fram fanns
              andra förslag som inte nu finns på riksdagens bord som handlar
              om studenters sociala situation. Det handlar exempelvis om möjligheten
              att vara halvtidssjukskriven och studera på den andra halvan av
              tiden.
            </seg>
            <seg n="2b812b33">
              Det är en möjlighet att inte förlora kontakten med studielivet
              men kanske också en möjlighet för den som har varit sjukskriven
              att komma tillbaka till studielivet och arbetslivet.
            </seg>
            <seg n="05c9fdf8">
              Jag skulle vilja fråga Tobias Krantz hur han ser på möjligheten
              för fortsatta studiesociala reformer.
            </seg>
          </u>
          <note type="speaker" n="f5ecb69a">
            Anf. 103 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-11" n="ba584bef">
            <seg n="c92d0add">
              Herr talman! Jag är glad över att jag får den här frågan om studiestödet.
              Vi genomför nu från årsskiftet, om riksdagen förstås ger sitt
              bifall, en mycket kraftig studiemedelsreform. Vi höjer studiemedlen
              med 430 kronor per månad från årsskiftet. Vi höjer också sedermera
              det så kallade fribeloppet med 30 000 kronor. Båda är mycket efterlängtade
              reformer.
            </seg>
            <seg n="7d0af74b">
              Just den kommitté som Roger Tiefensee ledde konstaterade att
              behovet när det gällde höjda studiemedel låg på ungefär 400 kronor
              per månad. Vi överträffar detta i regeringen genom att höja studiemedlen
              med 430 kronor per månad. Vi höjer också fribeloppet. De allra
              flesta studenter som jobbar någorlunda normalt vid sidan av sina
              studier kommer att täckas in av detta, så det är en mycket viktig
              reform.
            </seg>
            <seg n="d11173bd">
              Precis som Roger Tiefensee säger finns ett antal andra frågor
              som kommer från Studiesociala kommittén som vi nu jobbar mycket
              intensivt med i Regeringskansliet. Det gäller flera av de sociala
              frågor som Roger Tiefensee tar upp. Vi kommer att återkomma i
              en proposition till ett antal andra frågor under våren.
            </seg>
          </u>
          <note type="speaker" n="c62e84d0">
            Anf. 104 ROGER TIEFENSEE (c):
          </note>
          <u who="roger_tiefensee_509485" xml:id="i-32ee4b732bff1335-1" n="79f6bf0d">
            <seg n="c472913b">
              Herr talman! Jag tackar Tobias Krantz för svaret. Det är mycket
              viktigt med de mindre kostsamma och kanske inte så publika delarna
              som fanns i Studiesociala kommitténs betänkande. Det har varit
              väldigt mycket fokus på studiemedel och fribeloppet.
            </seg>
            <seg n="d7c3af64">
              De mindre reformerna betyder oerhört mycket för studenternas
              sociala situation. Jag nämnde en. Det gäller möjligheten att vara
              sjuk på halvtid och studera på halvtid. En annan gäller den som
              är förälder och tidigare har varit i yrkeslivet och arbetat upp
              en sjukpenninggrundande inkomst.
            </seg>
            <seg n="2c5994c3">
              I dag skyddar uttaget av studiemedel en tidigare upparbetat sjukpenningsgrundande
              inkomst. Om jag vill snåla på mitt studiemedel och kanske studera
              en vecka utan studiemedel förlorar jag den upparbetade SGI:n.
            </seg>
            <seg n="3fde1965">
              Där har vi också ett sådant förslag där vi säger att det ska
              vara studierna och inte studiemedelsuttaget som ska vara skyddade.
              Jag vill fråga hur ministern ser på den typen av reformer.
            </seg>
          </u>
          <note type="speaker" n="ad3166aa">
            Anf. 105 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-12" n="ba584bef">
            <seg n="33028f04">
              Herr talman! Vi har planer på att fortsätta att reformera det
              svenska studiemedelssystemet. Det som Studiesociala kommittén
              under Roger Tiefensees ledning har kommit fram till är mycket
              viktigt inslag i det arbete vi nu har att bereda i Regeringskansliet.
            </seg>
            <seg n="7e2e9217">
              Vi har som jag sade tidigare gjort en mycket ambitiös reform
              med höjda studiemedel och höjt fribelopp som är mycket viktiga
              för landets studenter. Det är också en historiskt stor satsning
              som vi nu gör. Det var mycket länge sedan som studiemedlen höjdes
              så pass mycket som nu föreslås.
            </seg>
            <seg n="604290c1">
              Det höjda fribeloppet betyder också mycket för landets studenter.
              Det ska löna sig också för studenter att arbeta. Inte minst är
              det viktigt för dem som ibland kommer från lite mindre bemedlade
              förhållanden där det är viktigt att man kan arbeta vid sidan av
              studierna.
            </seg>
            <seg n="66d6fe75">
              Det vi redan har gjort med höjda studiemedel och höjt fribelopp
              har en väldigt tydlig social profil. Vi tänker återkomma med fler
              besked i fler frågor i propositionen i vår.
            </seg>
            <seg n="e72e514b">
              Konsekvenser av utförsäkringen
            </seg>
          </u>
          <note type="speaker" n="ec5a17d5">
            Anf. 106 LISELOTTE OLSSON (v):
          </note>
          <u who="liselotte_olsson_703108" xml:id="i-a7a4b707906fd0ac-0" n="e0735817">
            <seg n="745c9a7a">
              Herr talman! Min fråga ska jag ställa till minister Husmark Pehrsson.
            </seg>
            <seg n="63a653e2">
              I går när vi debatterade rehabkedjans sista steg, den som innebär
              att människor tvingas från Försäkringskassan till arbetslöshetskön,
              försökte jag få svar på en fråga. Jag fick det inte då, och jag
              försöker på nytt igen.
            </seg>
            <seg n="b491cc8d">
              Det handlar om Selma som har varit sjuk länge. Hon ska nu flyttas
              från Försäkringskassan till Arbetsförmedlingen. Hon orkar där
              inte delta i introduktionsprogrammet. Då hon inte ligger på sjukhus
              eller platsar inom de andra undantag som finns kommer hon att
              bli utan ersättning i 87 dagar, det vill säga i nästan tre månader.
            </seg>
            <seg n="32f4ea8a">
              Min fråga till ministern är: Vad har du att säga till henne när
              hon undrar vad hon ska leva på under dessa 87 dagar?
            </seg>
          </u>
          <note type="speaker" n="860b4118">
            Anf. 107 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-13" n="7c894f17">
            <seg n="195a1ee7">
              Herr talman! Många av dem som inte har någon sjukpenninggrundande
              inkomst kommer in i sjukförsäkringen från försörjningsstöd. Det
              ska vi inte glömma. Försörjningsstöd är, har alltid varit och
              kommer att bli ett trygghetssystem som vi har för det yttersta
              trygghetssystemet. Vad jag inte tycker om är att vi ska ge upp
              Selma och många andra. Vi ska i stället ge en chans för alla dem
              vill komma över till Arbetsförmedlingen.
            </seg>
            <seg n="eb89addf">
              Det första telefonsamtal som jag fick som minister kom från Uddevalla.
              Där sade man: Varför är det så stort glapp mellan Försäkringskassan
              och Arbetsförmedlingen? Låt mig få prova att komma in, men inte
              på den reguljära arbetsmarknaden. Låt mig se om jag kan behöva
              rehabilitering, kanske någon hjälp med KBT, något stöd och någon
              hjälp, eller kanske arbetspraktik och arbetsträning. Kanske jag
              så småningom kan jobba med lönebidrag eller på Samhall, men det
              kan ta många år.
            </seg>
            <seg n="892500f5">
              Jag är inte beredd att ge upp Selma, och jag är inte beredd att
              ge upp någon. Men de som är svårast sjuka, både fysiskt och psykiskt,
              eller där hälsotillståndet riskerar att försämras, ska heller
              inte gå över till Arbetsförmedlingen.
            </seg>
          </u>
          <note type="speaker" n="5c2dd49c">
            Anf. 108 LISELOTTE OLSSON (v):
          </note>
          <u who="liselotte_olsson_703108" xml:id="i-a7a4b707906fd0ac-1" n="e0735817">
            <seg n="76edfef2">
              Herr talman! Regeringens rehabiliteringskedja säger att du får
              vara sjuk i 180 dagar i det här fallet. Ni har med era regler
              bestämt när man ska bli frisk. Man måste väl se människor som
              individer? Vissa behöver längre tid, och vissa kanske behöver
              kortare tid. Man måste ge dem den möjligheten under tiden.
            </seg>
            <seg n="2d44a5d3">
              Ni drar undan mattan för sjuka människor och kastar ut dem i
              ett ekonomiskt icke-tillstånd och uppmanar dem att söka försörjningsstöd.
              Sjuka människor ska inte få rätt att bli friska på den tid de
              behöver, utan de ska gå till det sociala och söka försörjningsstöd
              med allt vad det innebär. De ska sälja av sitt boende, sin bil
              och så vidare. De blir beroende av sin livskamrat och sin partner.
            </seg>
            <seg n="71423376">
              Jag tycker att det är skandalöst att ni inte förstår att människor
              behöver olika tid för att komma tillbaka.
            </seg>
          </u>
          <note type="speaker" n="e8ff6433">
            Anf. 109 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-14" n="7c894f17">
            <seg n="8963168c">
              Herr talman! Det är bara det att under Socialdemokraternas tid
              och med den gamla sjukförsäkringen gav ni människor väldigt mycket
              tid. Det ledde många gånger inte till annat än en förtidspension.
            </seg>
            <seg n="bb7c4a1b">
              Jag tror att varken jag eller LiseLotte Olsson ska sätta oss
              över vad som är bäst för varje person. Vi ska i stället ge en
              möjlighet till var och en. Man kommer in i introduktionen, som
              inte är en jobbsökarkurs utan en möjlighet till rehabilitering,
              stöd och hjälp på vägen, som kan resultera i att man så småningom
              utifrån sina förutsättningar kommer in i en jobb- och utvecklingsgaranti
              på kanske ett eller ett och ett halvt år. Då betraktas man precis
              som det är i dag. Jag har inte hört någon som har föreslagit att
              vi ska riva upp detta. Man får alltså aktivitetsstöd under den
              tiden.
            </seg>
            <seg n="28536e80">
              Satsning på forskning i Sverige
            </seg>
          </u>
          <note type="speaker" n="faec6667">
            Anf. 110 CARL B HAMILTON (fp):
          </note>
          <u who="carl_b_hamilton_b4f697" xml:id="i-ea02e9ec0fa71fe7-0" n="53f68a96">
            <seg n="01c8a497">
              Herr talman! Låt mig börja med en reflexion. Jag tycker att det
              är viktigt att debatten i kammaren är hård och klargörande i sak.
              Men i form tycker jag att det är lika viktigt att den ska vara
              korrekt vad gäller språk, ordval och framtoning.
            </seg>
            <seg n="db3fe17c">
              Låt mig nu gå över till min fråga. Den går till Tobias Krantz.
              Jag läste i en av morgontidningarna i dag att Sverige riskerar
              att bli en nation som delar ut Nobelpris men som inte får några
              Nobelpris.
            </seg>
            <seg n="fbd508d4">
              Då är naturligtvis frågan till forskningsministern, som har haft
              sitt ämbete i fem månader nu: Hur ser strategin ut för att skapa
              sådana forskningsmiljöer i Sverige och sådan kvalitet vid våra
              universitet och högskolor att vi också i framtiden kan ta emot
              fler Nobelpris?
            </seg>
          </u>
          <note type="speaker" n="5fa8efed">
            Anf. 111 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-15" n="ba584bef">
            <seg n="1ed758d6">
              Herr talman! Det är en mycket angelägen fråga inte minst den
              dag som vi har i dag, nämligen Nobeldagen, då det ska delas ut
              ett antal Nobelpris i Helsingfors.
            </seg>
            <seg n="e2bc7930">
              Vi har en mycket stor global utmaning som vi lever mitt uppe
              i. Om vi drar ut trenderna som de ser ut i dag ser vi att ett
              antal asiatiska länder nu satsar otroligt mycket på forskning
              och utveckling. Om nuvarande trender står sig kommer Indien och
              Kina att inom 2025 år har fördubblat sina utgifter när det gäller
              utveckling och forskning. De kommer att öka från 10 procent till
              20 procent av de samlade utgifterna i världen. Detta är en enorm
              utmaning för Sverige och för Europa. Det kommer naturligtvis också
              att leda till ett ökat tryck från Asien på den globala marknaden.
            </seg>
            <seg n="67e90383">
              Jag tror att det är viktigt att göra två saker. Det ena är att
              satsa mycket resurser på svensk forskning. Vi gör det nu genom
              att öka forskningsanslagen med 2025 procent. Det är den största
              satsning som har gjorts i modern tid.
            </seg>
            <seg n="b5aac744">
              Det andra är att uppmuntra excellenta, mycket framstående forskningsmiljöer
              i Sverige. Det gör vi bland annat genom att fördela mer pengar
              till de forskningsmiljöer som är bättre än till dem som inte är
              riktigt lika bra.
            </seg>
          </u>
          <note type="speaker" n="71e17adf">
            Anf. 112 CARL B HAMILTON (fp):
          </note>
          <u who="carl_b_hamilton_b4f697" xml:id="i-ea02e9ec0fa71fe7-1" n="53f68a96">
            <seg n="2b2aabdb">
              Herr talman! Jag tackar statsrådet för svaret. Sverige är ett
              litet land i en europeisk miljö. Vi tillhör som bekant Europeiska
              unionen.
            </seg>
            <seg n="601ee8d1">
              En fråga är också om man kan göra Europa till en kontinent med
              bättre kvalitet i forskning och högre undervisning.
            </seg>
            <seg n="0ede7a3a">
              Min fråga är: Vad har statsrådet gjort och vad avser statsrådet
              att göra inom Europeiska unionen?
            </seg>
          </u>
          <note type="speaker" n="f9631ba0">
            Anf. 113 Statsrådet TOBIAS KRANTZ (fp):
          </note>
          <u who="tobias_krantz_51873e" xml:id="i-5736781368fe891e-16" n="ba584bef">
            <seg n="1ecb64ac">
              Herr talman! Det är en mycket viktig fråga. Vi håller precis
              på att avsluta det svenska ordförandeskapet nu, bland annat inom
              det här området. Vi har nått ett antal rätt så stora tydliga svenska
              framgångar under vårt ordförandeskap.
            </seg>
            <seg n="5c564e6d">
              En framgång som jag skulle vilja framhålla är just arbetet med
              den så kallade kunskapstriangeln, där vi mycket tydligare försöker
              binda ihop utbildning, forskning och innovation. Det är nu ett
              etablerat begrepp. Vi har antagit ett antal mycket tydliga slutsatser
              om hur vi ska nå dit. Vi ska till exempel modernisera universiteten
              på den europeiska kontinenten och skapa innovationskulturer vid
              universiteten och högskolorna runt om i Europa.
            </seg>
            <seg n="c8d5ba11">
              Vi skapar ett nytt europeiskt forskningssamråd där vi ska se
              till att koordinera de insatser som görs i olika medlemsstater,
              dels sinsemellan, dels mellan medlemsstaterna och Europeiska unionens
              nivå.
            </seg>
            <seg n="5dde9111">
              Vi ser till att skapa gemensamma program över nationsgränserna
              i det vi kallar joint programming. Det innebär att länder på frivillig
              basis kan skapa gemensamma forskningsprogram. Vi sätter nu i gång
              ett sådant projekt om Alzheimers, till exempel. Det kommer att
              följas av fler.
            </seg>
          </u>
          <note n="e8dcd583">
            Ny lagstiftning på sjukförsäkringsområdet
          </note>
          <note type="speaker" n="2754480a">
            Anf. 114 MATILDA ERNKRANS (s):
          </note>
          <u who="matilda_ernkrans_a2e584" xml:id="i-0a5a306a36fd4397-0" n="e6d4fa0c">
            <seg n="eb661307">
              Herr talman! Min fråga går till socialförsäkringsminister Cristina
              Husmark Pehrsson.
            </seg>
            <seg n="72cc82df">
              Jag vill knyta an till den fråga som Veronica Palm ställde. I
              går fick vi i socialförsäkringsutskottet en redogörelse för Försäkringskassans
              synpunkter på förslaget till nya regler när det gäller de svårast
              sjuka. Myndigheten hade en rad kritiska synpunkter. De sade bland
              annat att de regler som nu föreslås är alldeles för otydligt beskrivna.
              Det nya begreppet oskäligt måste definieras tydligare om inte
              besluten ska bli alldeles för godtyckliga, sade de också.
            </seg>
            <seg n="520e2173">
              Anser socialförsäkringsministern att det är rimligt att hasta
              fram en rättsosäker lagstiftning när kritiken från ansvarig myndighet
              är så omfattande?
            </seg>
          </u>
          <note type="speaker" n="e865466f">
            Anf. 115 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-17" n="7c894f17">
            <seg n="c6972301">
              Herr talman! Jag tackar för frågan. Försäkringskassan har som
              uppgift att tolka en lagstiftning och skriva tillämpningsförordningar.
              De tillämpningsförordningar som man bestämmer sig för att ha kan
              inte någon ha synpunkter på i denna kammare och absolut inte jag,
              för då blir det ministerstyre.
            </seg>
            <seg n="c19d6fc9">
              Efter den stora debatt som har varit i medierna under den sista
              tiden kan jag konstatera att det i ett TT-meddelande i går står:
              Efter att ha gjort en analys hävdar Försäkringskassan att bedömningen
              av cancersjuka inte har blivit hårdare sedan de nya reglerna i
              sjukförsäkringen infördes. Vi har inte ändrat bedömningarna, säger
              Adriana Lender, generaldirektör för Försäkringskassan.
            </seg>
            <seg n="05d04e8d">
              Jag tror fortfarande att Försäkringskassan kan skriva tillämpningsförordningar
              och har resurser för det.
            </seg>
          </u>
          <note type="speaker" n="5ff3a35e">
            Anf. 116 MATILDA ERNKRANS (s):
          </note>
          <u who="matilda_ernkrans_a2e584" xml:id="i-0a5a306a36fd4397-1" n="e6d4fa0c">
            <seg n="cf813c2b">
              Herr talman! Jag tycker att det är upprörande att höra hur den
              ansvariga ministern gång på gång försöker krångla sig ur sitt
              eget ansvar. Regeringens slarv med sjukförsäkringen är väl känt
              vid det här laget.
            </seg>
            <seg n="2af6a617">
              Inte ens cancersjuka som har en arbetsgivare och som är i gång
              i ett deltidsarbete och en rehabilitering visade sig vara fredade.
              De skulle heltidsarbeta någon annanstans. Det här är inte värdigt
              ett välfärdsland.
            </seg>
            <seg n="ae697733">
              Ni valde en hemmasnickrad modell som ni inte ens gav er själva
              tid att förstå. Det är det vi ser resultatet av i dag. Jag är
              uppriktigt ledsen över det. Nu läggs i ännu större hast ett marginellt
              ändringsförslag fram som trots att det inte har varit känt speciellt
              länge får en massiv kritik. Som jag sade får det kritik från ansvarig
              myndighet, Försäkringskassan, men också från Socialstyrelsen.
            </seg>
            <seg n="44a77860">
              Därför måste jag fråga ansvarig minister: Vore det inte rimligt
              eller kanske till och med smakligt med en viss ödmjukhet inför
              er egen oförmåga?
            </seg>
          </u>
          <note type="speaker" n="11087753">
            Anf. 117 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-bab0994e85270d2e-1" n="7c894f17" next="i-45b60d8070c31db9-1">
            <seg n="21513394">
              Herr talman! Jag vet inte hur länge frågeställaren har varit
              med i riksdagen. Men om vi tittar på de regler som fanns under
              den förra mandatperioden arbetade Försäkringskassan då med sju
              steg under det första året.
            </seg>
            <seg n="96e69f6d">
              Det femte steget handlade om att man skulle prövas mot hela arbetsmarknaden
              oavsett var man bodde i landet. Det fanns ingen tidsgräns för
              detta. Det kunde alltså inträffa redan efter tre veckor. Vi tyckte
              att det var helt inhumant. Därför har vi en skyddad tid på sex
              månader.
            </seg>
            <seg n="97190d48">
              Vi hade redan tidigare undantag. Intentionen i regeringens lagstiftning
              har varit att skydda de svårast sjuka; därom råder inga tvivel.
              Därför har vi också efter ett år infört att man ska ha 80 procent
              fortsatt, och det utan några som helst tidsgränser. Vi har även
              infört undantag när det gäller vilka som inte ska behöva utsättas
              för en introduktion eller arbetsmarknadspolitisk åtgärd utan kunna
              få tillfriskna i sin takt.
            </seg>
            <seg n="a792c3ce">
              Jag känner en stor ödmjukhet efter att ha presenterat en stor
              sjukförsäkringsreform. Om man inte vill ha debatt och kritik kan
              man göra som er regering gjorde under de senaste tolv åren inte
              göra någonting.
            </seg>
            <seg n="7dc9b73d">
              Betalservice på landsbygden
            </seg>
          </u>
          <note n="16930c36">
            Anf. 118 LENNART SACRÉDEUS (kd):
          </note>
          <u who="cristina_husmark_pehrsson_0cb4e3" xml:id="i-45b60d8070c31db9-1" n="7c894f17" prev="i-bab0994e85270d2e-1">
            <seg n="5b5bbcb3">
              Herr talman! Jag har en allmänpolitisk fråga om betalservice
              på landsbygden. Svensk Kassaservice lades ned 2008. Som ersättning
              infördes betalserviceombud på 15 orter och brevgiro på 73 lantbrevbärarlinjer
              samt utsträckt service till personer över 80 år eller med funktionsnedsättningar.
            </seg>
            <seg n="9ded7fda">
              Länsstyrelserna ska bevaka samhällets behov av grundläggande
              betaltjänster och rapportera till regeringen. Länsstyrelsen i
              Dalarna är samordnare, och lämnade den 1 december över en rapport
              där man fann att betaltjänster som har ersatt Svensk Kassaservice
              har blivit otillräckliga. Man pekar vidare på att småföretagare
              och äldre i glesbygd har problem med uttag och insättning av pengar.
              Man uppmanar regeringen att se över betalservicesystemet. I glesbygden
              har vi också problematiken att företagare har långa resor till
              sina banker.
            </seg>
            <seg n="ff92e0ee">
              Regeringen gav den 13 maj Post- och telestyrelsen i uppdrag att
              främja och stimulera framväxten av marknadsdrivna lösningar för
              hanteringen av dagskassor. Har PTS presenterat tillfredsställande
              lösningar för regeringen?
            </seg>
          </u>
          <note type="speaker" n="191440cb">
            Anf. 119 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-5736781368fe891e-18" n="37cef50c">
            <seg n="0ba4ae44">
              Herr talman! Detta ligger inom mitt ansvarsområde, så jag svarar
              på frågan.
            </seg>
            <seg n="85262203">
              Jag tror att det är viktigt att vi har historien med oss. Svensk
              Kassaservice och efterfrågan på dess tjänster minskade. Därav
              gjordes reformen.
            </seg>
            <seg n="936d77cf">
              Som Lennart Sacrédeus beskriver har länsstyrelserna mycket riktigt
              fått i uppdrag att följa den här utvecklingen. Det är en stor
              reform, och med alla reformer är det inledningsvis inte självklart
              hur de faller ut. Det finns mycket oro.
            </seg>
            <seg n="bcf71fcf">
              Det fanns mycket kritik inledningsvis. Den har avklingat, men
              det finns ett antal punkter som mycket riktigt Länsstyrelsen i
              Dalarna har redovisat och som nyligen har kommit in till regeringen.
              Vi fortsätter arbetet och följer länsstyrelsernas rapporter utifrån
              det som är deras ansvar.
            </seg>
            <seg n="4c4ca42e">
              Anf. 120 LENNART SACRÉDEUS (kd):
            </seg>
            <seg n="392c0783">
              Herr talman! Jag får tacka statsrådet för ett mycket tillfredsställande
              svar. Jag tänkte också ta upp säkerhetsfrågorna i anslutning till
              detta.
            </seg>
            <seg n="cd8b0269">
              Många företagare har i dag så långt till banker att de förvarar
              pengarna hemma, transporterar dem i plastkassar i bilen eller
              gör värdetransporter med stora betalmängder på andra otillfredsställande
              sätt. Hur ser regeringen på denna problematik som har uppstått?
            </seg>
            <seg n="a214922a">
              Och jag upprepar den fråga jag ställde om PTS. Har det presenterats
              några tänkbara lösningar på den problematik som Länsstyrelsen
              i Dalarna pekar på?
            </seg>
          </u>
          <note type="speaker" n="defa4b1e">
            Anf. 121 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-5736781368fe891e-19" n="37cef50c">
            <seg n="131a97e2">
              Herr talman! Tack för förtydligandet. Det är precis som Lennart
              Sacrédeus säger. Det är framför allt en diskussion om dagskassorna
              som har förekommit. Det har varit viktigt för både regeringen
              och länsstyrelserna i landet att följa sommarens händelser.
            </seg>
            <seg n="1908c9bc">
              Frågeställaren pekar just på Dalarna, men vi har haft en mycket
              tydlig diskussion om dagskassornas hantering i skärgården. Det
              är en del av den rapport som vi har väntat på. Vi måste också
              sammanställa detta för att se hur vi hanterar detta och om det
              ska ske någon förändring när det gäller dagskassorna framöver.
            </seg>
            <seg n="97fb84e6">
              Konsekvenser av sjukförsäkringsreformerna
            </seg>
          </u>
          <note type="speaker" n="4f675de7">
            Anf. 122 GUNVOR G ERICSON (mp):
          </note>
          <u who="jan_ericson_aca06f" xml:id="i-ac8bfecfd7fe462e-0" n="94600ce6" next="i-d0c759ff55023740-0">
            <seg n="4a918ca4">
              Herr talman! Min fråga går till Cristina Husmark Pehrsson.
            </seg>
            <seg n="1d0ebd85">
              Det verkar som om vår socialförsäkringsminister i det längsta
              har valt att blunda för konsekvenserna av den reform som regeringen
              och hon själv har varit med om att ta fram. Vår socialförsäkringsminister
              tycks vara omedveten om att Försäkringskassan med flera har varnat
              för det som nu blir konsekvensen, nämligen att människor kastas
              ut ur försäkringen.
            </seg>
            <seg n="6fe3e54a">
              Vår socialförsäkringsminister tycks tro att Försäkringskassan
              väljer att tolka lagstiftningen hårdare än regeringen haft intentionen
              att den skulle tolkas. Socialförsäkringsministern sade i Agenda
              i söndags: När vi skickat ut vårt förslag på remiss till många
              tunga remissinstanser har ingen i sitt remissvar poängterat att
              det skulle få de här orimliga konsekvenserna.
            </seg>
            <seg n="5ddb6252">
              Statens Folkhälsoinstitut avvisar tidsgränserna i sitt remissvar
            </seg>
          </u>
          <note n="c67ebb25">
            (FÖRSTE VICE TALMANNEN: Frågan, tack!)
          </note>
          <u who="jan_ericson_aca06f" xml:id="i-d0c759ff55023740-0" n="94600ce6" prev="i-ac8bfecfd7fe462e-0">
            <seg n="13e5912d">
              Frågan till ministern är: Har inte remissvaren kommit fram till
              ministern, eller har ministern inte förstått dem?
            </seg>
          </u>
          <note type="speaker" n="de5899d0">
            Anf. 123 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-20" n="7c894f17">
            <seg n="a089f34d">
              Herr talman! Jag tror att Gunvor G Ericson vet att när man skickar
              ut remisser gör man det på en departementsskrivelse eller på en
              utredning. Det gjorde vi också, och vi fick in en mängd svar.
              Många var kritiska i sina svar.
            </seg>
            <seg n="fb95564f">
              Många av de förslag som kom från remissinstanserna har vi tagit
              hänsyn till i den proposition som vi sedan lade fram. Men remissvaren
              handlar inte om propositionen utan om förarbeten. Låt oss vara
              tydliga med det.
            </seg>
            <seg n="c61b87cc">
              Jag vill också poängtera att Försäkringskassan nu går ut och
              säger att tillämpningen inte har blivit starkare. Vi ser ingen
              ökning eller hårdare tag med de nya reglerna. Jag talade med Adriana
              Lender i dag. Hon hänvisade till statistik som visar att så inte
              är fallet. Jag hoppas att vi kan vara tydliga med detta också,
              apropå detta med saklighet i kammaren.
            </seg>
            <seg n="d98d82df">
              Men varför gör vi då ytterligare tillägg vid sex månader och
              de undantag som finns för att skydda svårt sjuka grupper? Regeringens
              intentioner är självklart att värna dem som är sjuka, men för
              att ytterligare stärka dem vid blotta misstanken om att detta
              skulle kunna misstolkas har vi lagt in dessa ytterligare skärpningar.
            </seg>
          </u>
          <note type="speaker" n="1cde1fd0">
            Anf. 124 GUNVOR G ERICSON (mp):
          </note>
          <u who="jan_ericson_aca06f" xml:id="i-f48ed34e7a96137b-0" n="94600ce6">
            <seg n="dcec35a5">
              Herr talman! Människor som har nått sista dagen i sjukförsäkringen
              upplever att det nu är mycket hårdare eftersom det förut inte
              fanns någon sista dag. Där är en uppenbar skillnad mellan förut
              och nu.
            </seg>
            <seg n="34a84e89">
              Både Statens folkhälsoinstitut och Samhall har varit mycket tydliga
              i sina remissvar. Samhall skriver så här: De föreslagna tidsgränserna
              i rehabkedjan är för snävt satta, och då med hänsyn till att det
              finns många sjukdomstillstånd och funktionsnedsättningar som kräver
              både mer omfattande och längre rehabiliteringsinsatser.
            </seg>
            <seg n="cba6f273">
              Är det inte rimligt att i det läget göra om och göra rätt och
              lyssna på sina egna myndigheter?
            </seg>
          </u>
          <note type="speaker" n="d320f838">
            Anf. 125 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-21" n="7c894f17">
            <seg n="6699cda5">
              Herr talman! Oppositionen vill, har man sagt, inför ett moratorium.
              Vad innebär det? Socialdemokraterna själva har i debatterna uttryckt
              det så. Man vill behålla människor kvar i sjukförsäkring till
              dess att högkonjunkturen kommer, som man säger.
            </seg>
            <seg n="039e1e33">
              Jag tycker att det är det mest inhumana man kan tänka sig. Då
              säger man till människor: Vi tar inte hand om dig, vi ger ingen
              rehabilitering, vi ger dig inget stöd på vägen, och vi hjälper
              dig inte över till Arbetsförmedlingen. För det är ju det vi ska
              göra nu: Vi ska ge detta stöd och denna hjälp. Vi ska göra olika
              insatser beroende på individens behov, så att man den dag högkonjunkturen
              kommer kanske har så mycket i ryggsäcken att man kan få hjälp
              att komma tillbaka kanske inte ut på den reguljära arbetsmarknaden,
              men kanske på ett lönebidrag eller på Samhall. Man får åtminstone
              göra ett försök, en andra chans.
            </seg>
            <seg n="5e3091bb">
              Situationen för sjukskrivna efter årsskiftet
            </seg>
          </u>
          <note type="speaker" n="c40d26ed">
            Anf. 126 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-527ad5fa35e1f569-0" n="7a93defb">
            <seg n="3f460e7f">
              Herr talman! Min fråga går till Göran Hägglund.
            </seg>
            <seg n="87e74425">
              Många sjuka är väldigt oroliga över vad som kommer att gälla
              efter årsskiftet. Man undrar: Kommer jag att ha några pengar,
              så att jag kan betala min hyra och mina räkningar, och kommer
              jag att ha pengar för att kunna ge barnen mat?
            </seg>
            <seg n="b43be654">
              Ungefär 17 000 personer kommer redan den 1 januari att bli utförsäkrade
              och tvingas lämna sjukförsäkringen, oavsett om de är friska eller
              ej, och gå till Arbetsförmedlingen och eventuellt kunna ansöka
              om a-kassa.
            </seg>
            <seg n="40797484">
              När man lämnar ett försäkringssystem och ska ansöka i ett annat
              kan det uppstå problem. Har regeringen säkerställt att den enskilde
              kommer att kunna få någon ersättning i slutet av januari, så att
              man kan betala sina räkningar i tid och säkert vet att barnen
              får mat även i januari och februari?
            </seg>
          </u>
          <note type="speaker" n="510b79e1">
            Anf. 127 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-5f162e9dc11ae57b-0" n="aaef7b12">
            <seg n="4992fb24">
              Herr talman! Det är viktigt att påminna om det som har sagts
              några gånger i den här diskussionen. Vi har haft ett system som
              har fungerat väldigt dåligt under en lång följd av år och gjort
              att många människor har hamnat mellan stolarna eller blivit passiviserade
              genom att vi har haft en dåligt fungerande rehabilitering.
            </seg>
            <seg n="ff328797">
              Regeringens åtgärder syftar till att underlätta för människor
              att komma tillbaka på arbetsmarknaden. Är man allvarligt sjuk
              ska man självklart ha ersättning för det. Är man beständigt sjuk
              kommer man kanske aldrig tillbaka på arbetsmarknaden, men det
              gäller att ta till vara den arbetsförmåga som finns. Den som har
              möjlighet att arbeta men är arbetslös ska inte vara sjukskriven.
              Det är det som är syftet med reformen.
            </seg>
            <seg n="dc4cdfbc">
              Detta innebär att från årsskiftet kommer ansvaret för en del
              personer att övergå till a-kassorna, som får betala ut ersättning
              i tid för att människor ska kunna försörja sig.
            </seg>
          </u>
          <note type="speaker" n="b47164c5">
            Anf. 128 ANN-CHRISTIN AHLBERG (s):
          </note>
          <u who="ann-christin_ahlberg_bd0ed8" xml:id="i-527ad5fa35e1f569-1" n="7a93defb">
            <seg n="e9ad6e9e">
              Herr talman! Då undrar jag: Menar Göran Hägglund att man kommer
              att få sina pengar i januari, så att man kan betala sina räkningar
              och sin hyra och säkert har mat åt sina barn i januari och februari
              månad? Det är det som min fråga gäller.
            </seg>
            <seg n="40256011">
              Väldigt många är oroliga över situationen, som är så osäker.
              Det är mycket få dagar kvar innan reglerna ska träda i kraft.
            </seg>
            <seg n="76d1b5c1">
              För många är det också så att sparkapitalet är slut om man har
              varit sjuk en längre tid. Det är inte många av dem som har haft
              en årslön på banken.
            </seg>
            <seg n="869aa058">
              Även vi som har jobb har säkert den erfarenheten med oss att
              januari brukar vara en tuff månad även för den som har jobb. När
              man är sjuk och arbetslös är den ännu tuffare, och besparingarna
              är oftast slut. Jag frågar igen: Kommer de att få några pengar
              i januari månad?
            </seg>
          </u>
          <note type="speaker" n="fb43e9f8">
            Anf. 129 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-5f162e9dc11ae57b-1" n="aaef7b12">
            <seg n="8818a1cb">
              Herr talman! Det spelar ingen roll om det är januari, juni eller
              maj. Människor ska ha sin ersättning i tid. Staten förfogar över
              ett antal myndigheter, men a-kassorna är inte myndigheter utan
              frivilliga sammanslutningar för att hantera utbetalningar.
            </seg>
            <seg n="2270ec4a">
              Staten gör allt som är möjligt. Regeringen gör allt som är möjligt
              för att de ska kunna sköta sin uppgift. De har fått rejäla resurstillskott
              för att kunna svara för sin uppgift. Det är deras sak att se till
              att utbetalningarna kommer i tid till de människor som då ingår
              i arbetslöshetsförsäkringen.
            </seg>
            <seg n="630f58b5">
              Ombyggnad av Södertälje sluss
            </seg>
          </u>
          <note type="speaker" n="2f6b47b5">
            Anf. 130 STAFFAN ANGER (m):
          </note>
          <u who="staffan_anger_92af81" xml:id="i-4fc2883ba68b2bb8-0" n="9fdd84ba">
            <seg n="60a42364">
              Herr talman! Jag har en fråga till Åsa Torstensson. Det gäller
              en viktig infrastrukturinvestering i Mellansverige. Det är utbyggnaden
              av och ombyggnaden av Södertälje sluss.
            </seg>
            <seg n="dc399c6a">
              Sjöfarten i Mälaren är mycket viktig för näringsliv och kommuner
              runt Mälaren. En investering i slussen i Södertälje stöds starkt
              av näringsliv, kommuner och Sjöfartsverket. En investering i Södertälje
              sluss är också viktig ur översvämningssynpunkt, inte minst för
              Helsingforss stad och Gamla stan.
            </seg>
            <seg n="6b2b5aad">
              Hur är läget för denna viktiga investering? Vi har arbetat med
              den sedan 2000. Jag vore tacksam för ett svar.
            </seg>
          </u>
          <note type="speaker" n="dc032567">
            Anf. 131 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-5736781368fe891e-22" n="37cef50c">
            <seg n="83ebbbc4">
              Herr talman! I dessa tider när det pågår klimatförhandlingar
              i Köpenhamn är det viktigt att vi har ett samlat fokus på den
              framtida transportsektorn. Sjöfarten är en viktig del i att hitta
              mer klimatsmarta transporter.
            </seg>
            <seg n="3a255bcc">
              Därför pågår just nu en åtgärdsplanering, där regeringen har
              varit tydlig med vikten av att alla transportslag samverkar på
              ett tydligare sätt än hittills. Det är en nationell plan där alla
              fyra transportslagen är involverade.
            </seg>
            <seg n="2b22baf1">
              Det handlar om en tydlig dialog med ansvar och befogenheter kopplade
              till den regionala nivåns delaktighet att göra rätt prioriteringar
              inför kommande åtgärdsplanering. Där ingår naturligtvis arbetet
              med slussens roll i ett sammanhållet transportsystem.
            </seg>
          </u>
          <note type="speaker" n="4728e1a6">
            Anf. 132 STAFFAN ANGER (m):
          </note>
          <u who="staffan_anger_92af81" xml:id="i-4fc2883ba68b2bb8-1" n="9fdd84ba">
            <seg n="6d3b39f5">
              Herr talman! Jag får tacka statsrådet för ett positivt svar.
              Det finns ett enormt intresse runt Mälaren att lösa finansieringen.
              Västerås stad har beslutat att satsa 70 miljoner. Köping har beslutat
              att satsa 20 miljoner. Ett enskilt företag vill gå in med miljoner
              för att säkerställa det här. Vi har bland annat ett försäkringsbolag
              som är berett att likvidmässigt satsa 100 miljoner. Ytterligare
              två kommuner kommer förmodligen att satsa pengar i detta.
            </seg>
            <seg n="83d9c287">
              Det visar vilket enormt intresse det finns i Mälardalen för att
              kunna lösa denna fråga. Jag hoppas finansieringen påverkar ett
              positivt beslut.
            </seg>
          </u>
          <note type="speaker" n="ca724083">
            Anf. 133 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-5736781368fe891e-23" n="37cef50c">
            <seg n="af79f501">
              Herr talman! Jag vill bejaka och bekräfta vikten av sjöfartens
              roll i Mälaren och för näringslivets transporter. Både Köpings
              roll och Västerås hamnars roll är en viktig del i det sammanhållna
              transportsystemet. Naturligtvis är i det här sammanhanget en fungerande
              sluss i Södertälje avgörande.
            </seg>
            <seg n="047f66a4">
              Det är Sjöfartsverket som har ansvaret för slussarna i Södertälje.
              Den bedömning man har gjort så här långt är att inom de närmaste
              åren måste slussporten uppströms bytas ut av just säkerhetsskäl
              som Staffan Anger angav. Skulle det dessutom behövas en större
              slussport, om man gör bedömningen att man ska öka trafiken, innebär
              det kostnadskrävande och av miljöskäl viktiga muddringar. Jag
              hänvisar åter tillbaka till den sammanhållna åtgärdsplanering
              som nu pågår och som vi återkommer med under våren.
            </seg>
            <seg n="4d08013d">
              Vanvård av djur
            </seg>
          </u>
          <note type="speaker" n="9ced50c2">
            Anf. 134 HELENA LEANDER (mp):
          </note>
          <u who="helena_leander_1a8ec1" xml:id="i-d4c25d2b5b18006d-0" n="a4191fe0">
            <seg n="8cd5b62f">
              Herr talman! Jordbruksministern kanske helst skulle slippa att
              prata mer om vanvårdade grisar. Men jag tycker att det lidande
              som avslöjats är alldeles för allvarligt för att lämnas så lätt.
            </seg>
            <seg n="a8481c56">
              Jag skulle önska mer från jordbruksministern än en omfördelning
              av länsstyrelsens knappa tillsynsresurser och en ny blankett för
              branschveterinären att fylla i. Redan i dag har köttbranschen
              egna veterinärer som regelbundet besöker grisgårdarna och som
              är skyldiga att anmäla missförhållanden. Ändå har de veterinärerna
              uppenbarligen inte anmält något av den vanvård som Djurrättsalliansen
              har avslöjat.
            </seg>
            <seg n="9a7dc87f">
              Om det beror på att bönderna har passat på att snygga till det
              när man vet att man ska få besök eller om veterinärerna inte vågar
              anmäla sina kunder ska jag låta vara osagt. Men uppenbarligen
              har det inte funkat.
            </seg>
            <seg n="1d265c25">
              Min fråga till jordbruksministern blir därför: Hur ska grisarna
              få det bättre av att de veterinärer som ännu inte lyckats upptäcka
              vanvården ska fylla i en djurskyddsdeklaration?
            </seg>
          </u>
          <note type="speaker" n="9248e093">
            Anf. 135 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-5736781368fe891e-24" n="8bc9137d">
            <seg n="b3bbf5e8">
              Herr talman! Skälet till att djurskyddstillsynen flyttades från
              den kommunala nivån till länsstyrelsen var att i alltför många
              kommuner fungerade inte tillsynen på det sätt som jag tycker att
              samhället ska kräva att den gör. De resurser som tillfördes länsstyrelserna
              motsvarade de resurser som fanns i kommunerna, vilket säger mig
              att det borde finnas lika många inspektörer som på den kommunala
              tiden. Pengarna har inte minskat.
            </seg>
            <seg n="01d31d88">
              Nu inför vi dessutom ett system som innebär att besättningsveterinärer
              kontrollerar besättningen i samband med att man gör hälsogenomgång
              och deklarerar detta. Veterinärerna är legitimerade, och jag är
              övertygad om att de med sin utbildningsbakgrund och sin legitimation
              i bagaget kommer att utföra denna uppgift på ett tillfredsställande,
              adekvat och bra sätt.
            </seg>
            <seg n="5dacad6c">
              Dessutom kommer vi under 2010 att omfördela pengar på ett sätt
              som gör att länsstyrelsen kommer att få pengar utifrån hur många
              djurgårdar det finns i respektive län.
            </seg>
          </u>
          <note type="speaker" n="f65f3637">
            Anf. 136 HELENA LEANDER (mp):
          </note>
          <u who="helena_leander_1a8ec1" xml:id="i-d4c25d2b5b18006d-1" n="a4191fe0">
            <seg n="231da7ad">
              Herr talman! Antalet djurskyddsinspektörer räknat i årsarbeten
              har minskat från 174 till 133 från 2008 till 2009. Jag tycker
              att det är uppenbart att djurskyddstillsynen behöver mer resurser.
            </seg>
            <seg n="5f38740c">
              Jag tycker också att det är uppenbart att det behövs en större
              förändring av svensk grisindustri. Häromveckan ringde en före
              detta grisbonde till mig. Hon var glad för att det äntligen hade
              kommit ut hur grisarnas vardag ser ut i Sverige i dag. Hon underströk
              att det här inte handlar om enskilda rötägg utan att det är ett
              stort systemfel.
            </seg>
            <seg n="7aedbbc2">
              Grisar är sociala och intelligenta varelser. Det gör det svårt
              att ge dem det naturliga beteende som de enligt lagen har rätt
              till i dagens storskaliga grisfabriker.
            </seg>
            <seg n="31ff9e0a">
              Kommer de konventionella grisarna någonsin att få samma rätt
              som Kravgrisarna att gå ute och böka? Eller kommer de även fortsättningsvis
              att riskera stress, understimulans och beteendestörningar i grisfabriken?
            </seg>
            <seg n="d99aabed">
              När grisuppfödningen nu ser ut som den gör, är jordbruksministern
              beredd att avstå från julskinkan i år?
            </seg>
          </u>
          <note type="speaker" n="9da738db">
            Anf. 137 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-bab0994e85270d2e-2" n="8bc9137d" next="i-45b60d8070c31db9-2">
            <seg n="ddb4270c">
              Herr talman! Ansvaret för att fördela de pengar som tillförs
              länsstyrelserna i respektive län har länsstyrelsen i respektive
              län. Regeringen dirigerar och kommenderar inte hur den pott pengar
              som tillförs alla län i landet används. Men jag säger att denna
              pott pengar också ska användas till att sköta de kontroller som
              numera ligger på länsstyrelsens ansvar att göra.
            </seg>
            <seg n="5ec70741">
              Vad beträffar de andra frågorna kan jag bara meddela, som jag
              tror att frågeställaren redan vet, att regeringen har tillsatt
              en djurskyddsutredning. Det är en utredningsman, eller rättare
              sagt -kvinna, förordnad som utredare för detta. Denna utredning
              har att ta upp alla frågor kring såväl produktionsdjurens som
              sällskapsdjurens välbefinnande.
            </seg>
            <seg n="ff36039a">
              Klimatmässigt hållbar livsmedelsproduktion
            </seg>
          </u>
          <note n="2bf99b6e">
            Anf. 138 ANITA BRODÉN (fp):
          </note>
          <u who="eskil_erlandsson_2d1517" xml:id="i-45b60d8070c31db9-2" n="8bc9137d" prev="i-bab0994e85270d2e-2">
            <seg n="4864701a">
              Herr talman! Jag skulle också vilja ställa en fråga till jordbruksministern.
              Jag hade förmånen att vara på ett FN-toppmöte för ett tag sedan.
              Det handlade om hungersituationen, om att minimera och utrota
              hungern.
            </seg>
            <seg n="ae21e696">
              Det är fruktansvärda siffror man tar del av. Det är en miljard
              hungrande. Det ökar ständigt. Var sjätte sekund dör ett barn.
              Det beräknas att man behöver öka livsmedelsproduktionen med 70
              procent fram till 2050 för att kunna mätta världens människor.
            </seg>
            <seg n="a1584e6b">
              Hur avser ministern att agera så att det kommer att ske hållbart
              så att vi samtidigt kan lösa klimatproblematiken? På vilket sätt
              har ministern haft möjlighet att spela in hungerfrågan i samband
              med klimatförhandlingarna i Köpenhamn?
            </seg>
          </u>
          <note type="speaker" n="9b5a3f35">
            Anf. 139 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-bab0994e85270d2e-3" n="8bc9137d" next="i-45b60d8070c31db9-3">
            <seg n="9c2d6f75">
              Herr talman! Min övergripande vision är att vi ska bruka utan
              att förbruka. Vi ska bruka jorden på ett sätt så att även kommande
              generationer har möjlighet att få den välfärd, till exempel i
              form av mat, som alla behöver och vill ha.
            </seg>
            <seg n="2906f61f">
              Vi använder olika arenor för att möjliggöra att alla på vår planet
              ska ha mat alla årets dagar.
            </seg>
            <seg n="64eb68cf">
              Under det halvår som snart är slut har vi varit ordförande i
              Europeiska unionen och därmed ledare för det arbete som Europeiska
              unionen bedriver inom ramen för FAO exempelvis i Rom. Två frågor
              har där varit stora i debatten. Den ena frågan har varit hur vi
              minskar avskogningen, hur vi använder de gröna sektorerna jorden
              och skogen för att få fram förnybar energi. Därtill kommer vattenproblematiken.
            </seg>
          </u>
          <note n="f887c9b1">
            Anf. 140 ANITA BRODÉN (fp):
          </note>
          <u who="eskil_erlandsson_2d1517" xml:id="i-45b60d8070c31db9-3" n="8bc9137d" prev="i-bab0994e85270d2e-3">
            <seg n="1b2514cf">
              Herr talman! Det är min övertygelse att vi inte kan lösa enbart
              klimatproblematiken, utan det hela hänger samman med hungerproblematiken
              och finansproblematiken. Allt måste lösas samfällt. Jag hoppas
              att ministern driver på mycket just när det gäller hungerfrågan.
            </seg>
            <seg n="e8859877">
              Ministern nämnde skövlingen av våra skogar. Också det är en fråga
              som är oerhört viktig. Regnskogarna som skövlas motsvarar 20 procent
              av växthusgasutsläppen lika mycket som EU:s utsläpp varje år.
            </seg>
            <seg n="709e4af4">
              En nyligen gjord beräkning säger att vi skulle kunna minska utsläppen
              av växthusgaser med 7 gigaton om vi i Köpenhamn kunde få en bra
              överenskommelse, ett avtal, när det gäller stoppa skövlingen av
              våra skogar.
            </seg>
            <seg n="4e43a393">
              Anser ministern att det nu är möjligt att fortsätta på ett sådant
              sätt att våra jordar, våra skogar och våra hav kan bli lösningen
              på klimatproblematiken i stället för att, som det nu är, vara
              en del av problemet?
            </seg>
          </u>
          <note type="speaker" n="f862d92c">
            Anf. 141 Jordbruksminister ESKIL ERLANDSSON (c):
          </note>
          <u who="eskil_erlandsson_2d1517" xml:id="i-5736781368fe891e-25" n="8bc9137d">
            <seg n="7da8e3d2">
              Herr talman! Det är min övertygelse att det beträffande det som
              frågeställaren säger om att jorden och haven kan vara lösningen
              att det måste vara på det sättet. Vi kan inte fortsätta att bruka
              vår planet genom att förbruka den på det sätt som vi gjort, inte
              minst under vår tid på denna planet. I stället måste vi bruka
              planeten utifrån min vision, utifrån att bruka utan att förbruka.
            </seg>
            <seg n="6fa4b3d7">
              Ett sätt att göra det är att kombinera matproduktion med att
              använda restprodukterna från matproduktionen till att få energi
              i hållbar form. Biogas är ett sådant projekt som vi i Europa satsar
              mycket pengar på och som vi väldigt mycket tror på. Till vår glädje
              kan det dessutom konstateras att tekniken finns hos oss i dag,
              så det är bara att sätta i gång och använda sig av det här.
            </seg>
            <seg n="96f6f372">
              Vad gäller skogsskövlingen är det bara att som en kommentar till
              den avsluta med en mening: Skogskövlingen måste upphöra.
            </seg>
            <seg n="e46eb4cb">
              Skogen är existentiell för att vi på denna planet inte ska få
              mer växthusgaser i atmosfären.
            </seg>
            <seg n="c47ca2b3">
              Resurser till kommuner och landsting
            </seg>
          </u>
          <note type="speaker" n="bc5bb08b">
            Anf. 142 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-10e9ed9a79a26ca0-0" n="a394f9b3">
            <seg n="de12bd3e">
              Herr talman! Min fråga riktas till Göran Hägglund som i sammanhanget
              företräder regeringen.
            </seg>
            <seg n="3275adb7">
              Den bristande jobbpolitiken och en skenande arbetslöshet får
              också effekter för kommuner och landsting. Allt fler kommuner
              och landsting tvingas säga upp anställda. Fler går ut i arbetslöshet.
              Samtidigt ser vi att allt fler arbetslösa och sjuka tvingas söka
              socialbidrag. Det blir en negativ spiral. Vi har ju sett att utförsäkringskedjan
              kommer att tvinga ut människor. A-kassornas samorganisation säger
              att man inte kommer att kunna hantera detta, så trycket på socialkontoren
              kommer att öka.
            </seg>
            <seg n="10793976">
              Eftersom vi nu ser att antalet anställda inom äldreomsorgen,
              skolan och vården fortfarande behövs och att resurser behöver
              säkerställas blir min fråga: Är regeringen beredd att vidta åtgärder
              för att säkerställa att kommuner och landsting får ökade resurser
              så att de i en lågkonjunktur inte behöver säga upp människor?
            </seg>
          </u>
          <note type="speaker" n="2411edfd">
            Anf. 143 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-5f162e9dc11ae57b-2" n="aaef7b12">
            <seg n="f865a1f8">
              Herr talman! Den fråga som Eva-Lena Jansson tar upp är naturligtvis
              på många olika sätt av utomordentligt stor betydelse. Som bekant
              har Sverige liksom övriga delen av världen drabbats av en finanskris.
              Den har alltså fått dramatiska konsekvenser också i vårt land.
              Det har inneburit att det har blivit svårt för den exportinriktade
              industrin. Det i sin tur har spelat roll för sysselsättningen.
              Det leder till att skatteintäkterna minskar. Det blir kärvt för
              många kommuner och landsting.
            </seg>
            <seg n="64ca6096">
              Det här har också varit skälet till att regeringen gör mycket
              för att underlätta för företag att anställa och till att regeringen
              satsar mycket till exempel på forskning och infrastruktur detta
              för att Sverige ska vara väl förberett inför framtiden och för
              att använda tiden på bästa möjliga sätt. Vi satsar också väldigt
              mycket på välfärdens kärna, på att stärka resurserna i kommuner
              och landsting.
            </seg>
            <seg n="82917c19">
              Vi vet att även nästa år från ekonomisk synpunkt kommer att bli
              väldigt tufft på den nationella nivån men också för landsting
              och kommuner. Regeringen följer mycket noga utvecklingen i kommuner
              och landsting för att se om det krävs ytterligare åtgärder, för
              att se vad mer vi kan göra.
            </seg>
          </u>
          <note type="speaker" n="0414ec11">
            Anf. 144 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-10e9ed9a79a26ca0-1" n="a394f9b3">
            <seg n="21ccd8e8">
              Herr talman! Jag fick inget svar på min fråga, utan jag fick
              en lägesbeskrivning. Jag konstaterar att det som händer är att
              kommuner och landsting tvingas säga upp människor. Det innebär
              att det då aktivt inte finns några pengar som överförs från stat
              till kommuner. Kommuner och landsting tvingas höja skatten. Samtidigt
              får man använda de ökade skatteintäkterna till att betala ut socialbidrag
              till dem som är sjuka och arbetslösa och som regeringen har tvingat
              ut från de socialförsäkringar som jag räknar in i välfärden. För
              mig är det också en del av välfärden att slippa begära pengar
              till sin yttersta försörjning.
            </seg>
            <seg n="ce317d09">
              Sjukförsäkringen och a-kassan är också viktiga, men framför allt
              är det viktigt att kommuner och landsting kan satsa på den äldreomsorg,
              skola och vård som finns så att människor som arbetar kan känna
              en trygghet när deras barn och gamla tas om hand. Annars har vi
              ju inte den tryggheten.
            </seg>
            <seg n="36b6d071">
              Kommer regeringen att nästa år satsa mer pengar på kommuner och
              landsting?
            </seg>
          </u>
          <note type="speaker" n="9f0c9010">
            Anf. 145 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-5f162e9dc11ae57b-3" n="aaef7b12">
            <seg n="ac9dcd29">
              Herr talman! Regeringen har satsat stora pengar på kommuner och
              landsting. Detta torde kammarens ledamöter som just nu är inne
              i budgetprocessen inte vara omedvetna om. Man vet att regeringen
              har tillskjutit stora medel till landstingen och kommunsektorn.
            </seg>
            <seg n="02161f11">
              Jag har beskrivit en del av de åtgärder som regeringen har vidtagit
              just för att möta de här problemen. Jag tror att många som lyssnar
              på den här diskussionen vet att inget land kan gå oskadd ur en
              sådan här situation. När det är en dramatisk nedgång ekonomiskt
              i världen spelar det roll också i vårt land; det spelar roll för
              den nationella ekonomin och för landstingens och kommunernas ekonomi.
            </seg>
            <seg n="2985cd8a">
              Regeringen har svarat upp mot detta genom att tillskjuta mer
              medel. Vad som händer nästa år ska vi naturligtvis väldigt noga
              följa för att se om regeringen kan göra ytterligare saker. I en
              svår tid har vi tagit ansvar. Just det ansvarstagandet, herr talman,
              gör att vi har en bra situation en situation som är en helt annan
              än den som många andra länder brottas med.
            </seg>
            <seg n="1f0587b1">
              Kritiken mot förändringar inom sjukförsäkringen
            </seg>
          </u>
          <note type="speaker" n="3395ccba">
            Anf. 146 JASENKO OMANOVIC (s):
          </note>
          <u who="unknown" xml:id="i-5736781368fe891e-26" n="d117d6af">
            <seg n="6db5001a">
              Herr talman! Min fråga riktas till socialförsäkringsminister
              Husmark Pehrsson. Frågan anknyter lite grann till Gunvor G Ericsons
              fråga.
            </seg>
            <seg n="04ef175d">
              I söndagens Agenda fick vi höra att ministern tycker att remissinstanserna
              inte varnat för konsekvenserna. I går på Aktuellt sade ministern:
              Javisst, remissinstanserna varnade men beträffande departementsskrivelsen.
            </seg>
            <seg n="f8d12d52">
              Självklart blir därför min fråga om ministern anser att Sveriges
              Kommuner och Landsting, Statens folkhälsoinstitut, Samhall, Försäkringskassan
              med flera har varnat för hårda konsekvenser när det gäller departementsskrivelsen.
            </seg>
            <seg n="6d3a0b2b">
              Vad har ministern gjort och på vilket sätt har ministern tagit
              hänsyn till den hårda kritiken?
            </seg>
          </u>
          <note type="speaker" n="a832bac4">
            Anf. 147 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-5736781368fe891e-27" n="7c894f17">
            <seg n="fc8a414d">
              Herr talman! Först och främst tog vi väldigt mycket hänsyn till
              hur situationen såg ut i Sverige när vi tog över. 770 000 personer
              var då antingen långtidssjukskrivna eller också förtidspensionerade.
              Man prövades mot förtidspension obligatoriskt efter ett års sjukskrivning.
              Man fick 64 procents ersättning. Man fick inte del av arbetsmarknadspolitiska
              åtgärder eller arbetsinriktad rehabilitering, och detta var ett
              sakligt skäl för uppsägning.
            </seg>
            <seg n="4097cd0e">
              Detta var anledningen till att en stor och svår socialförsäkringsutredning
              gjordes en utredning som vi tillsatte och som vi byggde vår sjukförsäkring
              på. Det var alltså bakgrunden. Det var stort och svårt. Jag är
              ödmjuk inför en sådan stor förändring och kan också förstå den
              oro som många människor känner: Vad ska hända med mig? Hur kommer
              det att se ut?
            </seg>
            <seg n="7f0dfcbb">
              Utifrån undantagen, tidsramarna och pressen på Arbetsförmedlingen,
              på Försäkringskassan och läkarintyg och också på oss politiker
              är det min ambition och tro att detta kommer att ge människor
              det stöd och den hjälp på vägen som de faktiskt för länge sedan
              hade behövt ha.
            </seg>
          </u>
          <note type="speaker" n="f8fbd19d">
            Anf. 148 JASENKO OMANOVIC (s):
          </note>
          <u who="unknown" xml:id="i-5736781368fe891e-28" n="d117d6af">
            <seg n="45e8b4a6">
              Herr talman! Nu har vi liksom fått svart på vitt här: Ministern
              har missförstått remissinstanserna. Utgångspunkten var det som
              Perssonregeringen gjorde detta i stället för att lyssna till och
              läsa vad remissinstanserna säger.
            </seg>
            <seg n="a837ba7b">
              Bland annat Försäkringskassan, den statliga myndighet som ska
              ta hand om det hela, säger att det är för snäva tidsgränser och
              att man inte kommer att kunna genomföra detta.
            </seg>
            <seg n="9c74ee7a">
              Vi har nu fått svart på vitt. Man har inte lyssnat på remissinstanserna,
              utan man har kört sitt eget race.
            </seg>
            <seg n="1fc515e3">
              Cristina Husmark Pehrsson! Folk oroar sig inte över det som Göran
              Perssons regering gjorde. De oroar sig för dagen och för det som
              regeringen Reinfeldt gör i dag.
            </seg>
          </u>
          <note type="speaker" n="82476b85">
            Anf. 149 Statsrådet CRISTINA HUSMARK PEHRSSON (m):
          </note>
          <u who="cristina_husmark_pehrsson_0cb4e3" xml:id="i-bab0994e85270d2e-4" n="7c894f17" next="i-45b60d8070c31db9-4">
            <seg n="4adaf04c">
              Herr talman! Jag har i alla fall hört representanter för Socialdemokraterna
              beklaga den tidigare sjukförsäkringen, och vi hörde i Aktuellt
              i söndags hur det såg ut.
            </seg>
            <seg n="abc690b9">
              Men jag tänker inte gå in på det. Jag tänker bara konstatera
              att också Socialdemokraterna tycker att det var ett misslyckande
              med de tidsbegränsade förtidspensionerna och att också ni nu vill
              avskaffa dem och förhoppningsvis följa vår intention även där:
              att ge människor fortsatt rehabilitering i stället för att glömma
              bort dem i tio tolv år.
            </seg>
            <seg n="c925ee7d">
              Jag vet att Vänstern vill återinföra de tidsbegränsade förtidspensionerna.
              Jag vet att Miljöpartiet inte riktigt vet vilket ben de ska stå
              på. Det ska bli väldigt intressant att se när ni kommer tillbaka
              med ett samlat förslag.
            </seg>
            <seg n="e3154555">
              Regeringen har lagt fram ett kraftfullt förslag för att ge människor
              hjälp och stöd i tid och inte förtidspensionera dem, en del på
              arbetsmarknadspolitiska åtgärder. Jag hör i retoriken många starka
              ord från oppositionen, men låt mig höra ert alternativ i stället!
            </seg>
          </u>
          <note n="b2d13ae9">
            Anf. 150 FÖRSTE VICE TALMANNEN:
          </note>
          <u who="cristina_husmark_pehrsson_0cb4e3" xml:id="i-45b60d8070c31db9-4" n="7c894f17" prev="i-bab0994e85270d2e-4">
            <seg n="60304de0">
              Detta fick bli dagens sista svar i denna frågestund. Jag ber
              att få tacka statsråden och övriga deltagare för medverkan. Frågestunden
              är över.
            </seg>
          </u>
          <note n="005ca7f0">
            7 § (forts. från 5 §) Studiestöd (forts. UbU2)
          </note>
          <note type="speaker" n="a25a44b3">
            Anf. 151 FREDRIK MALM (fp):
          </note>
          <u who="unknown" xml:id="i-5736781368fe891e-29" n="d117d6af">
            <seg n="bab2dc09">
              Fru talman! Efter en timme med frågestund återgår vi alltså till
              samma debatt som vi egentligen har haft ända sedan kl. 09.00 i
              morse. Utgiftsområde 16 och utgiftsområde 15 i budgetpropositionen
              hänger ju ihop på olika sätt. Om man tittar på anslagsutvecklingen
              i regeringens förslag respektive oppositionspartiernas förslag
              ser man att den följer med vad man säger om ökat platsantal och
              annat i kommunal vuxenutbildning och annat som vi diskuterade
              tidigare i dag.
            </seg>
            <seg n="75912d26">
              Fru talman! I grund och botten tycker jag att det är två saker
              som är väsentliga att diskutera gällande utgiftsområde 15 i statsbudgeten,
              alltså studiestöd och studiemedel. Det är höjningen av studiemedlet
              med 431 kronor i månaden för studenter som pluggar heltid, och
              det är höjningen av fribeloppet.
            </seg>
            <seg n="050f90fa">
              I övrigt skiljer sig förslagen åt lite beroende på vilka ambitioner
              man har för platsantalet i övrigt med yrkesvuxutbildning, yrkeshögskola
              och platser inom den ordinarie utbildningen på högskolor och universitet.
            </seg>
            <seg n="d1c2c900">
              Studiesociala kommittén bedömde att en höjning av studiemedlen
              med 400 kronor i månaden är rimlig och även statsfinansiellt försvarbar.
              Det är det regeringen föreslår, och det är också det Socialdemokraterna
              ansluter sig till.
            </seg>
            <seg n="5c874b93">
              Sedan är det egentligen lite oklart, vilket även en tidigare
              talare undrade över. Vänsterpartiet föreslår en ökning av studiemedlen
              med 1 200 kronor i månaden, och det är lite oklart hur mycket
              av det som är bidrag och hur mycket som är lån. Miljöpartiet är
              lite tydligare och säger att allt ska vara bidrag.
            </seg>
            <seg n="8d7b69fa">
              Man kan fundera över om den viktigaste fördelningspolitiska uppgiften
              nu är att höja bidragen med 900 kronor i månaden till en kostnad
              av flera miljarder kronor. Vi tycker inte riktigt att vi mäktar
              med det. Vi tycker att det finns andra prioriteringar att göra
              också. Men vi klarar av en höjning med 400 kronor, och det är
              faktiskt inte fy skam det heller. Det kommer att vara viktigt.
              Vi vet att studenternas ekonomi i dag kan vara ganska tuff men
              inte riktigt så tuff som det ibland kan låta från oppositionen.
              Man undrar nästan om studenter i Sverige är något nytt fattigproletariat
              som sätter bomärken och går in och ber om mat och om att få hugga
              ved åt folk som det var för 100 år sedan med luffarna.
            </seg>
            <seg n="3059e8ed">
              Så är det inte. Vi har ett väl utbyggt studiemedelssystem i Sverige.
              Vi har en väl utbyggd välfärdsstat som helhet i Sverige. Vi har
              höga skatter och en förhållandevis stark stat. Det kan man också
              diskutera, men i grund och botten är den viktiga uppgiften för
              det här systemet att det inte ska vara någon skillnad om du är
              fattig eller rik för möjligheten att kunna plugga på universitet
              och högskola. Om detta är vi alla helt överens. Att oppositionen
              sedan kan komma med en del orealistiska löften som de sannolikt
              aldrig skulle kunna infria om de var i majoritet är en annan sak
              att diskutera.
            </seg>
            <seg n="de67a120">
              När det gäller fribeloppet är det förstås så att om man i dag
              pluggar på universitet och högskola och samtidigt jobbar vid sidan
              av är det orimligt om studiemedlen vid en viss punkt som är ganska
              låg och där man inte behöver tjäna så oerhört mycket börjar trappas
              av. Därför är det fullt rimligt med den höjning med 30 000 kronor
              som vi nu gör och som träder i kraft 2011.
            </seg>
            <seg n="2a3e6c6d">
              Lage Rahm från Miljöpartiet argumenterar på ett sätt som jag
              uppfattade lite som att det inte är tillräckligt, utan vi måste
              höja fribeloppet ännu mer. Det kan man förstås diskutera. Jag
              skulle vara glad om man kunde höja fribeloppet ytterligare något,
              men jag vill också varna för att om man höjer fribeloppet för
              mycket kommer det att påverka en del andra saker inom den högre
              utbildningen, till exempel genomströmningen.
            </seg>
            <seg n="64918169">
              Fru talman! Jag vill bara notera en sak till som jag tycker är
              rimlig att kommentera. Vänsterpartiet började tidigare här i dag
              tala om att det är ett problem att man inte längre kan börja gå
              på a-kassa igen när man slutar studera. Förut var det så att man
              kunde arbeta och kvalificera sig för att få a-kassa om man blev
              arbetslös. Om man sedan började plugga i tre fyra fem år och därefter
              inte fick något jobb kunde man börja stämpla.
            </seg>
            <seg n="9af42527">
              Under resans gång, medan man pluggade, kunde man skriva in sig
              på arbetsförmedlingen under somrarna och uppbära a-kassa, medan
              andra studenter som inte kvalificerat sig för a-kassa från början
              eftersom de kanske kom direkt från gymnasiet inte hade någon möjlighet
              att göra detta. De hade heller ingen möjlighet att kvalificera
              sig för a-kassan efteråt.
            </seg>
            <seg n="b194e49b">
              Ett sådant system är inte riktigt rättvist, tycker vi, och vi
              avskaffade detta.
            </seg>
            <seg n="d7f84f76">
              Det finns förstås ytterligare ett skäl, som jag tror att även
              folk inom oppositionen håller med om, och det är att arbetslöshetsersättningen
              ju är en omställningsförsäkring. Men det finns inget omställningsmoment
              i att kvalificera sig för a-kassa och fyra fem år senare få a-kassa
              baserat på den inkomst man hade för fyra fem år sedan. Då är ju
              hela omställningsmomentet borttaget ur systemet.
            </seg>
            <seg n="20235d35">
              Jag tror att det är viktigt att påpeka detta. Nu ska vi i och
              för sig klargöra att det där inte riktigt ligger inom vårt område.
              Det är Sven Otto Littorin och Arbetsmarknadsdepartementet som
              ansvarar för det, men eftersom det kom upp i den här debatten
              tycker jag ändå att man ska kommentera det.
            </seg>
          </u>
          <note n="929e5e35">
            Jag vill därmed yrka bifall till förslaget i betänkande 2, utgiftsområde
            15 om studiestöd.
          </note>
          <note type="speaker" n="b6976d45">
            Anf. 152 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-5" n="4660d879">
            <seg n="4281f224">
              Fru talman! Jag vill börja med att tydliggöra vad Studiesociala
              kommitténs majoritet sade, eftersom jag satt i kommittén. Man
              föreslog mycket riktigt en höjning med 400 kronor, men man gjorde
              bedömningen att det var 700 kronor som egentligen behövdes. Det
              kunde man inte finansiera inom ramen. Utredningar måste föreslå
              finansiering inom ramen. Man gjorde ändå bedömningen att det rimliga
              vore att höja studiemedlen mer och rimligtvis ta pengarna från
              något annat ställe i budgeten än från just utbildningsområdet.
              Det är ändå tydligt att det inte var så att man tyckte att 400
              kronor räckte.
            </seg>
            <seg n="c5b04645">
              Sedan vill jag bara säga att det finns många fördelningspolitiska
              områden som vi kan diskutera när vi diskuterar budget. Studiemedel
              är väl inte det främsta av dem, men det är ju inte en fördelningspolitisk
              åtgärd det handlar om.
            </seg>
            <seg n="ee6deaca">
              Fredrik Malm nämnde att det här inte är ett nytt fattigproletariat.
              Det är det inte. Det finns många studerande som har det väldigt
              bra ekonomiskt. De kan få hjälp från sina föräldrar, eller de
              har haft turen att få ett bra jobb som de dessutom hinner med
              vid sidan om sina studier som kanske har alldeles för lite undervisningstid
              och för lite kvalitet. Det är ändå viktigt att komma ihåg att
              det fortfarande finns många studenter i Sverige som har det väldigt
              fattigt och som kanske i många fall har svårt att få ihop pengar
              till mat. De kanske är tvungna att jobba extra under förhållanden
              som gör att de i nästa läge inte klarar sina studier. Det är väl
              ändå inte rimligt, Fredrik Malm?
            </seg>
          </u>
          <note type="speaker" n="e6c4861a">
            Anf. 153 FREDRIK MALM (fp) replik:
          </note>
          <u who="unknown" xml:id="i-5736781368fe891e-30" n="d117d6af">
            <seg n="2679974b">
              Fru talman! Jag blir lite konfunderad när Lage Rahm underkänner
              att studiemedelssystemet och en viss höjning däri inte skulle
              ha någonting med fördelningspolitik att göra. Det har det ju.
              Det är klart att det finns ett sådant inslag i detta också, inte
              minst över livscykeln, så att säga. Man pluggar ett antal år för
              att sedan kunna jobba.
            </seg>
            <seg n="4a7e964b">
              Det vi gör nu med alliansregeringen är att vi höjer studiemedlen
              för studenter. Varje student kommer att få 400 kronor mer i månaden.
              Men det är orimligt att lägga hela beloppet på bidragsdelen. Bidragsdelen
              blir ganska liten, ungefär 40 kronor.
            </seg>
            <seg n="2c7847ca">
              Med Miljöpartiets förslag, där man lägger 900 kronor på bidragsdelen
              varje månad, hamnar ni i ett statsfinansiellt läge som blir ganska
              svårt att motivera. Socialdemokraterna brukar ju ha på spenderbyxorna
              i praktiskt taget varenda fråga här i kammaren. Det syns i varje
              särskilt yttrande från oppositionens sida över de olika budgetbetänkandena.
              Vi kan tyvärr inte rösta för det här därför att ni har avslagit
              våra yrkanden om att höja utgiftsramarna. Men även Socialdemokraterna
              är i den här frågan mycket tydliga med att man inte står bakom
              Miljöpartiets förslag.
            </seg>
            <seg n="c93442dd">
              Då kommer nästa fråga. Det är val ganska snart, knappt ett år
              kvar. Vad kommer då oppositionen att säga? Ska man gå på Miljöpartiets
              linje och höja studiemedlen med 900 kronor i rena bidrag, till
              en kostnad på drygt 3 miljarder kronor? Ska man gå på Vänsterpartiets
              linje och höja studiemedlen med 1 200 kronor, fast det är oklart
              hur mycket som är bidrag och hur mycket som är lån? Eller ska
              man gå på Socialdemokraternas linje och acceptera alliansens höjning
              på 400 kronor? Det vet vi fortfarande ingenting om, Lage Rahm,
              så du kanske kan upplysa oss om på ett ungefär var du tror att
              det kommer att landa.
            </seg>
          </u>
          <note type="speaker" n="10fc6293">
            Anf. 154 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-6" n="4660d879">
            <seg n="b571c1c5">
              Fru talman! Jag vill börja med att säga att jag inte menar att
              det inte sker en omfördelning. Jag menar att det här inte är en
              klassiskt fördelningspolitisk aspekt utan någonting som är till
              för att det ska vara möjligt att studera. Om det var otydligt,
              Fredrik Malm, ber jag om ursäkt.
            </seg>
            <seg n="dc2d17fc">
              Däremot vill jag när det gäller finansieringen och det statsfinansiella
              läget säga att vi har lagt fram ett finansierat budgetförslag
              och i vår helhet har vi råd med det här. Att den borgerliga regeringen
              prioriterar andra saker får stå för den. Det är alls inte omöjligt
              att prioritera den här nödvändiga åtgärden.
            </seg>
            <seg n="3f579292">
              Jag hoppas ju att den samlade oppositionen så småningom kommer
              att komma fram till vårt förslag förstås, även om jag utgår från
              att man när man är tre partier som ska samarbeta inte kan ta ett
              av partiernas förslag rätt av i alla frågor. Det får man se.
            </seg>
            <seg n="72bee674">
              Men jag vill faktiskt säga att inför förra valet, 2006, var det
              så att alla de borgerliga partierna gick in med helt olika förslag
              om höjningar av studiemedlen. Det var inte tydligt från regeringen
              över huvud taget under hela mandatperioden, fram till i höstas,
              med hur mycket studiemedlen skulle höjas.
            </seg>
            <seg n="f93bf979">
              Om nu Fredrik Malm begär att vi i oppositionen ska presentera
              det här innan valet kan vi konstatera att den borgerliga regeringen
              när de fick makten presenterade sitt förslag tre år efter valet.
              Det är ändå ganska lättslaget, skulle jag säga. Om vi presenterar
              vårt förslag om tre år är vi ett år bättre än regeringen. Det
              är dåligt av den nuvarande regeringen att presentera detta så
              sent.
            </seg>
            <seg n="844b9ccf">
              Många studenter har en jobbig ekonomisk situation, och då är
              det inte rimligt med bara 400 kronor. Det hade jag hoppats att
              regeringen insåg.
            </seg>
          </u>
          <note type="speaker" n="c5e2cafd">
            Anf. 155 FREDRIK MALM (fp) replik:
          </note>
          <u who="unknown" xml:id="i-5736781368fe891e-31" n="d117d6af">
            <seg n="bf6feb09">
              Fru talman! Jag tycker att vi ska vara medvetna om att vi trots
              den globala finansiella kris som vi befinner oss i mäktar med
              att göra den här satsningen på landets studenter. Det är någonting
              som är mycket viktigt. Jag är inte alls säker på att en annan
              regering hade klarat av att göra den prioriteringen, som ändå
              är rätt viktig.
            </seg>
            <seg n="78578563">
              Till detta kommer givetvis kraftigt ökade anslag till hela den
              här sektorn i och med att antalet studenter kommer att öka. Dessutom
              kommer ökade statsbidrag till kommunerna och så vidare för att
              åstadkomma förstärkningar inom utbildningssektorn. Den sammanlagda
              effekten av de här reformerna är ändå att det kommer att kunna
              bli bättre.
            </seg>
            <seg n="9d2fde26">
              Lage Rahm svarar ändå inte riktigt, och det är lite svårt för
              mig att ställa den frågan en gång till eftersom Lage Rahm inte
              har någon mer talartid just nu. Vi noterar ändå att det finns
              en viss oenighet inom oppositionen, inte bara i den här frågan
              utan även i andra frågor. Vi har inte hört Socialdemokraterna
              kommentera frågan om avgifter för utländska studenter. Miljöpartiet
              och Vänsterpartiet är motståndare till detta. Man har helt olika
              ambitioner vad gäller studiemedlen.
            </seg>
            <seg n="dc48672c">
              Jag önskar Lage Rahm lycka till i förhandlingarna och hoppas
              att man ändå inte så lättvindigt viftar bort den fråga som inte
              bara vi i alliansen ställer utan givetvis också väljarna. Man
              ser gärna ett besked före valet om var oppositionen står.
            </seg>
          </u>
          <note type="speaker" n="6c8e10c3">
            Anf. 156 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-10" n="dd7b359b">
            <seg n="abf2fe6a">
              Fru talman! Fredrik Malm påpekade att Vänsterpartiet tror att
              vi är på 1800-talet och att det är proletariatet som står på barrikaderna.
              Fredrik Malm glömmer bort att alla människor inte är så rika som
              politikerna. Alla studenter är inte rika eller barn till rika
              som faktiskt kan finansiera sina studier och betala sin hyra.
              Många studenter som jag känner och säkerligen finns det många
              här i kammaren som också känner till att folk lever på nudlar
              och makaroner, som fåglar. Vad är det för någonting, Fredrik Malm?
            </seg>
            <seg n="549557a6">
              När Studentkåren, SFS, gjorde undersökningen 20012003 var 22
              procent av studenterna fattigare när man tittade på köpkraften
              i förhållande till konsumentprisindex jämfört med 1980. Man hade
              faktiskt gått bakåt. Vi behöver inte jämföra med hur det var för
              hundra år sedan. Vi kan jämföra studenternas vardag med hur det
              var för tio år sedan eller faktiskt enbart för tre fyra år sedan,
              kan man säga, för det har inte blivit några förbättringar. Ni
              har sagt att det är en höjning med 400 kronor, men de 400 kronorna
              är i själva verket 4 kronor per vecka i studiemedelshöjning.
            </seg>
            <seg n="21dcd77f">
              Det är bättre att tala klarspråk än att stå här och beskylla
              oss som inte är vid makten. Men ni har makten. Vad har ni gjort?
            </seg>
          </u>
          <note type="speaker" n="5d5d6c6e">
            Anf. 157 FREDRIK MALM (fp) replik:
          </note>
          <u who="unknown" xml:id="i-5736781368fe891e-32" n="d117d6af">
            <seg n="9c896394">
              Fru talman! Det blir lite märkligt. När Vänsterpartiet far med
              osanningar om vår politik kan det vara bra att klargöra sanningar
              om dels Vänsterpartiets politik, dels vår egen. Höjningen är inte
              4 kronor i veckan, det skulle innebära en höjning på 16 kronor
              i månaden. Höjningen är 350 kronor i månaden, inte 16 kronor.
              För mig framstår det som något obegripligt hur Vänsterpartiet
              kan räkna och få 350 kronor att bli 16 kronor. Nu läste vi i och
              för sig i den nya rapporten om svenska skolelevers kunskaper i
              matematik, men det här måste ändå ta priset.
            </seg>
            <seg n="e4ee011d">
              Det jag beskriver är den verklighet man målar upp om studenter
              i Sverige. Vi har uppfattningen i alliansen att studenter har
              en rätt svår situation. Det är rätt tufft att plugga och få ekonomin
              att gå ihop. Därför föreslår vi en ökning av studiemedlen med
              400 kronor. Vi föreslår en ökning av fribeloppet så att de studenter
              som också jobbar kan jobba extra. Det är inget tvång, men de som
              gör det ska kunna tjäna lite mer utan att bidraget trappas av.
              Det är viktigt.
            </seg>
            <seg n="b408708f">
              Men beskrivningen från Vänsterpartiet och delvis från Miljöpartiet
              att studenter har det oerhört svårt jämfört med andra delar vi
              inte riktigt. Vi vet att studenter behöver förbättringar i sin
              ekonomi, men det är inte rätt med den fullständiga mardrömsbeskrivning
              som oppositionen gör.
            </seg>
            <seg n="bea6f455">
              Amineh Kakabaveh hade en helt ny nivå i sin senaste replik när
              hon nämnde att studenter lever som fåglar. Det är att tappa proportionerna
              en aning för mycket.
            </seg>
          </u>
          <note type="speaker" n="6f4872c0">
            Anf. 158 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-11" n="dd7b359b">
            <seg n="631326a5">
              Fru talman! Det handlar inte bara om studenter. Vi pratar om
              de fattiga. Nästan 24 procent av studenterna är fattiga. Den här
              undersökningen gäller situationen för några år sedan. I dag vet
              vi att regeringens politik har gjort att klasskillnaderna har
              ökat kraftigt. Det är det jag pratar om. Jag pratar inte om alla
              människor, jag pratar om den grupp som Vänsterpartiet företräder.
            </seg>
            <seg n="3f275f26">
              Du ska få en förklaring hur man har räknat. Regeringen skriver,
              och jag läser det för tredje gången, att studiemedlen ska höjas
              med 430 kronor i månaden för en fyraveckorsperiod från den 1 januari,
              varav 390 avser höjning av lönedelen och 40 kronor bidragsdelen.
              Prisbasbeloppet kommer att sänkas med 400 kronor. Kom ihåg det
              ni sänker prisbasbeloppet med 400 kronor för 2010. Det motsvarar
              en sänkning av studiemedlen med 72 kronor per fyraveckorsperiod.
              Det gör att bidragsdelen blir 24 kronor. Regeringens reella höjning
              blir ungefär 350 för en fyraveckorsperiod. Det är det ni måste
              tänka på. Man räknar med endast 16 kronor per fyraveckorsperiod.
              Alltså: 40 kronor minus 24, hur mycket blir det? Det blir 4 kronor
              i veckan. Det är inte konstigare än så.
            </seg>
            <seg n="e0f28e1d">
              Jag har läst lite matematik för att kunna räkna. Även om jag
              är från arbetarklassfamilj har jag, precis som Fredrik Malm, läst
              vid Helsingforss universitet. Många vänsterpartister kan räkna,
              det lovar jag, för annars skulle vi inte ha fått svart på vitt
              för att besvara dina frågor.
            </seg>
          </u>
          <note type="speaker" n="3c7fc360">
            Anf. 159 FREDRIK MALM (fp) replik:
          </note>
          <u who="unknown" xml:id="i-5736781368fe891e-33" n="d117d6af">
            <seg n="24438d21">
              Fru talman! Jag har läst både Pythagoras sats, cosinus, algebra
              och derivat men lyckas ändå inte hänga med i Amineh Kakabavehs
              ekvation här att 350 kronor blir 16 kronor. Det är mycket märkligt.
              Vi kan sätta oss ned efteråt och gå igenom det, men någonstans
              måste man räkna på ett alldeles speciellt sätt för att komma fram
              till detta.
            </seg>
            <seg n="29aa1680">
              Fru talman! Vi behöver inte raljera om detta. Det väsentliga
              är att om man är ung eller lite äldre och läser på universitet
              eller högskola i dag är det rimligt att man har en inkomst som
              man kan leva på och som man klarar sina studier på. Om detta är
              vi alla överens. Det är ingen som förespråkar att man inte ska
              höja studiemedlen. Det är ingen som förespråkar att man ska sänka
              studiemedlen. Vi är överens om att den här förstärkningen behövs.
            </seg>
            <seg n="c8f90c7d">
              Sedan säger vi i alliansen och socialdemokratin, som i den här
              kammaren samlar drygt 90 procent av rösterna, att 400 kronor är
              rimligt. Vi tar stöd till detta i Studiesociala kommittén, en
              parlamentarisk kommitté ledd av en centerpartist men där alla
              partier var representerade. Oppositionen reserverade sig inte,
              i alla fall inte socialdemokratin.
            </seg>
            <seg n="7f868939">
              Mot detta står Vänsterpartiet och Miljöpartiet som samlar en
              tiondel av stödet i kammaren och som säger att vi måste höja det
              ytterligare avsevärt. Då får man som väljare, journalist och åhörare
              bedöma om det är en rimlig väg att gå. Vi tycker att det här kan
              vi klara under de svåra ekonomiska omständigheter som Sverige
              befinner sig i. Vi tycker att vi ska kunna vara stolta över att
              vi klarar av att ta det här steget.
            </seg>
          </u>
          <note type="speaker" n="cc673a7c">
            Anf. 160 EVA JOHNSSON (kd):
          </note>
          <u who="eva_johnsson_c6ce6f" xml:id="i-91f86ebf8c54e162-0" n="fb9a8863" next="i-6ff929fb232f45c6-0">
            <seg n="40270cd2">
              Fru talman! Timmen är sen, men jag dristar mig till att ta några
              minuter i anspråk för att prata studiestöd, och jag ska försöka
              sammanfatta så mycket som möjligt, med stor respekt för närvarande
              debattörer, åhörare och utskottsledamöter.
            </seg>
          </u>
          <note n="1cdf912c">
            Först yrkar jag bifall till förslaget i betänkandet.
          </note>
          <u who="eva_johnsson_c6ce6f" xml:id="i-6ff929fb232f45c6-0" n="fb9a8863" prev="i-91f86ebf8c54e162-0">
            <seg n="d9e0eb91">
              Trots att vi har ett mycket ansträngt ekonomiskt läge kan vi
              i dag besluta om en höjning av studiestödet för landets högskolestudenter.
              Höjningen blir, som vi hört, 430 kronor i månaden från den 1 januari.
              Det är en obetydlig höjning, men det är den andra och den största
              nivåhöjning som har gjorts sedan studiemedelssystemet infördes.
              Den är välkommen och efterlängtad.
            </seg>
            <seg n="c5813537">
              Kristdemokraterna har under många år krävt att studiestödet ska
              höjas, och därför känns det väldigt bra att kunna fatta det här
              beslutet i dag. När man lyssnar på debatten kan man fundera, precis
              som min kollega Fredrik tidigare var inne på, vad det är för studiemedelssystem
              som vi har. Faktum är att vi har ett av världens bästa studiemedelssystem.
              Det är detta som svenska studenter och studenter från övriga EES-länder
              erbjuds i Sverige i dag.
            </seg>
            <seg n="d94def80">
              En del oppositionsföreträdare har inte riktigt den uppfattningen.
              Jag har själv tre söner som studerar på femåriga utbildningar
              alla tre. Ingen av dem har fått några pengar från sina föräldrar,
              trots att föräldrarna möjligen hade kunnat ge dem pengar. De har
              inte fått några pengar alls. Ingen av dem har tagit några studiemedel.
              De har levt på bidragsdelen och arbetat på sommaren. Det är möjligt.
              De har inte haft några fina arbeten, inga välbetalda arbeten,
              men de har dragit ihop lite pengar på somrarna. Det är möjligt,
              jag har sett det på nära håll. De har gjort det. Den ena blir
              klar med sin utbildning vid jul, och de har vänner och kamrater
              som gör likadant. De har inte fått några pengar från sina rika
              föräldrar, men de har genomfört långa utbildningar i ett av världens
              bästa utbildningsländer med ett av världens bästa studiemedelssystem.
              Det vill jag slå fast.
            </seg>
            <seg n="439420e1">
              Jag är väl medveten om att den nivåhöjning som vi i dag debatterar
              inte kommer att revolutionera studenternas ekonomi. Vi kristdemokrater
              är angelägna om att få till stånd den här höjningen. Men jag tycker
              att det måste vara vissa proportioner. Kritik har framkommit om
              att höjningen är för liten. Självklart kritiseras det. Å andra
              sidan tror jag inte att någon nivåhöjning hade undgått kritik,
              oavsett hur stor den hade varit. Det ligger i sakens natur att
              olika intressenter anser att anslagshöjningen är för liten. Men
              den höjning som vi i dag debatterar är bra och ett välkommet steg
              på vägen som kommer att betyda mycket för landets studenter. Det
              är värt att ytterligare påpeka att det är en andra och den största
              nivåhöjning som gjorts sedan studiemedelssystemet infördes. Det
              motsvarar ökade utgifter på drygt 2 miljarder kronor för staten,
              vilket är ett välkommet tillskott för landets studenter.
            </seg>
            <seg n="82e3855d">
              Att arbeta under studietiden ska inte vara nödvändigt för att
              klara uppehållet. Vi har därför både studiemedel och studielån.
              Man kan välja: Man kan ta båda eller bara det ena. Å andra sidan
              ska arbete vid sidan om studierna inte heller motverka. Systemet
              får inte utformas så att arbete inte lönar sig på grund av höga
              marginaleffekter. Studenter som vill arbeta vid sidan om studierna
              eller under sommaruppehållet ska inte behöva oroa sig för att
              studiebidraget minskar. Därför höjer vi fribeloppet, och det är
              bra.
            </seg>
            <seg n="d7211b99">
              I och med den kraftiga utbyggnaden av antalet platser i komvux
              och yrkesvux, yrkeshögskola och högskola innebär det att utgifterna
              också för studiemedel stiger. Det kan vi se i våra budgetförslag,
              men inte riktigt lika tydligt i oppositionens förslag.
            </seg>
            <seg n="c6f221ff">
              Höjningen av studiemedel, höjningen av fribeloppet och utbyggnaden
              av den högre utbildningen innebär att alliansregeringen storsatsar
              på utbildningsväsendet kommande år. Det hindrar dock inte oppositionen
              från att bjuda över. På snart sagt vartenda politiskt område är
              det överbudspolitik som erbjuds. Jag hade ärligt talat inte heller
              förväntat mig något annat på det här utgiftsområdet.
            </seg>
            <seg n="b0ad80ac">
              Oppositionens krav gör dock inte att regeringen kan förlora greppet
              om statens ekonomi. Vi prioriterar hårt mellan olika utgifter,
              och jag är glad för att vi trots det ekonomiska läget lyckades
              så bra vad gäller studiemedel, fribelopp och den stora utbyggnaden
              av antalet utbildningsplatser.
            </seg>
            <seg n="87b71b9e">
              Jag noterar också spretigheten i oppositionens budgetalternativ,
              men jag går inte in på dem, för tids vinnande. Men jag konstaterar
              att det i opposition är lätt att höja ganska yvigt. Man vill höja
              studielånen, sänka skatterna för pensionärerna, höja anslagen
              till forskning, ge obegränsade bidrag till alla och sänka skatterna
              för de flesta. Det är onekligen befriande om det finns något slags
              koppling till budgetförslagen.
            </seg>
            <seg n="732b6673">
              Från årsskiftet förbättras studenternas ekonomiska situation.
              Det blir också möjligt för en student att arbeta mer vid sidan
              om studierna utan att studiemedlen påverkas. Detta är välkomna
              förändringar. Det är de största förändringar någon regering har
              genomfört sedan studiemedelssystemet infördes. Det är trevligt
              att sitta i majoritet och att verkligen föreslå och genomföra.
            </seg>
          </u>
          <note n="776c28ab">
            Jag yrkar därmed bifall till förslaget i utskottets betänkande.
          </note>
          <note type="speaker" n="8b9509c5">
            Anf. 161 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-7" n="4660d879">
            <seg n="f1c28809">
              Fru talman! Eva Johnssons anekdotiska evidens talar för sig själv,
              precis som differensen mellan vad Eva Johnsson säger nu och vad
              kd sade före valet. Jag tänker därför inte fråga någonting om
              det.
            </seg>
            <seg n="8d3580cc">
              I stället vill jag fråga om en liten detalj. Eva Johnsson sade
              nämligen att arbete inte ska motverkas med höga marginaleffekter.
              Men faktum är att marginaleffekterna ökar med regeringens nuvarande
              förslag. När fribeloppet börjar inträda med avtrappningen av studiemedlet
              ökas marginaleffekten från nuvarande 50 procent till 61 procent.
              Det är väl ändå att motverka arbete med höga marginaleffekter?
            </seg>
          </u>
          <note type="speaker" n="af9ba0b2">
            Anf. 162 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-73c40478c849a363-1" n="fb9a8863">
            <seg n="f2d6a208">
              Fru talman! Vi förespråkar en höjning av fribeloppet det ska
              löna sig att arbeta. Det är det som är anledningen till vårt förslag.
              Det ska löna sig att arbeta. Vi tror också att varje student själv
              avgör hur mycket tid man behöver för sina heltidsstudier under
              terminerna och om man vill arbeta den tid när det är studieuppehåll,
              på sommaren eller möjligen under juluppehållet.
            </seg>
          </u>
          <note type="speaker" n="098f10f0">
            Anf. 163 LAGE RAHM (mp) replik:
          </note>
          <u who="lage_rahm_ca9cb9" xml:id="i-fbcdde138c96f026-8" n="4660d879">
            <seg n="841b55c6">
              Fru talman! Jag delar uppfattningen att det är bra med ett höjt
              fribelopp. Men faktum kvarstår att den borgerliga regeringens
              förslag ökar marginaleffekterna ganska avsevärt.
            </seg>
          </u>
          <note type="speaker" n="1d880556">
            Anf. 164 EVA JOHNSSON (kd) replik:
          </note>
          <u who="eva_johnsson_c6ce6f" xml:id="i-73c40478c849a363-2" n="fb9a8863">
            <seg n="7e619d8c">
              Fru talman! Det här är, som sagt var, ett paket. Som Lage Rahm
              mycket väl vet är inte det här det enda område där vi tar tag.
              Vi tar ett helhetsgrepp när det gäller skatterna i hela Sverige.
              Vi är väldigt glada för vad vi gör på en rad områden. Det här
              är ett av många områden.
            </seg>
          </u>
          <note n="3880dcde">
            Överläggningen var härmed avslutad.
          </note>
          <note n="a0bb58ba">
            8 § Obligatorisk befattningsutbildning för nyanställda rektorer
          </note>
          <note n="b52abd67">
            Föredrogs
          </note>
          <note type="speaker" n="c136f3b5">
            Anf. 165 THOMAS STRAND (s):
          </note>
          <u who="thomas_strand_a4f0e0" xml:id="i-81da4b66dcfb8c3a-0" n="5a123050">
            <seg n="728cf1d1">
              Fru talman! Sveriges Kommuner och Landsting presenterade i måndags
              en intressant rapport om framgångsrika skolkommuner. I den rapporten
              konstaterar SKL att en mycket viktig faktor för att elever ska
              nå goda resultat är en bra ledning och styrning av skolan. Skolledarna
              är härvidlag mycket viktiga för lärarnas förutsättningar att ge
              barn och elever en chans att nå skolans kunskapsmål. Vi kan konstatera
              att rektorer har en nyckelroll i arbetet med att utveckla både
              förskola och skola.
            </seg>
            <seg n="0ef5f7b9">
              Då är en kvalitativt god befattningsutbildning av största värde,
              men vi måste samtidigt anlägga ett helhetsperspektiv på skolledarrollsfrågan.
              Det handlar om att rekrytera bra skolledare. Det handlar också
              om att ge dem rätt förutsättningar för att utvecklas i sin roll
              som skolledare, och där har en kontinuerlig kompetensutveckling
              en självklar plats.
            </seg>
            <seg n="e114f1f5">
              På ett särskilt sätt måste vi också fokusera det pedagogiska
              ledarskapet. Tyvärr anser alldeles för många skolledare att man
              inte får tid för att vara en närvarande pedagogisk ledare. Det
              är naturligtvis inte bra med tanke på att internationella undersökningar
              visar att framgångsrika skolor har skolledare som ägnar 80 procent
              av sin tid till pedagogiskt ledarskap. Det ska jämföras med att
              bara 5 procent av Lärarförbundets medlemmar som är skolledare
              uppger att de kommer upp i den nivån. Dessa signaler måste vi
              ta på allvar. Vi behöver lägga mer fokus på just diskussionen
              om hur vi kan vara med och stärka skolledarens roll som pedagogisk
              ledare.
            </seg>
            <seg n="3ae10a2d">
              För att förbättra resultaten i skolan behövs flera olika åtgärder.
              En kvalitativt god befattningsutbildning för nyanställda skolledare
              är en sådan viktig åtgärd för att stödja skolledare i deras roll
              som ledare och chefer. Befattningsutbildningen ska ge rektorer,
              biträdande rektorer och förskolechefer kunskaper och förmågor
              som krävs för att kunna leda verksamheten mot målen.
            </seg>
            <seg n="17912883">
              Vikten av en sådan utbildning fick den socialdemokratiska regeringen
              att inleda ett förberedelsearbete för att införa ett nationellt
              rektorsprogram. Myndigheten för skolutveckling överlämnade i enlighet
              med detta en rapport i mars 2006 som beskrev hur en sådan utbildning
              skulle kunna läggas upp. Denna rapport har bland annat legat till
              grund för den befattningsutbildning som nu är i gång.
            </seg>
            <seg n="a7dcbf1d">
              Fru talman! Vi är politiskt överens om att det är bra att vi
              får en obligatorisk befattningsutbildning för nyanställda rektorer.
              Men vi i den rödgröna oppositionen Socialdemokraterna, Vänsterpartiet
              och Miljöpartiet vill gå längre än vad den borgerliga regeringen
              vill. Vi vill nämligen att även förskolechefer och biträdande
              rektorer ska omfattas av samma obligatorium. Vi vill också passa
              på att starkt betona vikten av att utvecklingsperspektivet får
              en framskjuten position i nämnda befattningsutbildning.
            </seg>
            <seg n="36175a04">
              Enligt regeringens förslag ska alltså den nya befattningsutbildningen
              endast vara obligatorisk för nyanställda rektorer. Nyanställda
              förskolechefer och nyanställda biträdande rektorer föreslås däremot
              få gå den utbildningen på frivillig basis. Det anser vi är ett
              olyckligt förslag, och vi vill därför markera vikten av att även
              nyanställda förskolechefer och biträdande rektorer ska omfattas
              av samma obligatorium. Det är många remissinstanser som också
              tycker på samma sätt.
            </seg>
            <seg n="7f5dd363">
              Jag hänvisade inledningsvis till SKL:s nyligen presenterade rapport.
              SKL konstaterar att skolledarna är mycket viktiga för skolans
              och lärarnas förutsättningar att ge eleverna en chans att nå kunskapsmålen.
              Om vi därför menar allvar med att vi vill stärka pedagogiken i
              förskolan, förbättra resultaten i skolan samt stärka skolledarens
              roll som pedagogisk ledare är den enda logiska slutsatsen att
              vi ska ha en befattningsutbildning som är obligatorisk för alla
              nyanställda skolledare.
            </seg>
            <seg n="2f91bdcb">
              Jag har svårt att förstå varför den borgerliga regeringen vill
              göra skillnad på rektorer å ena sidan samt biträdande rektorer
              och förskolechefer å andra sidan. Resonemanget om att det skulle
              föreligga en stor skillnad mellan att vara rektor och förskolechef
              är märklig och direkt felaktig. Även förskolan är en läroplansstyrd
              verksamhet, och med tanke på att förutsättningarna för alla läroplansstyrda
              verksamheter bör vara lika bör obligatoriet även gälla förskolechefer.
              Många rektorer har även ansvar för förskoleverksamheter, och de
              kommer att delta obligatoriskt i utbildningen, men inte kollegan
              i närheten som enbart har ansvar för förskoleverksamheten som
              får gå utbildningen på frivillig basis. Detta underlättar inte
              en kollegial samverkan.
            </seg>
            <seg n="c0d194c2">
              Kommuner ställer å ena sidan samma krav på förskolechef som på
              rektorer. Det enda som egentligen skiljer dem åt i uppgiftsansvar
              är betygssättningen. Å andra sidan ställs högre krav på förskolechefer
              vad gäller relationen till socialtjänstlag och sekretesslagstiftning.
              Det föreligger således ingen större skillnad mellan en förskolechef
              och en rektor.
            </seg>
            <seg n="816e1087">
              När det gäller biträdande rektor inser regeringen att man inte
              kan resonera på samma sätt som man resonerat om förskolecheferna.
              I stället skyller man på att skolledarfunktionen biträdande rektor
              inte är reglerad i skollagen. Det är enligt min mening bara ett
              svepskäl. Om det bara hänger på det får man väl se till att titulaturen
              biträdande rektor regleras i skollagen. Dessutom talar mycket
              för att det enbart är en fördel om biträdande rektorer också omfattas
              av obligatoriet. Det underlättar rekryteringen till rektorsfunktionen
              om just en biträdande rektor redan har gått utbildningen.
            </seg>
            <seg n="7ec5923b">
              Vi kan notera att i förslaget till ny skollag föreslås också
              att titulaturen förskolechef fastslås för just skolledare i förskolan.
              Vi tycker att det är mycket olyckligt. Vi anser att begreppet
              rektor räcker mer än väl, även för en chef för en förskola. Förskolechefen,
              som förslaget ligger, leder en verksamhet som är läroplansstyrd.
              Det skulle underlätta om vi hade samma titulatur för alla som
              leder läroplansstyrda verksamheter. Rektor är ett bra förslag.
              Risken är uppenbar att med den här lagregleringen får vi en form
              av A- och B-lag, nämligen rektorer och förskolechefer. Vi kan
              också ur ett feministiskt perspektiv konstatera att nästan alla
              förskolechefer är kvinnor. Frågan är om detta förslag till titulatur
              är en form av indirekt diskriminering. Ni i den borgerliga majoriteten
              skulle aldrig komma på tanken att kalla rektorn över en gymnasieskola
              enbart för gymnasiechef. Då är det många fler män som är inblandade.
            </seg>
            <seg n="fd515dbe">
              Jag vill avslutningsvis ta tillfället i akt och säga några ord
              om själva befattningsutbildningen. Den innehåller tre delar. De
              är bra delar; vi har ingenting emot dem. Men det är viktigt att
              dessa tre delar samverkar. Det finns en risk att utvecklingsperspektivet
              kan komma lite i skymundan. Vi vill verkligen poängtera att så
              får det inte bli.
            </seg>
            <seg n="51005b1e">
              Låt mig få exemplifiera vad jag menar. Nuvarande utbildning är
              liksom den gamla utbildningen 30 dagar lång. Det betyder att när
              man för in ämnet skoljuridik tio dagar blir det problem. Hur får
              man rum med också utvecklingsperspektivet? Därför utgår vi från
              att regeringen delar uppfattningen att det är viktigt att just
              utvecklingsperspektivet blir en viktig ingrediens i denna helhet
              på tre delar.
            </seg>
            <seg n="b9b29c41">
              Fru talman! Det är bra att vi får en obligatorisk befattningsutbildning,
              men den borde omfatta alla rektorer, även biträdande rektorer
              och så kallade förskolechefer. Jag yrkar därför bifall till den
              gemensamma reservationen från s, v och mp.
            </seg>
          </u>
          <note type="speaker" n="f81c0ca4">
            Anf. 166 AMINEH KAKABAVEH (v):
          </note>
          <u who="amineh_kakabaveh_cbd776" xml:id="i-db1bd4e49af27f5b-12" n="dd7b359b">
            <seg n="d8a3bb86">
              Fru talman! Jag skulle vilja börja med att yrka bifall till vår
              gemensamma reservation.
            </seg>
            <seg n="0277ed65">
              Fru talman! Enligt regeringens förslag ska den nya befattningsutbildningen
              vara obligatorisk endast för nyanställda rektorer. Nyanställda
              förskolechefer och biträdande rektorer föreslås däremot genomgå
              utbildningen på frivillig basis. Vi i Vänsterpartiet, Socialdemokraterna
              och Miljöpartiet tycker att det är ett märkligt förslag, och vi
              vill därför starkt markera vikten av att även nyanställda biträdande
              rektorer och förskolechefer ska omfattas av samma obligatorium
              som nyanställda rektorer.
            </seg>
            <seg n="ce32468a">
              Fru talman! Förskolan är även den en läroplansstyrd verksamhet,
              och med tanke på att förutsättningarna för alla läroplansstyrda
              verksamheter bör vara lika bör obligatoriet även gälla förskolechefer.
              Många rektorer har även ansvar för förskoleverksamheter och deltar
              därmed obligatoriskt. Samtidigt kan samma rektors kollega i närområdet
              med enbart ansvar för förskoleverksamhet komma att sakna likvärdig
              kunskapsbas.
            </seg>
            <seg n="0d8f69cc">
              Många förskolechefer har ofta likvärdiga övergripande arbetsuppgifter
              som rektorer har. Även små barn har rätt att ha en förskolechef
              som fått rätt förutsättningar att göra ett bra jobb. Därtill talar
              mycket för att det enbart är en fördel om biträdande rektor också
              omfattas av obligatoriet. Vi menar att rekryteringen till rektorsfunktionen
              underlättas om den blivande rektorn redan har gått utbildningen
              i fråga.
            </seg>
            <seg n="8c479de6">
              Vi anser även att titeln förskolechef ska ersättas med begreppet
              rektor. Motivet till detta är detsamma som vi har angivit i vår
              motion med motiveringen att förskolan är en läroplansstyrd verksamhet
              och att dessa skolledare har övergripande uppgifter likvärdiga
              de som en rektor har. Bakom förslaget till titeln förskolechef
              anar vi att regeringen vill göra en tydlig bodelning mellan skolformerna
              förskola och skola. Det är något vi finner både anmärkningsvärt
              och olyckligt.
            </seg>
            <seg n="eb905873">
              Ur perspektivet det livslånga lärandet är det viktigt att erkänna
              den röda tråden mellan förskola och skola. Det förslag till ny
              skollag som nu är på remiss måste förändras så att man inte gör
              en skillnad på rektorer i skolan och förskolechefer i förskolan,
              trots samma behörighetskrav för den som anställs som skolledare.
              Alla skolledare, oavsett skolform och oavsett huvudman, ska ha
              lika stor rätt att gå en befattningsutbildning.
            </seg>
            <seg n="988cf8ea">
              Jag yrkar igen bifall till vår gemensamma reservation från Vänsterpartiet,
              Socialdemokraterna och Miljöpartiet.
            </seg>
          </u>
          <note type="speaker" n="787666c4">
            Anf. 167 MATS PERTOFT (mp):
          </note>
          <u who="mats_pertoft_740cd3" xml:id="i-4a9debb7853404e1-7" n="204896b0">
            <seg n="790532f6">
              Fru talman! Jag vill börja med att säga att jag tycker att det
              i princip är ett bra betänkande. Det är bara det att det, som
              vanligt när det gäller alliansen, har insmugit sig diverse skönhetsfel.
              Därför vill jag yrka bifall till den rödgröna gemensamma reservationen
              från Socialdemokraterna, Vänstern och Miljöpartiet.
            </seg>
            <seg n="90669d63">
              Det är några saker som jag framför allt vill poängtera. Alla
              som sysslar med skola i dag vet att alla, till och med utbildningsministern,
              är överens om att det grundläggande arbetet görs i förskolan.
              Det som går snett där är väldigt svårt att reparera.
            </seg>
            <seg n="1c2aef64">
              Jag vet också, och det känner säkert många av er till som har
              lite kommunalekonomisk och kommunalskolpolitisk erfarenhet, att
              det finns en hel del rektorer i dag som har förskollärarbakgrund,
              som har jobbat inom förskolan. Då kan man tycka att det är ganska
              konstigt att skilja på beteckningar på det här sättet.
            </seg>
            <seg n="6f422e96">
              Jag har själv mött många duktiga rektorer som har just en bakgrund
              i förskolan. Det är något som berikar en grundskola som får en
              sådan rektor. Man får in ett annat pedagogiskt tänk. De har en
              grund i förskolans arbetssätt och förenar det på ett konstruktivt
              sätt med grundskolans mer skolmässiga lärande. För att inte tala
              om det kollegiala sättet att arbeta i förskolan, som också är
              bra att föra in i grundskolan.
            </seg>
            <seg n="0028acbc">
              Av många anledningar är det viktigt att ställa förskolan och
              grundskolan på samma nivå, även när det gäller chefsförhållandet.
              Det är ganska märkligt att hålla på att strida och särskilja på
              det här sättet. Vi vill att förskolecheferna också ska kallas
              rektorer.
            </seg>
            <seg n="b97276c3">
              Det här påminner mig lite grann om debatten vi har haft om yrkeshögskolan.
              När vi tog beslut i frågan saknades helt någonting om entreprenörskap.
              Här är det också så. Plötsligt saknas ledarskap och utveckling
              i befattningsbeskrivningen.
            </seg>
            <seg n="d44a7a7c">
              Jag roade mig med att ta med mig en ganska ny bok som jag fick
              häromdagen, Tänk om av Fredrik Svensson, Rektorsakademiens ledare
              . Han beskriver väldigt väl hur nytänk behövs inom skolan och
              rektorskapet. Så här skriver han: I dag lever vi i förändringens
              tidevarv, där hela kontinenter transformerar sig och detta ställer
              annorlunda krav på våra ledare i både skola och arbetsliv. Vi
              kan lägga vilka värderingar vi vill vid att världen inte längre
              är statisk, men vi kan inte blunda för att det är så den ser ut.
              Ledare i skolan måste därför tänka om och utvecklas mer mot det
              transformativa ledarskapet om vi ska kunna utveckla våra skolor
              i samklang med samhällsutvecklingen. Jag kunde nog inte ha sagt
              det bättre, även om jag tycker att orden transformativt ledarskap
              låter lite krångligt. Men jag förstår vad han menar, och jag hoppas
              att ni förstår det också, för det här är ganska viktigt.
            </seg>
            <seg n="6434cfe2">
              Vi vet, inte minst genom de senaste undersökningarna, hur viktigt
              ledarskap i skolan är. Och det är ledarskap i utveckling som är
              viktigt här. Tyvärr verkar alliansen återigen ha glömt bort det
              så att vi från oppositionen måste påminna er om det. Kanske ni
              lär er och kommer med en tilläggsproposition eller något direktiv
              som kan förbättra saken. Jag hoppas att ni tar till er det.
            </seg>
            <seg n="383b7b2c">
              Jag yrkar bifall till den gemensamma rödgröna reservationen.
            </seg>
          </u>
          <note n="fedc5ba6">
            I detta anförande instämde Lage Rahm (mp).
          </note>
          <note type="speaker" n="5692e652">
            Anf. 168 SOFIA LARSEN (c):
          </note>
          <u who="sofia_larsen_6f5ad8" xml:id="i-05e0489d06c1719b-0" n="555c05ba" next="i-4c9588f09c3b276d-0">
            <seg n="48ff7146">
              Fru talman! Jag vill börja med att yrka bifall till förslaget
              i betänkandet. Jag tycker att det är mycket glädjande att vi nu
              kan fatta beslut om en ny obligatorisk befattningsutbildning för
              nyanställda rektorer.
            </seg>
            <seg n="2167625a">
              En kunnig och engagerad rektor som vill och kan ta ledarskapet
              i varje situation är en av en skolas absolut viktigaste nycklar
              för att vara framgångsrik. Det visar inte minst den SKL-rapport
              som tidigare har diskuterats och tagits upp här i dag från talarstolen.
              Där trycker man just på själva ledarskapet. Det man också säger
              i SKL-rapporten är att det är slående att kommuner med helt olika
              förutsättningar pekar på samma saker för att bli framgångsrika,
              nämligen ledarskapet och styrningen av skolan, detta tillsammans
              med kunnig och engagerad personal som har höga förväntningar på
              sina elever samtidigt som man har en bra uppföljning av sina elever
              och det som sker på skolan lokalt.
            </seg>
            <seg n="bb510494">
              Det här är något som är helt och hållet i linje med de åtgärder
              och reformer som regeringen har genomfört under den här mandatperioden:
              tidigare insatser, en bra uppföljning för varje elev, satsningar
              på lärarna och verktyg för rektorerna. Allt detta som den socialdemokratiska
              regeringen aldrig ville eller orkade med har vi nu genomfört,
              precis i linje med det som SKL och många andra sagt är ett signum
              för framgångsrika skolor.
            </seg>
            <seg n="6675304b">
              Alla rektorer måste gå den nya obligatoriska rektorsutbildningen,
              även rektorer i fristående skolor. Det innebär att de som blir
              anställda efter den 15 mars 2010 får gå en särskild befattningsutbildning
              för rektorer. Man ska göra det så snart som möjligt så att utbildningen
              är genomförd inom fyra år. Det är 30 högskolepoäng som rektorerna
              läser under tre år. Det som ingår i utbildningen, för att förtydliga
              det, är skoljuridik, myndighetsutövning, mål- och resultatstyrning
              och det är skolledarskap, vilket är viktigt. Redan i höst är det
              möjligt att gå den här utbildningen vid sex olika universitet.
            </seg>
            <seg n="e12188a0">
              Regeringen fördubblar pengarna till rektorsutbildningen. 100
              miljoner kronor läggs på denna utbildning som oppositionen, när
              de hade makten tidigare, inte tyckte var särskilt viktig och inte
              satsade dessa pengar på.
            </seg>
            <seg n="35865980">
              I och med den här utbildningen får alla nytillträdda rektorer
              de nödvändiga kunskaper som krävs för det statliga uppdrag som
              man har som rektor. Det är viktigt för att vi ska få en likvärdig
              och rättssäker skola i hela landet och att eleverna får de kunskaper
              de behöver för att klara sig framöver i livet. Det är bra att
              man som rektor har goda kunskaper i myndighetsutövning, utvärdering
              och resultatuppföljning. Det får man nu i och med den nya obligatoriska
              utbildning som vi nu föreslår.
            </seg>
            <seg n="3feb7eca">
              Det som oppositionen säger är att man i helhet stöder vårt förslag
              till rektorsutbildning, men man vill göra den obligatorisk också
              för biträdande rektorer och förskolechefer. Först och främst vill
              jag fråga oppositionen varför de då inte har föreslagit det tidigare.
              Varför har de inte avsatt pengar till det i sin budget? Är det
              så att de ska ta pengar någon annanstans ifrån så att färre får
              möjlighet att gå utbildningen? Ska den inte vara obligatorisk?
            </seg>
            <seg n="6a163845">
              Det som är skillnaden är att man inte har samma tydliga myndighetsutövning
              och samma tydliga uppgift att ha en uppföljning i förskolan som
              i grundskolan. Jag hoppas att oppositionen inte menar att det
              är det som de nu ska lägga till.
            </seg>
            <seg n="c88031ad">
              Det finns heller ingenting som säger att biträdande rektorer
              eller förskolechefer inte ska få gå rektorsutbildningen. Tvärtom
              välkomnar vi dem och säger: Varsågoda, gå gärna denna utbildning!
              Men det är inte obligatoriskt för dem.
            </seg>
            <seg n="d07b893e">
              Fru talman! Vi inför nu denna nya rektorsutbildning, och vi gör
              den obligatorisk. Den är mycket viktig för att vi ska få framgångsrika
              skolor i vårt land.
            </seg>
          </u>
          <note n="52690b42">
            Jag yrkar bifall till förslaget i betänkandet.
          </note>
          <note n="9bba2476">
            9 § Beslut om ärende som slutdebatterats den 9 december
          </note>
          <note n="790d1122">
            Punkt 1
          </note>
          <note n="5bff510a">
            Punkt 4
          </note>
          <note n="4d69f5fd">
            Punkt 8
          </note>
          <note n="a547cb56">
            Punkt 11
          </note>
          <note n="2071e0dc">
            Punkt 13
          </note>
          <note n="9088c521">
            Punkt 19
          </note>
          <note n="c574c65b">
            Punkt 20
          </note>
          <note n="364f4800">
            Punkt 26
          </note>
          <note n="3e3a624f">
            Punkt 27
          </note>
          <note n="2566814b">
            Punkt 39
          </note>
          <note n="b4e7b6d4">
            Övriga punkter
          </note>
          <note n="6b17f5c1">
            10 § Beslut om ärenden som slutdebatterats vid dagens sammanträde
          </note>
          <note n="8749e54b">
            Punkt 2
          </note>
          <u who="sofia_larsen_6f5ad8" xml:id="i-4c9588f09c3b276d-0" n="555c05ba" prev="i-05e0489d06c1719b-0">
            <seg n="feaf6785">
              minst tre fjärdedelar
            </seg>
            <seg n="76db620f">
              Meddelande om den fortsatta ärendebehandlingen
            </seg>
          </u>
          <note n="dc523af2">
            av de röstande
          </note>
          <note n="b4e7b6d4">
            Övriga punkter
          </note>
          <note n="8ead1967">
            Tredje vice talmannen meddelade att de ärenden som inte skulle
            hinna debatteras färdigt vid dagens sammanträde skulle debatteras
            sist vid morgondagens sammanträde.
          </note>
          <note n="9a3e9cde">
            11 § (forts. från 8 §) Obligatorisk befattningsutbildning för
            nyanställda rektorer (forts. UbU6)
          </note>
          <note type="speaker" n="5322343e">
            Anf. 169 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-8" n="204896b0">
            <seg n="ebfad897">
              Fru ålderspresident! Min fråga till Sofia Larsen handlar om ledarskap
              och utveckling, en fråga som jag vet att Sofia Larsen delar mitt
              stora intresse för.
            </seg>
            <seg n="a433dc92">
              Det är lite för lite om det i detta betänkande. Jag håller naturligtvis
              med om att det är viktigt att våra framtida rektorer lär sig allt
              om regler och lag och rätt. Det borde de kunna i dag, men det
              är viktigt att vi garanterar det i framtiden.
            </seg>
            <seg n="623eb324">
              Varför inte mer om ledarskap och utveckling i denna utbildning?
            </seg>
          </u>
          <note type="speaker" n="a9b9057c">
            Anf. 170 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-7" n="555c05ba">
            <seg n="d4694285">
              Fru ålderspresident! Det är helt rätt som Mats Pertoft säger.
              Vi i Centerpartiet högprioriterar ledarskapet i skolan. Det är
              därför som vi har fört fram det och också vill ge rektor mer redskap
              än i dag.
            </seg>
            <seg n="c9aaad0e">
              Ett första steg är denna obligatoriska rektorsutbildning. Där
              ska tyngdpunkten ligga på utbildning i myndighetsutövning i de
              juridiska delarna och i uppföljning av det som staten säger att
              skolan ska göra. Det är precis som tidigare och det är det som
              man är överens om ska vara statens uppgift. Det är kopplat till
              en rektorsutbildning.
            </seg>
            <seg n="d6f24170">
              Vill vi ha mer ledarskap? Ja, Centerpartiet vill det. Vi skulle
              gärna vilja gå vidare med någon typ av rektorslyft för att trycka
              på rent ledarskap.
            </seg>
            <seg n="25d956dd">
              I en statlig utbildning ska det som staten säger att rektor ska
              göra vara huvuduppgiften i utbildningen.
            </seg>
          </u>
          <note type="speaker" n="e546eba6">
            Anf. 171 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-9" n="204896b0">
            <seg n="fbc5dc43">
              Fru ålderspresident! Vi verkar vara väldigt överens. Rektorslyft
              låter intressant. Det kan vi återkomma till att diskutera om inte
              era allianskolleger är villiga.
            </seg>
            <seg n="8e893ad2">
              Jag håller med, samtidigt som jag är förundrad. En utbildning
              ska naturligtvis ha de obligatoriska delarna som stomme, men att
              ha en rektorsutbildning utan att ordentligt fokusera på ledarskap
              och utveckling är lite halvdant.
            </seg>
            <seg n="a246a34e">
              Jag vill särskilt betona att det är nödvändigt för till exempel
              rektorer i de kommunala skolorna som inte alltid har samma go
              och samma entreprenörskap som rektorer inom den fristående skolvärlden.
              Jag förstår inte varför det ska vara halvdant när vi ändå har
              Centerpartiet med i detta och som jag vet driver denna fråga.
              Har ni blivit överkörda av de andra partierna i denna fråga?
            </seg>
          </u>
          <note type="speaker" n="df0fc4e4">
            Anf. 172 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-8" n="555c05ba">
            <seg n="49b71882">
              Fru ålderspresident! I den utbildning som vi nu lägger fram förslag
              om är skolledarskap en av tre delar, och det är en viktig del.
              Sedan kan vi fundera på om det ska finnas fler typer av ledarskap.
              Och hur ska vi då stötta rektor i detta? Det kanske inte är en
              statlig utbildning som är den rätta vägen. Det kanske är andra
              typer av managementutbildningar och stöttning som rektor ska ha.
            </seg>
            <seg n="836cee96">
              Det är viktigt att vi nu genomför denna obligatoriska rektorsutbildning.
              Det är synd att det inte har skett långt tidigare. Det är någonting
              som Mats Pertoft kunde ha sett till under den förra mandatperioden.
              Då hade vi kanske inte haft den situation som vi i dag tyvärr
              har på många av landets skolor.
            </seg>
            <seg n="cb36fb4e">
              Den här regeringen har tagit greppet. Vi ser till att vi får
              en obligatorisk rektorsutbildning. Det är ett otroligt viktigt
              första steg för att vi ska få goda skolor runt om i landet.
            </seg>
          </u>
          <note type="speaker" n="711a0bdf">
            Anf. 173 THOMAS STRAND (s) replik:
          </note>
          <u who="thomas_strand_a4f0e0" xml:id="i-81da4b66dcfb8c3a-1" n="5a123050">
            <seg n="756a4ebe">
              Fru ålderspresident! Precis som jag sade i mitt anförande är
              vi politiskt överens om att det är bra att vi får en befattningsutbildning
              som är obligatorisk för nyanställda rektorer.
            </seg>
            <seg n="103b0eac">
              Men vi i den rödgröna oppositionen vill gå vidare, och vi vill
              att också förskolechefer och biträdande rektorer ska omfattas
              av obligatoriet. Det är många remissinstanser som instämmer i
              just denna uppfattning. Nu kan jag konstatera att den borgerliga
              regeringen och den borgerliga majoriteten här i riksdagen inte
              vill det utan vill att det ska ske på frivillig basis när det
              gäller biträdande rektorer och förskolechefer.
            </seg>
            <seg n="08a50c94">
              Men när vi vet att vi måste förbättra skolans resultat, att vi
              måste fokusera på kunskap och bildning på ett bättre sätt, att
              vi också måste jobba mer med det pedagogiska ledarskapet och att
              det är viktigt att vi satsar på de tidiga åldrarna är det lite
              märkligt att den borgerliga majoriteten inte vill dra in även
              förskolechefer och biträdande rektorer i obligatoriet.
            </seg>
            <seg n="7c9d86fa">
              Även i SKL:s rapport som släpptes i måndags sägs det att vi måste
              förstärka ledarskapet och visa hur viktigt det är för att utveckla
              skolor. Därför är det viktigt vilken signal som man skickar. Jag
              är därför lite besviken över att ni inte också där är tydliga
              och skickar denna tydliga signal. Vi behöver en bra obligatorisk
              utbildning för alla våra skolledare. Men hur har ni tänkt, och
              varför tar ni inte steget fullt ut?
            </seg>
          </u>
          <note type="speaker" n="46ad3a66">
            Anf. 174 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-9" n="555c05ba">
            <seg n="36922d07">
              Fru ålderspresident! Vi tänker på följande sätt: Vi kopplar en
              befattningsutbildning till dem som enligt skollagen har den befattning
              som den är kopplad till, vilket i detta fall är rektorerna. Vi
              säger att den ska vara obligatorisk. Om man vill bli rektor i
              en friskola eller i en kommunal skola i Sverige framöver ska man
              också gå en obligatorisk rektorsutbildning för att man ska kunna
              klara av de krav som vi från statens sida ställer på grundskolerektorer.
            </seg>
            <seg n="515929d6">
              Sedan välkomnar vi självklart om förskolechefer och biträdande
              rektorer också vill ta del av den utbildningen. Men det är inte
              i första hand de som ska följa upp de krav som vi ställer genom
              de lagar och direktiv som vi från Sveriges riksdag och regering
              fattar beslut om.
            </seg>
            <seg n="9b7f266a">
              Om ni tycker att det är så otroligt viktigt att både förskolechefer
              och biträdande rektorer ska gå denna utbildning kan man fråga
              varför ni i er budget inte har tillfört pengar till det. Varför
              har ni inte i er budget sett till att det ska vara möjligt för
              dem? Det blir tyvärr bara tomma ord. Det är mycket prat och lite
              verklighetsanknytning. Ni säger en sak och gör en annan. Se nu
              i stället till att vi får denna obligatoriska rektorsutbildning
              som ger rektorerna en ärlig chans att vara rektorer i Sveriges
              skolor.
            </seg>
          </u>
          <note type="speaker" n="9ead1dca">
            Anf. 175 THOMAS STRAND (s) replik:
          </note>
          <u who="thomas_strand_a4f0e0" xml:id="i-81da4b66dcfb8c3a-2" n="5a123050">
            <seg n="91e24d9e">
              Fru ålderspresident! Nej, Sofia Larsen, det som jag står här
              och säger och det som vi tycker från oppositionen är inte tomma
              ord.
            </seg>
            <seg n="09c1c1c0">
              Jag har kollat detta med Skolverket som säger att dessa 100 miljoner
              räcker till 1 400 platser. I regeringens proposition står det
              att man beräknar att antalet rektorer för vilka denna utbildning
              är obligatorisk är 500. Det finns 900 platser kvar. Det var 600
              som sökte till våren. Om det är lika många som söker till hösten
              blir det 1 200. Alltså finns det redan nu pengar för att ha ett
              obligatorium. Om det fattas två, fyra eller femtio platser vet
              Sofia Larsen att vi socialdemokrater har mycket mer pengar till
              grundskolan och skolan än vad den borgerliga regeringen har.
            </seg>
            <seg n="ce57c142">
              Ni säger att alla är välkomna men att det kan bli platsbrist.
              Då kommer inte förskolechefer och biträdande rektorer med. Där
              har ni ett dilemma och ett problem.
            </seg>
            <seg n="3d9a433d">
              Vi har råd och vilja att prioritera. Jag skulle vilja påstå att
              ni inte har vilja att prioritera. Ni har inte råd heller, eftersom
              ni satsar på ytterligare skattesänkningar. Det är det ni prioriterar,
              alltså mer skattesänkningar som gynnar oss som är välbeställda
              och rika. Ni prioriterar inte barnen, inte skolorna och inte en
              bra befattningsutbildning för alla skolledare rektorer, biträdande
              rektorer och förskolechefer.
            </seg>
          </u>
          <note type="speaker" n="71198f13">
            Anf. 176 SOFIA LARSEN (c) replik:
          </note>
          <u who="sofia_larsen_6f5ad8" xml:id="i-e3253f3c93991084-10" n="555c05ba">
            <seg n="4ff1d2ed">
              Fru ålderspresident! Jag är övertygad om att de som lyssnar på
              denna debatt vet vilken sida av dessa två som i konkret handling
              har visat vem som storsatsar och har gjort verklighet av det som
              man vill göra för svensk skola. Alliansregeringen har sett till
              att elever som börjar skolan får stöd och hjälp. Den har sett
              till att det finns en bra uppföljning för varje enskild elev.
              Den har sett till att vi får en lärarfortbildning värd namnet
              och att lärare får de verktyg som de behöver i varje klassrum.
              Den har sett till att vi nu också får en obligatorisk befattningsutbildning
              för rektorer. Det klarade inte Thomas Strand och hans parti under
              de tolv år som de var i regeringsställning.
            </seg>
            <seg n="8b6458af">
              Kom inte och slå på stora trumman med saker som ni hade haft
              möjlighet, om ni hade haft viljan, att genomföra under er tid!
              Det låter riktigt illa. Vi genomför det som man borde ha genomfört
              för länge sedan.
            </seg>
          </u>
          <note type="speaker" n="84201651">
            Anf. 177 MATS GERDAU (m):
          </note>
          <u who="mats_gerdau_320eeb" xml:id="i-576a7ff8e47c4f1e-0" n="45b14367">
            <seg n="74d72ca4">
              Fru ålderspresident! Det är en händelse som ser ut som en tanke
              att Sveriges Kommuner och Landsting presenterade en stor analys
              om vad som skapar god kvalitet i skolan samma vecka som vi ska
              diskutera en ny rektorsutbildning.
            </seg>
            <seg n="5cc54974">
              SKL:s analys visar nämligen att det är just rektorerna som det
              mesta hänger på i skolan. Det har SKL kommit fram till genom att
              studera vad det finns för gemensamma drag i kommuner där eleverna
              presterar riktigt bra eller där resultaten har förbättrats avsevärt.
            </seg>
            <seg n="71dcf504">
              Forskningen om framgångsrika skolor, som tyvärr är rätt eftersatt
              i Sverige efter lång tid av socialdemokratiskt styre, lyfter också
              fram ledarskapets betydelse för en skolas kvalitet.
            </seg>
            <seg n="8118cfe8">
              Det är egentligen inte alls så konstigt. Precis som vi alla vet
              att en duktig lärare kan göra underverk till och med med den mest
              ointresserade tonåring kan duktiga rektorer få lärare att uträtta
              stordåd. En bra skola har alltid starka, drivande, tydliga, engagerande,
              kommunikativa och demokratiska ledare. Jag tycker att man känner
              av stämningen i en skola så fort man kliver in genom ytterdörren,
              och det är i mångt och mycket rektorerna som ligger bakom den
              stämningen.
            </seg>
            <seg n="be449189">
              Vi tycker att ledarskapet har haft en alldeles för undanskymd
              roll i skolan och i skolpolitiken. Det vill vi i alliansen nu
              ändra på. Det är synd att behöva säga att den förra regeringen
              drog ned, drog ned och drog ned på rektorsutbildningen, och alla
              sökande fick inte plats. År 2004 förkortade man rektorsutbildningen
              med ett halvår. År 2005 förkortade man utbildningen med ytterligare
              ett halvår. År 2006 stoppade man nyintagningen till rektorsutbildningen.
            </seg>
            <seg n="0a9bb3e0">
              Vi har i dag en situation där säkert varannan rektor inte har
              gått rektorsutbildningen. Det är i alla fall vad Myndigheten för
              skolutveckling sade 2006. Sanningen är att Socialdemokraterna
              över huvud taget inte har visat något större intresse för ledarskapet
              i skolan förrän vi har lyft upp frågan.
            </seg>
            <seg n="b8c6f466">
              Vi moderater och vi i alliansen menar allvar med att ledarskapet
              är viktigt i synnerhet i skolan. Det är ett komplext och svårt
              uppdrag att vara rektor, och det är ofta otacksamt, kan jag tänka
              mig. Olika intressen ställs hela tiden mot varandra. Men det är
              säkert lika ofta oerhört stimulerande, för det handlar om att
              se människor växa och utvecklas. Rektorerna har en nyckelroll
              i att forma våra barn och ungdomar till självständiga, kreativa
              och kunniga vuxna.
            </seg>
            <seg n="e64bee7b">
              Det handlar inte bara om att leda en personalgrupp, som många
              andra ledare kanske gör, utan också om att agera gentemot i det
              här fallet elever och föräldrar. Det handlar om att följa både
              sin arbetsgivare och det statliga uppdraget. Det handlar om att
              styra resurserna så att alla elever får förutsättningar att nå
              målen i alla ämnen och utvecklas maximalt.
            </seg>
            <seg n="7de883ee">
              Man kan inte skjuta upp skolstarter eller säga att man får ta
              svenska eller slöjd nästa år i stället. Man kan inte ta bort en
              skoldag i veckan även om Socialdemokraterna i Perstorp försökte
              i höstas. Nej, det måste alltid fungera varje dag och varje år.
              Och det är rektors ansvar att se till att det gör det. Jag tycker
              att rektorerna är vår tids vardagshjältar, och de förtjänar både
              uppmärksamhet och satsningar för att utvecklas.
            </seg>
            <seg n="919560a9">
              Staten kan göra en del men inte allt för att ge rektorerna rätt
              förutsättningar. Arbetsgivarna, vilket oftast är kommunerna, har
              också ett stort ansvar för att se till att rektorerna har de befogenheter
              och resurser de behöver. Vi moderater tror på stor frihet för
              skolan att styra resurserna så att man verkligen når målen. Då
              får man mest värde för skattepengarna. Ofta tror jag att rektorerna
              är bakbundna av stadsdelsnämnder och stora förvaltningar. Det
              bör man verkligen ändra på i kommunerna.
            </seg>
            <seg n="79fba299">
              Det vi i denna sal däremot kan och ska göra är att se till att
              rektorerna har en adekvat utbildning så att de verkligen behärskar
              det statliga uppdraget. Det handlar om skoljuridik och det ansvar
              rektorn har för en mobbningsfri, likvärdig och rättssäker skola.
              Det handlar om hur man styr i en mål- och resultatstyrd organisation,
              och det handlar om ledarskap och ansvar för att ständigt utveckla
              verksamheten oavsett vad oppositionen sedan säger.
            </seg>
            <seg n="a7498372">
              Så här långt verkar oppositionen faktiskt instämma i vår politik.
              Den har i alla fall inga egna förslag på något annat innehåll.
              Men från att i praktiken ha ignorerat ledarskapet i skolan vill
              nu Socialdemokraterna att ännu fler än rektorerna ska gå rektorsutbildningen.
              Vi öppnar möjligheten även för biträdande rektorer och förskolechefer
              om de vill, men vi inför inget obligatorium. Det beror på att
              det inte finns så tydliga uppdrag i läroplanerna om detta.
            </seg>
            <seg n="0bfbe836">
              Som Sofia Larsen sade tidigare faller dock oppositionens förslag
              helt platt, för ni har inga pengar för fler platser på rektorsutbildningen.
              Det finns i dag ungefär sex och ett halvt tusen rektorer i Sverige
              och tolv och ett halvt tusen förskolechefer och biträdande rektorer.
              Om vi antar att det finns samma behov av nyrekrytering av biträdande
              rektorer och förskolechefer som av rektorer behövs ytterligare
              200 miljoner kronor. Thomas Strand säger att det bara var 500
              som sökte tidigare, men det räcker ju inte nästan hälften av rektorerna
              har inte gått rektorsutbildningen, och de måste nu göra det.
            </seg>
            <seg n="04b9d08f">
              Ni har inte pengarna i er budget. Det räcker inte med att säga
              att ni alltid har mer pengar dessa Monopolpengar finns inte i
              verkligheten. Vänsterpartiet vill till och med dra ned 300 miljoner
              kronor på det anslag som bekostar just rektorsutbildningen, anslag
              1:5. Man undrar onekligen om utbildningen ska bli en tredjedel
              så kort i er värld eller hur det egentligen ska fungera. Det är
              faktiskt inte trovärdigt, och det är inte seriöst. Snarare känns
              det väldigt grälsjukt.
            </seg>
            <seg n="e8851e25">
              Om ni menar allvar med att ledarskapet är så viktigt måste ni
              gå före och visa ledarskap, och dit hör bland annat att se till
              att ord och handling går hand i hand. Det gör det inte i er politik.
            </seg>
          </u>
          <note n="53b22a44">
            Därför, fru ålderspresident, yrkar jag bifall till utskottets
            förslag.
          </note>
          <note type="speaker" n="4720b0a3">
            Anf. 178 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-10" n="204896b0">
            <seg n="78e0c676">
              Fru ålderspresident! Jag vill fråga Mats Gerdau om ungefär samma
              sak som jag nyss diskuterade med Sofia Larsen. Jag vet att Mats
              och jag delar intresset för bra skolledarskap, och jag kan helt
              och hållet ställa upp på inledningen i Mats Gerdaus anförande.
              Skolledarskap är otroligt viktigt för att en skola ska lyckas.
              Man blir förvånad över hur viktigt det är.
            </seg>
            <seg n="4f6f5f1d">
              Jag förstår dock inte varför det med denna fina inledning finns
              så lite i betänkandet från alliansens sida om skolledarskap om
              ledarskap och utveckling. Det borde finnas mer med tanke på den
              fina inledningen och den stora insikten om ledarskapets betydelse.
              Detta har inget att göra med att det viktigaste är stommen, lagar,
              regleringar, betänkanden och så vidare som man måste kunna utan
              snarare pluseffekten. Varför lägger ni inte till mer om resten,
              om ledarskapets betydelse? Det skulle jag vilja få svar på av
              Mats Gerdau.
            </seg>
          </u>
          <note type="speaker" n="26705179">
            Anf. 179 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-1" n="45b14367">
            <seg n="04ab4d97">
              Fru ålderspresident! Det står faktiskt en del om detta i regeringens
              proposition och i det betänkande vi ska ta ställning till. Bland
              annat på s. 10 i propositionen står det att det handlar om att
              rektorerna ska ha förmåga att leda och utveckla skolans verksamhet.
              Sedan kan man alltid skriva mer, absolut vi kan skriva långa texter.
              Men det viktiga är trots allt att vi nu får till en obligatorisk
              rektorsutbildning i stället för att som den regering ni stödde
              stoppa intagningen till rektorsutbildningen. Det var ingen satsning
              på Sveriges skolledare inte.
            </seg>
            <seg n="7c9bb7a7">
              Mats Pertoft kanske kan svara på hur ni ska få samma pengar att
              räcka till kanske tre gånger så många studerande på denna rektorsutbildning.
              Ni har ju inte mer pengar i er budget än vi har. Vi fördubblar
              anslaget till 100 miljoner, men ni behöver ytterligare 200 miljoner
              för att klara av alla dessa biträdande rektorer och förskolechefer
              som i er värld ska gå en obligatorisk utbildning. Ni har inte
              de pengarna. Var tar ni dem ifrån?
            </seg>
          </u>
          <note type="speaker" n="6c2df11a">
            Anf. 180 MATS PERTOFT (mp) replik:
          </note>
          <u who="mats_pertoft_740cd3" xml:id="i-4a9debb7853404e1-11" n="204896b0">
            <seg n="36233855">
              Fru ålderspresident! Jag noterar att det står väldigt lite okej,
              någon rad kanske om ledarskap i propositionen. Det har ingen som
              helst koppling till det vackra långa tal Mats Gerdau höll i detta
              ärende. Jag kan tyvärr notera att Jan Björklund och inte Moderaterna
              verkar ha fått igenom sin linje i denna fråga när det gäller propositionen.
              Det hade varit bättre om Mats Gerdau i stället för Jan Björklund
              hade skrivit propositionstexten.
            </seg>
            <seg n="561282af">
              När det gäller pengarna kan jag konstatera att jag är övertygad
              om att vi hade lagt fram en liknande proposition om vi i dag hade
              haft en rödgrön regering, och vi hade finansierat den. Däremot
              besitter vi inte någon sorts visionär glaskula så att vi vid den
              tidpunkt då budgetpropositionen läggs fram kan gissa oss till
              vilka propositioner regeringen kommer att lägga fram och vad de
              kommer att innehålla. Därför har vi inte mer pengar, för denna
              proposition lades fram efter att vi hade lagt fram vår budget.
            </seg>
          </u>
          <note type="speaker" n="8a236a93">
            Anf. 181 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-2" n="45b14367">
            <seg n="907df411">
              Fru ålderspresident! Denna proposition lades fram den 1 oktober,
              och enligt mitt minne lade ni fram er budgetproposition efter
              den 1 oktober. Ni hade alltså naturligtvis full möjlighet att
              lägga in mer pengar på en rektorsutbildning. Mats Pertoft, du
              säger att ni inte har någon visionär glaskula. Nej, det tror jag
              tyvärr inte att någon av oss har, men man måste inte vara särskilt
              visionär för att inse att det kostar lite mer pengar om man tredubblar
              rektorsutbildningen. Några kronor borde ni ha kunnat lägga in
              om ni vill göra på det sättet.
            </seg>
            <seg n="cc4ec62d">
              Jag är dock väldigt glad att du tycker att Moderaterna har en
              bra syn på skolledarskap och vikten av detta. Det tar jag tacksamt
              emot.
            </seg>
            <seg n="a04876db">
              Staten kan inte göra allting. Det finns andra arbetsgivare i
              skolan som har sitt ansvar, och de måste också ta det ansvaret
              för hur de vill utveckla sin verksamhet. Staten kan göra en viss
              begränsad del, och det är precis det vi gör nu.
            </seg>
            <seg n="f0962e69">
              Vi borde kunna arbeta mer tillsammans för att se till att kommunerna
              tar sitt ansvar. Där är tyvärr min uppfattning att i många kommuner,
              i synnerhet i dem med socialistisk majoritet, slåss man för att
              ha stora förvaltningar och stadsdelsnämnder som lägger sig i rektorernas
              arbete och bakbinder många rektorer så att de inte har den frihet
              och självständighet som behövs för att utveckla skolan. Det kanske
              blir en annan debatt, och jag hoppas att vi står på samma sida
              även där.
            </seg>
          </u>
          <note type="speaker" n="fe44b229">
            Anf. 182 THOMAS STRAND (s) replik:
          </note>
          <u who="thomas_strand_a4f0e0" xml:id="i-81da4b66dcfb8c3a-3" n="5a123050">
            <seg n="43ee6a48">
              Fru ålderspresident! Jag kan konstatera att Mats Gerdau ägnade
              en hel del av sitt anförande åt att angripa oss socialdemokrater.
              Det har vi hört förr, så det var inte så förvånande att du gjorde
              det. I den här frågan är vi i oppositionspartierna rörande eniga
              om att vi vill gå längre än vad den borgerliga regeringen och
              den borgerliga majoriteten vill. Vi tycker att det är bra med
              en obligatorisk befattningsutbildning för nyanställda rektorer.
              Det är jättebra, men vi vill gå ett steg längre och se till att
              förskolechefer, som vi vill kalla rektorer, och även biträdande
              rektorer får vara med i detta obligatorium.
            </seg>
            <seg n="15ef1dfd">
              Jag ska korrigera Mats när det gäller ekonomin. Det finns 100
              miljoner kronor avsatta. Dessutom finns det lite till som regeringen
              har skjutit till, nämligen 15 miljoner per år i fyra år minus
              de 7 miljoner som går till kommunerna som kompensation för den
              här utbildningen. Det blir 108 miljoner årligen i fyra år om man
              ska vara riktigt noggrann. När jag har frågat Skolverket har de
              sagt att de har en dimensionering för 1 400 platser. Jag sade
              och det är där jag vill korrigera Mats att i regeringens egen
              propositionstext står det att man beräknar att det är 500 rektorer
              som är nyanställda och omfattas av detta obligatorium. Så står
              det i propositionen. Skillnaden mellan dessa 500 och 1 400 är
              900. Skolverket gör den bedömningen att förskolechefer och biträdande
              rektorer som är nyanställda ryms inom de här 1 400.
            </seg>
            <seg n="1847ef2d">
              Det är inte ens så att din egen regering prioriterar de gamla
              rektorerna just nu. Det är framför allt de nyanställda som är
              i fokus och som pengarna ska räcka till.
            </seg>
          </u>
          <note type="speaker" n="d93bb523">
            Anf. 183 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-3" n="45b14367">
            <seg n="25b4df32">
              Fru ålderspresident! Jag välkomnar att Socialdemokraterna ansluter
              sig till vår politik på den här punkten och att ni för en gångs
              skull gör en omprövning i en skolpolitisk fråga, vilket ni knappast
              har gjort tidigare. Jag välkomnar att ni tycker att stora delar
              av vårt förslag faktiskt är bra. Vi har haft sex sju timmars debatt
              om utbildningspolitik, och det var väl nästan första gången som
              en socialdemokrat gick upp och sade att någonting var bra. Det
              är roligt att höra, Thomas Strand.
            </seg>
            <seg n="ca7f3c29">
              Det kanske är så att pengarna beräknas för 500 nyanställda, men
              sedan finns det som jag sade 6 500 rektorer i skolan i dag, varav
              ungefär hälften inte har gått rektorsutbildningen. Många av dem
              vill gå rektorsutbildningen. Ni stoppade ju intaget för ett antal
              år sedan. De behöver den här utbildningen lika väl som de nyanställda
              behöver den. Om vi fyller upp med dem och ni dessutom ska göra
              det till ett obligatorium för biträdande rektorer och förskolechefer
              räcker inte pengarna. Så enkelt är det. Det måste alla inse. Ska
              målgruppen för den här utbildningen vara tre gånger så många måste
              ni också ha mer pengar. Det behöver kanske inte vara tre gånger
              så mycket pengar, men det räcker inte med lika mycket pengar som
              vi har. På något sätt känns det inte seriöst och inte trovärdigt
              att agera på det sättet.
            </seg>
          </u>
          <note type="speaker" n="013864d6">
            Anf. 184 THOMAS STRAND (s) replik:
          </note>
          <u who="thomas_strand_a4f0e0" xml:id="i-81da4b66dcfb8c3a-4" n="5a123050">
            <seg n="12c893c4">
              Fru ålderspresident! Befattningsutbildningen stoppades nyligen
              av andra skäl genom ett överklagande av upphandlingen. Det finns
              många saker som kan hända under resans gång som orsakar bekymmer.
            </seg>
            <seg n="36b60a35">
              Jag vill säga till Mats Gerdau att vi socialdemokrater har jobbat
              intensivt med frågan om befattningsutbildningen. Jag har en rapport
              i min hand som Myndigheten för skolutveckling lämnade ifrån sig
              i mars 2006. Den var tänkt som ett förslag till en ny befattningsutbildning.
              Nu fick vi inte chansen att lägga fram det förslaget, eftersom
              valet kom emellan och ni vann valet. Delar av detta program har
              sedan följt med in i det program för befattningsutbildningen som
              nu är i gång. Det här har varit, är och kommer att vara en viktig
              fråga för Socialdemokraterna.
            </seg>
            <seg n="0582925d">
              När vi nu ser framåt kan jag konstatera att det är vi som ligger
              i framkanten. Vi säger att det här ska gälla även förskolechefer,
              som vi vill kalla rektorer, och biträdande rektorer. Där säger
              ni: Nej, det ska det inte göra. Det ska vara på frivillig basis
              därför att ni inte har råd till detta. Ni har inte pengar till
              det. Ni har pengar till nyanställda rektorer, och vi tror att
              det också räcker till nyanställda biträdande rektorer och förskolechefer.
              Skolverket har inte fått i uppgift av regeringen att prioritera
              de gamla rektorerna i dag. Där sitter vi i samma båt du och jag,
              Mats, i våra olika positioner som opposition och majoritet.
            </seg>
            <seg n="65068fe0">
              Vi vill satsa på förskolan. Förskolan är jätteviktig med det
              pedagogiska ledarskapet, den pedagogiska utvecklingen, de små
              barnen och satsningar i de tidiga åldrarna. Det har jag också
              hört Mats säga, men när det kommer till skarpt läge för att se
              till att förskolechefer får gå en obligatorisk befattningsutbildning
              säger Mats Gerdau nej. Det håller inte.
            </seg>
          </u>
          <note type="speaker" n="0169b4b1">
            Anf. 185 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-4" n="45b14367">
            <seg n="01b6048a">
              Fru ålderspresident! Jag måste korrigera Thomas Strand på en
              punkt. Jag har aldrig någonsin sagt att nyanställda förskolechefer
              inte får gå en rektorsutbildning. Vi vill inte göra den obligatorisk,
              men det är faktiskt något helt annat än att säga att de inte får
              gå den här utbildningen. Vi öppnar den även för dem som vill gå
              den. Det är utmärkt bra om de vill göra det. I dagsläget ser vi
              dock inte att det finns skäl att göra den obligatorisk.
            </seg>
            <seg n="68f1a6e9">
              Det finns bland annat små föräldrakooperativ med kanske 15 barn.
              Ska man tvinga förskolechefen där att gå en rektorsutbildning
              under tre år? Det känns kanske inte alltid helt rimligt utifrån
              det uppdraget.
            </seg>
            <seg n="0e06469a">
              Vi satsar massor på att utveckla förskolan på andra sätt. Det
              handlar om en ny läroplan där vi till exempel vill rikta uppdraget
              till förskollärarna mycket tydligare. Det är ni socialdemokrater
              emot. Vi har infört den allmänna förskolan. Det finns många andra
              saker som vi gör för att stärka förskolan. Jag vill också gärna
              nämna Förskollärarlyftet. Det finns många andra saker för att
              stärka förskolan. Det handlar inte bara om att säga att allting
              ska vara likadant och kalla det för samma sak. Det blir inte bättre
              av det. Jag tror att vissa verksamheter behöver sitt eget stöd
              och sin egen utveckling.
            </seg>
            <seg n="8b7c709f">
              Thomas Strand försöker förvirra oss här inne och allmänheten
              när det gäller hur mycket pengarna räcker till. Vi har 100 miljoner
              till en obligatorisk rektorsutbildning för nyanställda rektorer.
              Ni vill att den också ska omfatta många fler människor, men ni
              har lika mycket pengar.
            </seg>
            <seg n="4a8dc222">
              I den gamla asatron fanns det en gris som hette Särimner. Den
              åt man upp varje kväll, och så kastade man benen i en urna någonstans.
              Sedan återuppstod den här grisen dagen efter. Det är precis likadant
              med era pengar. De räcker till allt hela tiden, men ni höjer aldrig
              några skatter. Samma pengar ska räcka till precis hur mycket som
              helst. Det är varken seriöst eller trovärdigt, Thomas Strand.
            </seg>
          </u>
          <note type="speaker" n="db32606c">
            Anf. 186 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-13" n="dd7b359b">
            <seg n="3622c984">
              Fru ålderspresident! Jag vill fråga Mats vad det är för skillnad
              om man har en liten eller stor grupp barn. Varför ska man skilja
              på olika barngrupper och säga att den ena har rätt till en välutbildad
              ledare och den andra inte? Har man en obligatorisk utbildning
              är det mycket lättare att komma loss från en verksamhet. I små
              grupper har förskolechefer och biträdande rektorer så mycket arbete.
              Jag har själv varit kurator i skolan. Jag har samarbetat med dem.
              Jag vet vilket arbete de här människorna har. Har man inte det
              målet uppsatt att man måste utbilda sig är det väldigt svårt att
              komma loss. Den verksamhet som finns i dag är så styrd av pengapåsarna,
              och det är de här cheferna som ska styra verksamheten och pengarna.
              De biträdande rektorerna och förskolecheferna jobbar med de små
              människorna. Därför är det mycket viktigt att ge dem samma möjlighet
              som deras kolleger att få den kompetens som de verkligen behöver
              och önskar. Är det obligatoriskt innebär det att man har satsat
              resurser på det.
            </seg>
            <seg n="5e5b2c9a">
              Är det inte så är det inte lika viktigt för verksamheten eller
              de högre cheferna att skicka sina biträdande rektorer eller förskolechefer
              till de olika utbildningarna. Därför är det av stor vikt att faktiskt
              tänka på det.
            </seg>
          </u>
          <note type="speaker" n="4f7cc229">
            Anf. 187 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-5" n="45b14367">
            <seg n="af653e4c">
              Fru ålderspresident! Syftet med den här utbildningen är dels
              att stärka ledarskapet, dels att se till att rektorerna har förmåga
              att fullt ut ta det statliga uppdraget. Det statliga uppdraget
              handlar bland annat om skoljuridik. Det handlar om hur man arbetar
              i en mål- och resultatstyrd organisation. Det handlar om myndighetsutövning.
              Det handlar om likvärdig betygssättning, om resultatuppföljning
              och en massa andra saker. Där ser uppdragen till skolan kontra
              förskolan olika ut. Därför är vår bedömning att vi inte behöver
              ha en obligatorisk utbildning för förskolechefer som är statligt
              arrangerad. De som vill välkomnas givetvis även till denna utbildning,
              men vi tycker inte att det är rimligt med en obligatorisk utbildning.
            </seg>
            <seg n="6fee1881">
              Amineh Kakabaveh kanske kan svara på hur ni ska få pengarna att
              räcka till. Vänsterpartiet vill ju dra ned 300 miljoner kronor
              på de anslag som finansierar just rektorsutbildningen. Där vill
              ni spara 300 miljoner kronor. Hur ska ni få fler platser på rektorsutbildningen
              med minus 300 miljoner kronor? Det går inte riktigt ihop.
            </seg>
            <seg n="4477f551">
              Tidigare hörde vi under diskussionen om studiemedel att 350 kronor
              i månaden blev 4 kronor i veckan med Vänsterpartiets matematiska
              kunskaper. Nu ska ni få tre gånger fler platser men med minus
              300 miljoner. Kan inte du förklara för oss här och för allmänheten
              hur ni ska klara av att finansiera det här?
            </seg>
          </u>
          <note type="speaker" n="c1f86c3e">
            Anf. 188 AMINEH KAKABAVEH (v) replik:
          </note>
          <u who="amineh_kakabaveh_cbd776" xml:id="i-db1bd4e49af27f5b-14" n="dd7b359b">
            <seg n="c2a93785">
              Fru ålderspresident! För att ytterligare förtydliga för Mats
              Gerdau vill jag säga att det är bidragsdelen som ni har skrutit
              om i medierna som vi har pratat om. Den matematiken är inte så
              fel som ni här påpekar gång på gång, både du och Fredrik Malm.
              Ni ska veta att Vänsterpartiet har samma kapacitet som Moderaterna.
              Precis som ni har vi faktiskt kunniga människor som gör beräkningar.
              Men skillnaden är att ni bluffar. Det är bluff i medierna. Så
              här mycket pengar ger vi, säger ni. Men i verkligheten är det
              4 kronor. Vad kan man göra med det? Det är i bidragsdelen ni har
              gjort det.
            </seg>
            <seg n="68985a11">
              Vänsterpartiet värnar om utbildning, och vi vill ge möjligheter
              till vidareutbildning och högre utbildning till alla, alla som
              får chansen att leda eller studera vidare. Vi har satsat 400 miljoner
              tillsammans med Socialdemokraterna och Miljöpartiet på högre utbildning
              och andra stora satsningar, både som enskilt parti och tillsammans
              med samarbetspartierna.
            </seg>
            <seg n="f33f0e4d">
              Det är en trovärdig politik. Det är det inte att komma till medierna
              och blåsa upp det för människor som inte fattar vad det egentligen
              innebär. Ni vill dels minska pengarna till kommunerna och till
              verksamheterna, dels vill ni minska möjligheten och chansen för
              människor att kunna utvecklas och gå vidare. De enda som får chansen
              är de rika.
            </seg>
            <seg n="6fb7d253">
              Vi slår vakt om de fattiga och de som har mindre möjligheter.
              Det är skillnaden.
            </seg>
          </u>
          <note type="speaker" n="aca9f6ae">
            Anf. 189 MATS GERDAU (m) replik:
          </note>
          <u who="mats_gerdau_320eeb" xml:id="i-576a7ff8e47c4f1e-6" n="45b14367">
            <seg n="d018149c">
              Fru ålderspresident! Jag tycker att det var synd att Amineh Kakabaveh
              inte använde sitt anförande till att förklara hur ni ska finansiera
              de nya platserna som ni vill ha på rektorsutbildningen genom att
              göra den obligatorisk. Du pratade om allt annat än just det, för
              ni har ju inga pengar. Ni står med byxorna nere. Det är inte trovärdig
              politik för fem öre. Sedan kommer ni och hävdar att vi drar ned
              på pengarna till kommunerna när vi satsar 38 miljarder! Det är
              ingen neddragning alls.
            </seg>
            <seg n="d3073908">
              Att Sverige och kommunerna och alla invånare känner av en internationell
              kris är en sak, men även Amineh Kakabaveh måste se att det helt
              enkelt inte är sant att vi drar ned på kommunerna.
            </seg>
            <seg n="4a48204f">
              Jag tycker att det är bra, trots allt, att vi får en hyfsat stor
              samstämmighet om den här nya rektorsutbildningen. Vi gör den obligatorisk
              för alla rektorer. Det blir nu ett riktigt rejält lyft för Sveriges
              rektorer, och det är vi i alliansen som står bakom detta och som
              driver fram den här utvecklingen.
            </seg>
          </u>
          <note type="speaker" n="eb4cfeba">
            Anf. 190 GUNILLA TJERNBERG (kd):
          </note>
          <u who="gunilla_tjernberg_25615e" xml:id="i-f956796a959b13a4-1" n="22c2f487">
            <seg n="e21c54dd">
              Fru ålderspresident! Timmen håller på att bli sen efter en lång
              debatt, men vi ska ändå med glädje få debattera just den obligatoriska
              befattningsutbildningen, som vi nu får lägga fram från alliansregeringen.
            </seg>
            <seg n="971a0fca">
              Jag kan inledningsvis säga att det var den första positiva meningen
              jag fick höra i dag av Thomas Strand då han efter många timmars
              debatt instämde i att det är en bra reform att vi nu får en befattningsutbildning.
              Det välkomnar jag, och jag vill verkligen säga att jag har noterat
              det.
            </seg>
            <seg n="a5f0b081">
              Vi vet att forskning visar att ett tydligt och pedagogiskt ledarskap
              som prioriterar skolans kunskapsmål är en av skolans absolut viktigaste
              metoder för att uppnå goda resultat. Ledningen har en helt avgörande
              betydelse för hur en skola utvecklas. Därför är det viktigt att
              vi lyfter fram rektorernas centrala roll för ett framgångsrikt
              arbete. Det här är ett arbete som vi kristdemokrater i många olika
              sammanhang har lyft fram, alltså att rektorer ska få kompetens
              men också kunna ägna sig åt sina kärnuppgifter.
            </seg>
            <seg n="22436f6b">
              Olika undersökningar har också visat att rektorer i alltför hög
              grad tvingas att vara administrativa tjänstemän i stället för
              de pedagogiska ledare som de ska vara och som jag också tycker
              att betänkandet beskriver. Där handlar det också om att få utbildning
              i ledning för att nå måluppfyllelsen.
            </seg>
            <seg n="c2970e4f">
              Det stämmer inte som har framkommit här att betänkandet inte
              innehåller något om hur utbildningen ska se ut. Det stämmer absolut
              inte. Det handlar både om myndighetsutövning och utbildning kring
              detta och om att skolan ska kunna nå sin måluppfyllelse och att
              också eleverna därmed ska kunna göra det. Där krävs goda pedagogiska
              egenskaper.
            </seg>
            <seg n="f196dced">
              I det här ledet vill alliansregeringen få en befattningsutbildning
              för alla nyanställda rektorer, och den ska vara obligatorisk.
            </seg>
            <seg n="0fff9eae">
              Redan i dag finns, som tidigare har nämnts, en frivillig befattningsutbildning,
              men vi anser alltså att det inte är tillräckligt. Den här utbildningen
              ska man ha avslutat efter fyra år, och den omfattar alla skolformer,
              vilket är viktigt att poängtera.
            </seg>
            <seg n="1b9dbbf1">
              Oppositionen kritiserar förslaget eftersom det inte omfattar
              biträdande rektorer och förskolechefer. I det sammanhanget vill
              jag återigen understryka vikten av att rektorers uppgifter skiljer
              sig både från den biträdande rektorns och från förskolechefernas
              uppgifter. En biträdande rektors ansvarsuppgifter kan dessutom
              variera rejält från skola till skola. Vare sig biträdande rektorers
              eller förskolechefers uppgifter regleras i skollagen, och därför
              kan de inte heller omfattas av en reglerad befattningsutbildning.
            </seg>
            <seg n="7eaccb9a">
              Vi vet också, precis som tidigare har nämnts, men jag vill understryka
              det, att en rektor har ansvar för myndighetsutövning som innebär
              utvärdering och resultatuppföljning till skillnad från förskolechefer.
              Därför är det inte självklart med en obligatorisk befattningsutbildning
              för dem. Det är inget som hindrar att man går den, men poängen
              är att den är frivillig. Det finns också stora möjligheter för
              kommunerna att se till att förskolechefer får en bra utbildning
              för sitt uppdrag.
            </seg>
            <seg n="75797faa">
              Fru ålderspresident! Jag har väldigt svårt att förstå vad det
              är som gör att den vänsterledda oppositionen anser att benämningen
              förskolechef skulle vara så mycket sämre än benämningen rektor.
              Jag anser att förskolan är viktig och att den betyder oerhört
              mycket för våra barn. Att vara chef över en sådan verksamhet är
              något fint och något viktigt. Det har aldrig ens föresvävat mig
              att den ena befattningen skulle vara finare än någon av de andra
              och mer värd än någon av de andra. Men eftersom uppgifterna ser
              annorlunda ut är det också rimligt att de har olika benämningar.
              Att lägga någon dramatik i detta är att göra en höna av en fjäder.
            </seg>
            <seg n="c235b8bf">
              Fru ålderspresident! Förslaget om en obligatorisk befattningsutbildning
              för rektorer är en viktig del i att stärka det pedagogiska ledarskapet
              på våra skolor. Rektorerna har en nyckelroll i det arbetet. Där
              tycker jag att vänstersidan och Socialdemokraterna är svenska
              folket och kammaren svaret skyldiga.
            </seg>
            <seg n="6d0ce003">
              Hur ska man finansiera de förslag som man lägger fram i förhållande
              till det som vi har diskuterat i dag?
            </seg>
            <seg n="c72e8f79">
              Om man menar allvar med att ledarskapet är viktigt på alla arbetsplatser,
              och då även inkluderar förskolecheferna, samt anser att en garanti
              för deras kompetens är att gå denna utbildning måste man också
              avsätta pengar till den. Än har Vänsterpartiet inte lyckats förklara,
              trots många frågor i dag, varför man drar ned på pengarna till
              rektorsutbildningen minus 300 miljoner kronor samtidigt som man
              vill utöka antalet som får gå utbildningen. Det har Amineh Kakabaveh
              inte lyckats övertyga någon om ännu.
            </seg>
            <seg n="75516299">
              Jag är glad att vi får en ny obligatorisk rektorsutbildning,
              och jag är övertygad om att det kommer att innebära en stimulans
              för att se vad man kan göra för förskolecheferna och de biträdande
              rektorerna i deras respektive roller. Det är inte att säga nej
              till paketet för att man inte är nöjd, utan det är ett viktigt
              steg i det framtida ledarskapet ute på våra skolor.
            </seg>
            <seg n="67ed0eb8">
              Ledarskapet, fru ålderspresident, är viktigt på arbetsplatserna,
              liksom i alla andra organisationer, så också i skolan. All forskning
              visar att ett gott ledarskap i skolan är avgörande för elevernas
              kunskapsutveckling. Jag yrkar därför bifall till utskottets förslag
              i betänkandet i dess helhet.
            </seg>
          </u>
          <note n="3880dcde">
            Överläggningen var härmed avslutad.
          </note>
          <note n="5a2bb9dd">
            12 § Allmän miljö- och naturvård
          </note>
          <note n="b52abd67">
            Föredrogs
          </note>
          <note type="speaker" n="6419ffa1">
            Anf. 191 ANDERS YGEMAN (s):
          </note>
          <u who="anders_ygeman_6a8412" xml:id="i-48e9adf8b4871a9b-0" n="a5b5a36b">
            <seg n="5082b2c5">
              Fru ålderspresident! Det har nu gått mer än tre år sedan Sverige
              fick en borgerlig regering. För första gången har klimatet haft
              storheter som Nicholas Stern, FN:s klimatpanel, IPCC och Al Gore
              på sin sida.
            </seg>
            <seg n="de02d888">
              Efter mycket utredande presenterade Klimatberedningen sitt förslag
              till minskade koldioxidutsläpp i Sverige. Regeringspartierna föreslog
              30 procent minskade utsläpp i Sverige, medan vi inom oppositionen
              föreslog 40 procent. Endast fyra av omkring hundra remissinstanser
              tyckte att Klimatberedningens förslag var för ambitiöst, däribland
              gruvindustrin, Svenska Petroleuminstitutet och Svenskt Näringsliv.
            </seg>
            <seg n="9c063982">
              Från det att Klimatberedningen lade fram sitt förslag dröjde
              det ett helt år innan regeringen lyckades presentera en proposition
              om klimatpolitiken. Det visade sig att regeringen i den bröt mot
              sin egen utfästelse. I stället för att samla breda intressen bakom
              en ambitiös klimatpolitik valde regeringen att lyssna på de få
              remissinstanser som ville minska Sveriges miljöambitioner. Genom
              att införa en ny beräkningsgrund försökte regeringen få det att
              se ut som om man höjde ambitionerna, men i stället minskade man
              dem för Sverige. Detta gjorde man i ett läge när varningarna om
              klimathotet vuxit sig allt starkare.
            </seg>
            <seg n="e910d394">
              Hur kunde det gå så fel? Kanske är det inte så konstigt.
            </seg>
            <seg n="00b62b50">
              När vi socialdemokrater med stöd av Vänsterpartiet, Miljöpartiet
              och tidvis Centerpartiet styrde landet röstade något eller några
              av de nuvarande allianspartierna mot varje skarpt klimatförslag.
            </seg>
            <seg n="19d856c5">
              När vi socialdemokrater bedrev världens ambitiösaste klimatpolitik
              stod Moderaternas toppnamn i EU, Gunnar Hökmark, i EU-parlamentets
              talarstol och ifrågasatte allvaret i klimathotet och Kyotoavtalet.
            </seg>
            <seg n="7a3cb9f3">
              När vi socialdemokrater hade minskat utsläppen med nästan 10
              procent stod Fredrik Reinfeldt i Almedalen och sade att miljön
              inte var någon prioriterad fråga för Moderaterna.
            </seg>
            <seg n="0ced144c">
              När vi socialdemokrater kämpade till oss miljö- och klimatkommissionärsposten,
              som innehades av Margot Wallström, sade Reinfeldt att polisfrågorna
              var viktigare och tyngre. Margot Wallström är den tyngsta kommissionär
              Sverige någonsin har haft.
            </seg>
            <seg n="b0ef9dd3">
              När vi gick till val på att befria Sverige från oljeberoendet
              gick Kristdemokraterna till val på att sänka bensinpriset.
            </seg>
            <seg n="fa3e8cab">
              När hela Folkrörelsesverige i riksdagen talar om behovet av att
              skärpa klimatåtgärderna, att Sverige måste ta sitt ansvar, ja,
              då bokar Moderaterna och Kristdemokraterna Förstakammarsalen och
              låter flyga in två av världens mest framträdande klimatförnekare
              för att de ska förklara för riksdagsledamöterna att det inte finns
              något klimatproblem.
            </seg>
            <seg n="c898ff0f">
              Med det regeringsunderlaget är det kanske inte så konstigt att
              man inte klarar av att samla Sverige kring en ambitiös klimatpolitik.
            </seg>
            <seg n="43e82dae">
              Fru ålderspresident! Uppgiften att samla Sverige är faktiskt
              inte så svår som den kan tyckas. Det finns ett alternativ till
              regeringens låga ambitioner, självgodhet och siffertricksande.
              Förutom regeringspartierna, gruvindustrin och den svenska petroleumindustrin
              är Sverige nämligen samlat. De övriga partierna i riksdagen, liksom
              Svenska kyrkan, många svenska kommuner, Röda Korset, alla Sveriges
              miljöorganisationer, forskarsamhället och Svenska FN-förbundet,
              är alla överens om att det krävs högre ambitioner.
            </seg>
            <seg n="08ae50bb">
              Hela Folkrörelsesverige och alla miljöorganisationer är överens
              med samtliga oppositionspartier om att Sverige ska minska de svenska
              utsläppen med 40 procent.
            </seg>
            <seg n="c63b5827">
              Hela Folkrörelsesverige och alla miljöorganisationer är överens
              med samtliga oppositionspartier om att det krävs fler åtgärder
              än de som regeringen föreslår för att komma till rätta med tredje
              världens klimatproblem.
            </seg>
            <seg n="108f059b">
              Hela Folkrörelsesverige och alla miljöorganisationer är överens
              med samtliga oppositionspartier om att det krävs mer för att samla
              Sverige och leda världen mot ett nytt klimatavtal.
            </seg>
            <seg n="9d2fc5bb">
              Vi på den rödgröna sidan har föreslagit en ambitiösare klimatpolitik.
              Vi föreslår en klimatpolitik som innebär att utsläppen ska minska
              nästan en och en halv gång mer än vad regeringen föreslår. Det
              är nog så allvarligt att regeringens klimatambitioner är låga.
              Lika låga är tyvärr regeringens jobbambitioner. Vi visar i vårt
              alternativ att det går att kombinera klimat- och jobbåtgärder,
              något som regeringen har misslyckats med.
            </seg>
            <seg n="2be59ca5">
              Fru ålderspresident! Just nu pågår klimatförhandlingarna i Köpenhamn.
              Jag och hela oppositionen hoppas naturligtvis att de blir framgångsrika.
              Men vi ser med viss bedrövelse på den håglöshet och den initiativlöshet
              som hittills präglat det svenska ordförandeskapet. Redan för ett
              år sedan gav statsminister Fredrik Reinfeldt upp ambitionen om
              det bindande avtalet, kärnan i det som var uppgiften, nämligen
              att få fram en ersättning, en fortsättning på Kyotoavtalet.
            </seg>
            <seg n="d92a27eb">
              Tänk om Erik Hamrén, nytillträdd svensk förbundskapten i fotboll,
              ett år innan världsmästerskapet skulle spelas hade gått in i omklädningsrummet
              med samma inställning. Fotbollslandslaget sitter uppradat, i spänd
              förväntan. Förbundskaptenen kommer in och säger: Det här går aldrig.
              Vinna kan vi aldrig klara. Oavgjort kan bli svårt. Kanske får
              vi nöja oss med en liten förlust. Tänk om han sedan upprepat det
              gång på gång på vägen mot VM. Vem tror att det hade varit en god
              strategi för att få fotbollslandslaget att vinna matcher?
            </seg>
            <seg n="8681a26f">
              Det är inte ledarskap. Alliansen har en kortsiktig politisk taktik
              där målet är att se framgångsrik ut på hemmaplan. Det valet är
              viktigare än att verkligen lyckas i Köpenhamn. Den beskrivningen
              är något som inte präglar oppositionen. Detsamma gäller u-landsföreträdare,
              miljörörelsen, Svenska kyrkan och andra inom EU-kretsen.
            </seg>
            <seg n="cf6c5596">
              Det av Sverige framförhandlade klimatfinansieringspaketet blev
              en besvikelse. EU:s klimatfinansieringspaket utgör endast en fjärdedel
              av det som FN anser vara nödvändigt. Dessutom var hela den viktiga
              kortsiktiga delen frivillig. Det var på det sättet man fick EU:s
              skeptiker med sig. Sverige går från att vara klimatledare, med
              ledartröja, till att vara fossile of the day, dagens fossil, vilket
              miljörörelsen utnämnt Sverige till.
            </seg>
            <seg n="78e978a4">
              EU:s och Sveriges initiativlöshet har satt oss på läktaren när
              Obama, Hu Jintao och Løkke Rasmussen inte ens förankrar viktiga
              beslut, såsom de som fattades i samband med Apecmötet, hos det
              svenska ordförandeskapet.
            </seg>
            <seg n="dfd26f82">
              Steen Gade från klimatkonferensens ordförandeland Danmark, tidigare
              överdirektör vid den danska Miljøstyrelsen och nu ordförande i
              Folketingets miljöutskott, uttrycker sig så här: Vi har ingen
              ledarhund på klimatområdet i Europa längre. Sverige borde ha dragit
              det lasset och pressat på, men nu håller det hela tiden på att
              falla samman för Sverige frånsäger sig sitt ledarskap.
            </seg>
            <seg n="0b42bff1">
              Här hemma är bilden en annan. Regeringen spricker av självförtroende
              och självförhärligande, men utanför Rosenbads väggar är bilden
              som sagt en annan.
            </seg>
            <seg n="7ea08992">
              Jag hoppas verkligen att dessa missgrepp inte får stå i vägen
              för en framgång i Köpenhamn. Jag hoppas verkligen att regeringen
              kan lära sig av sina misstag. Och jag hoppas verkligen att Köpenhamn
              kan bli den framgång världen så väl behöver.
            </seg>
            <seg n="0f97912b">
              Fru ålderspresident! Regeringen har missat chansen att använda
              jobbkrisen för att lösa klimatkrisen. Regeringen har missat chansen
              att samla Sverige. Regeringen har missat chansen att framgångsrikt
              leda Europa. Om vi jämför regeringens politik men den vi föreslår
              kan vi konstatera att oppositionen föreslår skarpare åtgärder,
              har högre ambitioner och skapar fler jobb.
            </seg>
            <seg n="9a4c2504">
              Jobben behöver en ny regering, klimatet behöver en ny regering
              och, fru ålderspresident, Sverige behöver en ny regering.
            </seg>
          </u>
          <note type="speaker" n="7730cf3f">
            Anf. 192 WIWI-ANNE JOHANSSON (v):
          </note>
          <u who="wiwi-anne_johansson_62b46d" xml:id="i-eff935b37dd037f1-0" n="99aee1f2">
            <seg n="dba6b96e">
              Fru ålderspresident! De viktigaste förhandlingarna om vår framtid
              och våra globala gemensamma klimatåtaganden pågår som bäst i Köpenhamn.
              Där ställs nord mot syd och rika mot fattiga. Det är samma orättvisa
              här som där. Sverige spelar under ordförandeskapet en stor roll,
              eller borde i alla fall spela en stor roll. Det är med besvikelse
              vi kan konstatera att Sveriges regering inte tycks ta klimathotet
              på tillräckligt allvar. I Sverige sänks koldioxidskatten med 1
              öre vid årsskiftet. Internationellt driver Sverige att utvecklingsländerna
              själva ska betala en stor del av de kostnader som vi i den industrialiserade
              världen har orsakat. Detta är att smita från sitt ansvar och att
              skjuta över klimatbördan på dem som redan nu drabbas hårt av våra
              utsläpp. Biståndspengar tas till internationellt klimatbistånd
              som snarast borde kallas för klimatskadestånd.
            </seg>
            <seg n="73c8ab5b">
              Det är mot den bakgrunden vi i dag debatterar allmän miljö- och
              naturvård i kammaren.
            </seg>
            <seg n="cb646d92">
              Vi fick höra av statsminister Fredrik Reinfeldt i går att det
              ska bli en snabbstart med klimatfinansiering i de fattiga länderna.
              8 miljarder basunerades det ut att Sverige skulle betala. Det
              var ett inspel till resten av EU-länderna. Men dessa 8 miljarder
              är egentligen inte 8 nya miljarder. Det är 4 nya miljarder, för
              det finns 4 redan tidigare intecknade miljarder som man tar ur
              biståndspengarna. Till dem lägger man ytterligare 4 miljarder.
              Detta ska slås ut på tre år. Men dessa pengar tas också i huvudsak
              från biståndet. Det gäller pengar från 0,7 procent och upp till
              enprocentsmålet.
            </seg>
            <seg n="63c1db9b">
              Varifrån kommer resten att tas? Är det clean development mechanism,
              CDM, som man ska räkna hem? Man vidtar enkla åtgärder i utvecklingsländer
              som man räknar bort från våra egna åtaganden här hemma. Jag skulle
              vilja veta det, om det redan är uträknat. Det är tråkigt att Sverige
              inte längre är ett föregångsland vad gäller klimatminskningar
              på hemmaplan.
            </seg>
            <seg n="c29f2c0b">
              G77-gruppen, som består av fattiga länder, kräver att utvecklade
              länder åtar sig att minska sina utsläpp på hemmaplan med 40 procent.
              Den borgerliga regeringen tycker att det räcker med 20 procent,
              men det gör det inte.
            </seg>
            <seg n="1f28496c">
              Regeringens mål kommer inte att leda till den klimatomställning
              som Sverige behöver för miljöns och jobbens skull. Nästan hälften
              av de 20 miljoner ton som ska sparas har dessutom tidigare regeringar
              beslutat om. Det har redan genomförts. Två miljoner ton har beslutats
              av EU, och sex och en halv miljon gäller sådant man ska göra i
              andra länder och räkna av här hemma.
            </seg>
            <seg n="65b458dc">
              Vårt förslag från den rödgröna oppositionen är att minska dem
              mer, med 45 procent. Vi vill göra precis lika mycket. Vi satsar
              lika mycket som regeringen gör i andra länder, men vi vill inte
              räkna av det så att vi ska slippa göra någonting hemma. Och vi
              vill inte göra det i Europa vi vill göra det i de fattiga länderna.
            </seg>
            <seg n="74424bb6">
              Det skiljer ganska många ton koldioxid mellan våra förslag. I
              Vänsterpartiet föreslår vi också att Sverige bör använda 1 procent
              av vår bnp till klimatåtgärder. Det är en ambitionshöjning som
              klimatet kräver.
            </seg>
            <seg n="aec94196">
              Vi har hört tidigare att Diakonia och andra rörelser stöder oss
              i vår ökade ambitionsnivå. Det visar sig att också svenska folket
              stöder oss. 90 procent av svenska folket vill vara med och betala
              för klimatåtgärder i andra länder. Regeringen har alltså gott
              stöd för att kunna ha lite högre ambitioner på klimat- och miljöområdet.
            </seg>
            <seg n="281290dc">
              Fru ålderspresident! Regeringen, som säger sig ha världens mest
              ambitiösa klimatpolitik, har avvecklat klimatinvesteringsprogrammet
              Klimp. Det har vi talat om tidigare. Fortfarande är det lika obegripligt
              hur man kan göra det, för programmet minskade utsläppen med över
              1 miljon ton per år. Det är alltså inget försumbart. Det är lika
              mycket utsläpp som ungefär 180 000 av oss orsakar under ett år.
              Det är obegripligt att man lägger ned det. Det var ett projekt
              som var tänkt att avslutas efter 2008; det är lika bra att jag
              säger det, för jag får ändå höra det sedan. Men en klok regering
              skulle se till att det fortsatte att leva. Vi i den rödgröna oppositionen
              kommer att se till att återinföra det.
            </seg>
            <seg n="1b3c7cfa">
              Vi har också ett gemensamt förslag om Green New Deal. Vi har
              en finanskris, en jobbkris och en klimatkris. Green New Deal är
              ett klimatlyft som är bra, både för klimatet och för att fixa
              jobben. Men regeringen säger nej. Det går inte. Visserligen kommer
              de tillfälliga miljösatsningarna att stimulera ekonomin och jobben,
              men man anser inte att det går att förena med principen att förorenaren
              betalar. Men så måste det inte vara. Både klimatet och jobben
              kräver ett sådant här klimatlyft. Det kan mycket väl gå att förena,
              som sagt.
            </seg>
            <seg n="b2ebe949">
              I övrigt är det en princip som jag och Vänsterpartiet i och för
              sig tycker är bra. Vi skulle gärna vilja höra den borgerliga regeringen
              tala om principen att förorenaren ska betala när det gäller till
              exempel hushållsnära tjänster. Vi tycker absolut att det är bäst
              att den rike förorenaren betalar och inte lägger över det så att
              de fattiga ska betala det över skattsedeln.
            </seg>
            <seg n="56e2060f">
              Regeringen brukar anföra att biologisk mångfald är en av hörnstenarna
              i regeringens miljöpolitik. Det är det inte många som skulle skriva
              under på. Det måste i så fall vara en mycket liten sten som står
              bortglömd i ett hörn. Anslaget till biologisk mångfald minskar
              stadigt år 2010 med 268 miljoner kronor. Regeringen tar bort anslag
              som skulle gå till kalkning av sjöar, naturvård, viltvård, vattenförvaltning
              och skydd av värdefull natur. Det tycker vi inte är rimligt. Men
              de politiska prioriteringarna går väl i och för sig ganska bra
              ihop med Maud Olofssons tidigare uttalande om att den svenska
              miljöpolitiken alltför länge har handlat om hur vi ska skydda
              skogar och rädda skalbaggar. Ja, Vänsterpartiet tycker faktiskt
              att vi ska skydda skogar. Vi ska också rädda skalbaggar och andra
              kryp, stora som små.
            </seg>
            <seg n="2282b0ad">
              En annan sak som jag bara vill nämna är något som vi har diskuterat
              tidigare och som vi i den rödgröna oppositionen gärna skulle ändra
              på. Nära havet vill jag bo och det är inte bara Ulf Lundell som
              vill det. Det är många svenskar som vill bo nära havet. Dess värre
              har regeringen gjort det möjligt för väldigt många att bo nära
              havet i och med de ändrade strandskyddsreglerna. Det tycker jag
              är beklagligt.
            </seg>
            <seg n="56300983">
              Fru ålderspresident! Till slut vill jag bara säga att Socialdemokraterna,
              Vänsterpartiet och Miljöpartiet tidigare har visat att vi har
              kunnat samarbeta om en bra miljöpolitik med betydligt högre ambitioner
              än vad den här regeringen kan prestera. Jag yrkar bifall till
              reservationerna 7 och 8.
            </seg>
            <seg n="9f1c5084">
              (Applåder)
            </seg>
          </u>
          <note type="speaker" n="fd88c561">
            Anf. 193 TINA EHN (mp):
          </note>
          <u who="tina_ehn_f52113" xml:id="i-3d37cabe386e3c37-0" n="d88a612f" next="i-24162d019ee6651e-0"/>
          <note n="e00dcfe1">
            Fru ålderspresident! Vi debatterar miljö och jordbruksutskottets
            betänkande nr 1 om allmän miljö- och naturvård.
          </note>
          <u who="tina_ehn_f52113" xml:id="i-24162d019ee6651e-0" n="d88a612f" prev="i-3d37cabe386e3c37-0">
            <seg n="60275f50">
              Man skulle kunna börja med att säga som Tage Danielsson: Åh,
              vad världen är vacker låt den vara! Men det kan vi inte riktigt.
            </seg>
            <seg n="489ea20e">
              Jag tänkte ta upp lite grann om den politik som vi tycker är
              viktig att lyfta fram i samband med det här betänkandet och de
              satsningar vi vill göra och samtidigt naturligtvis lämna en del
              kritik.
            </seg>
            <seg n="47cc2938">
              Miljöpartiet föreslår en rejäl satsning på klimatområdet. Vi
              föreslår ett anslag för klimatsatsningar i utvecklingsländer som
              i enlighet med FN:s klimatkommission ligger utanför det ordinarie
              biståndet. Vi vill också göra en särskild satsning på klimatanpassning
              av fordonsindustrin. Vi vill se en utökning och en förlängning
              av stödet till klimatåtgärder i kommuner och energieffektivisering
              av bostäder och biogasproduktion. Samtidigt gör vi en omfattande
              och bred satsning på att nå miljömålen i linje med Miljömålsrådets
              förslag, med tonvikt på hav och att minska förlusten av biologisk
              mångfald och säkra framtida ekosystem.
            </seg>
            <seg n="40497619">
              Vi vill minska spridning av miljögifter och vidta åtgärder för
              våra hav. Vi har under hela vår existens satt klimatfrågan högt
              på den politiska dagordningen. Vi vet att vår ekonomi, vår välfärd
              och hela vårt samhällssystem är beroende av ett stabilt klimat.
              Vi anser att politisk trovärdighet kräver en aktiv och ambitiös
              klimatpolitik.
            </seg>
            <seg n="f50ace91">
              Klimatförändringarna är symtom på vårt överutnyttjande av resurser.
              När den insikten har satt sig hos människor kommer ofta en ny
              kreativitet. Det är den kreativiteten vi politiker ska alliera
              oss med och se till att utveckla genom forskning och teknikutveckling
              baserad på de ekonomiska system vi är beroende av och vad som
              är gränserna för vår existens. Det är de ramarna och gränserna
              som är de viktigaste och inte de gränser som gör det omöjligt
              för människor att flytta på sig när väl klimatet förändras.
            </seg>
            <seg n="e84db0f0">
              Genom både FN:s klimatkonvention och Kyotoprotokollet, som vi
              fortfarande har, har Sverige och andra rika länder förbundit sig
              att finansiera utsläppsminskningar och anpassning till klimatförändringarna
              i syd. I dessa överenskommelser står det uttryckligt att finansieringen
              ska ske utöver biståndsramen på 1 procent av bni. Det har klargjorts
              i riksdagens tidigare jordbruksutskott.
            </seg>
            <seg n="3b2a7dbd">
              Inte desto mindre föreslår regeringen i årets budgetförslag för
              det område vi debatterar 1,3 miljarder för investeringar i utsläppsminskningar
              och anpassningar i syd. Vi anser att det innebär en urholkning
              av biståndet och enprocentsmålet.
            </seg>
            <seg n="d014ee17">
              För oss är det en självklarhet att allt bistånd ska vara klimatsäkrat.
              Det är viktigt att dess främsta syfte är att bekämpa fattigdom.
              Att använda biståndspengar till finansiering av klimatanpassning
              motverkar inte bara fattigdomsbekämpning i syd. Det strider även
              mot åtaganden i de internationella avtal som vi har undertecknat
              och som regeringen säger sig respektera.
            </seg>
            <seg n="664a05d9">
              För närvarande pågår en förhandling om en förhoppningsvis global
              överenskommelse för att minska människans klimatpåverkan och anpassa
              samhället för den klimatförändring som är ofrånkomlig. Det nya
              avtalet ska i så fall träda i kraft när Kyotoprotokollets första
              period har löpt ut.
            </seg>
            <seg n="086ea910">
              I förhandlingen utgör utsläppsminskningar och anpassningar till
              klimatförändringar i syd en viktig del. Det är uppenbart att det
              finansiella behovet är mycket stort. Miljöpartiet har därför i
              betänkandet föreslagit ett inrättande av ett anslag utanför biståndsramen
              under utgiftsområdet, och det är ganska rejält. För de tre kommande
              åren föreslår vi att det anslås 1 400 miljoner kronor, som är
              ett ordentligt tag.
            </seg>
            <seg n="b8e6fbab">
              I förslaget till höstbudget som vi har lagt fram tillsammans
              med Socialdemokraterna och Vänstern har vi visat att vi vill ha
              en omställning av fordonsparken ur ett klimatperspektiv. Vi har
              föreslagit en klimatanpassning av fordonsindustrin. Vi vill ha
              en tydlig miljöbilsdefinition. Vi har också talat om beskattning
              av fordon. Vår uppfattning är att fordon med låga utsläpp ska
              gynnas, och bilar med höga utsläpp ska betala mer till exempel
              genom en koldioxidrelatering av förmånsbeskattning och fordonsbeskattning.
              Vi har också talat om allmän skrotningspremie och efterhandskonvertering.
            </seg>
            <seg n="88011fd1">
              De stora satsningarna för oss på det här området handlar om det
              som nu är allra viktigast, nämligen en klimatomställning i utvecklingsländerna.
              Det gäller också inom landet. Vi talar därför om att fortsätta
              arbetet med hållbara städer och också kalla det för Klimp. Där
              gör regeringen tvärtom och tar bort pengarna.
            </seg>
            <seg n="570169fa">
              Vi vill också ha en rejäl satsning på det som regeringen inte
              har lyckats ta tag i över huvud taget. Det är miljömålen och miljömålsarbetet.
              Här har man visat brist på förmåga att ta tag i miljöfrågorna
              på riktigt. Man har skickat iväg allting till en ny utredning,
              och inte förrän i vår kommer den utlovade miljömålspropositionen.
              Vi har hört om den propositionen. Miljöpartiet har nu efterfrågat
              den i ett par år. Vi har förstått att det inte har varit någon
              hög prioritet över huvud taget.
            </seg>
            <seg n="e2e8389e">
              Vi satsar på miljömålen. När vi har satt oss att jobba med dessa
              frågor har vi insett att ingen har försökt göra en bedömning av
              vad det skulle kunna kosta på de olika utgiftsområdena. Regeringen
              har inte gjort det, men vi har gjort det i Miljöpartiet. Vi har
              därför föreslagit rätt mycket pengar på olika poster som har med
              miljömålsarbetet att göra. Eftersom Naturvårdsverket är den centrala
              myndigheten i arbetet med miljömålen har vi också föreslagit att
              man ska höja det anslaget.
            </seg>
            <seg n="29091ab9">
              Vi hade ett årligt miljömålseminarium i riksdagen den 22 oktober.
              Man kan läsa precis vartenda ord som sades där i vårt betänkande
              som vi debatterar här i dag. Det är ganska intressant. Vi fick
              återigen höra om det viktiga arbetet. Alla verkar instämma i att
              det ändå är väldigt viktigt. Men vi ser inte att det kommit någon
              proposition, vilket har stannat upp arbetet en hel del.
            </seg>
            <seg n="89c56b71">
              Havsmiljökommissionen konstaterade 2003 att vi vet vad som behövs
              för att förbättra havsmiljön. Problemet är den politiska viljan.
              Ett klart bakslag för havsmiljö var regeringens förslag att skatten
              på kväve och kadmium i handelsgödsel skulle avskaffas till år
              2010. Intäkterna från skatten har återförts till näringen i form
              av ersättning för åtgärder för att minska jordbrukets miljöbelastning
              och för forskning om hållbart jordbruk.
            </seg>
            <seg n="4a3f47d0">
              De intäkter som nu uteblir är av samma storleksordning som regeringens
              samlade havsmiljösatsning. Vi från oppositionen har varit emot
              att man slopat skatten på handelsgödsel. Enligt regeringen egna
              beräkningar minskar skatten kväveläckaget från jordbruksmarken
              med ca 1 500 ton kväve per år. Det är jämförbart med vad som uppnåtts
              med kostsamma åtgärder som ersättning till lantbrukare för fånggrödor.
              Handelsgödselsanvändningen är dessutom en klimatfråga. Jag kommer
              att återkomma till den också under debatten om nästa betänkande.
            </seg>
            <seg n="3f713d13">
              Jag vill också säga något om skogen. En inventering av Sveriges
              främsta experter slog fast att skyddet av befintliga skogar med
              särskilt höga naturvärden inte räcker för att hejda förlusten
              av den biologiska mångfalden i våra skogar. Samtidigt har regeringen
              föreslagit en nedskärning av anslaget.
            </seg>
            <seg n="0f472a40">
              Miljöministern har tidigare hävdat att man skulle hitta billigare
              sätt att skydda skog. Det har man inte lyckats med. Man har också
              försökt att dölja den ambitionsnivå som man har haft genom vad
              jag skulle vilja kalla för ett illusionsnummer.
            </seg>
            <seg n="e77230d5">
              År 2001 fattade riksdagen beslut om att ytterligare 900 000 hektar
              skyddsvärd skogsmark skulle undantas från produktionen till år
              2010. Av detta förväntades skogsägarna avsätta 500 000 hektar
              frivilligt, varför staten skulle behöva avsätta medel för att
              ge ytterligare 400 000 hektar ett formellt skydd.
            </seg>
            <seg n="74a06e5d">
              I somras föreslog regeringen att drygt 100 000 hektar frivilligt
              skyddad skog på statlig mark skulle få ett formellt skydd. Man
              menar att man då har närmat sig målet. Den här manövern gör bara
              att viss skog överförs från en kategori till en annan. Det ökar
              inte den totala mängden skyddad skog. Denna överföring innebär
              att det blir överskott på skyddad skog i vissa delar av landet
              och för vissa skogstyper och fortsatt underskott i andra delar
              av landet. Man kan nästan kalla det för ett PR-trick.
            </seg>
            <seg n="1d8d8ae1">
              Det behövs pengar till den biologiska mångfalden. Där ser vi
              att regeringen inte alls har de ambitionerna. Det finns ett anslag
              som heter Förorenade områden. Det är också ett anslag som man
              tullar på mycket och där man tar bort en hel del pengar. Vi har
              hittills under mandatperioden sett en nedskärning med 365 miljoner
              kronor.
            </seg>
            <seg n="6e1bfdcd">
              Jag skulle vilja sluta med att säga att naturvården i Sverige
              fyller 100 år i år. Regeringens present har varit ett urholkat
              strandskydd, minskat anslag till biologisk mångfald och ingen
              miljömålsproposition. Sammantaget har man missat många tillfällen
              till ett tydligt ansvar.
            </seg>
            <seg n="83b3b3d8">
              Avslutningsvis vill jag också säga någonting om de reservationer
              som finns. Vi tar bland annat gemensamt upp frågan om strandskydd
              och de kritiska punkter för klimatet när det handlar om flyg och
              sjöfart. Det handlar också om de flexibla mekanismerna, där regeringen
              satsat rätt mycket pengar i CDM-projekt för att köpa sig fria.
            </seg>
            <seg n="60e46c0f">
              Jag ställer mig naturligtvis bakom alla Miljöpartiets reservationer
              men yrkar bifall till reservation 16.
            </seg>
          </u>
          <note n="82c1a249">
            I detta anförande instämde Jan Lindholm (mp).
          </note>
          <note type="speaker" n="5391a0d8">
            Anf. 194 SOFIA ARKELSTEN (m):
          </note>
          <u who="sofia_arkelsten_995194" xml:id="i-229dbe2a9f05991a-0" n="0d3aa39c" next="i-55c2627973509e99-0"/>
          <note n="c27ba5ce">
            Fru ålderspresident! Jag börjar med att yrka bifall till utskottets
            förslag i betänkandet.
          </note>
          <u who="sofia_arkelsten_995194" xml:id="i-55c2627973509e99-0" n="0d3aa39c" prev="i-229dbe2a9f05991a-0">
            <seg n="87581885">
              I dag debatterar vi budgeten för utgiftsområde 20 allmän miljö-
              och naturvård. Vi fattar beslut om mer än 5,2 miljarder kronor.
              Det är mycket pengar.
            </seg>
            <seg n="837e0af0">
              Även i tider av ekonomisk oro måste vi prioritera miljön. Regeringens
              budget visar att vi tar oss an utmaningen. Vi vågar satsa. Vi
              vågar göra det i Sverige, och vi vågar göra det utomlands. Det
              gör Sverige till ett föregångsland på miljöområdet.
            </seg>
            <seg n="dc114ca6">
              Även om vi i utskottet fattar beslut inom just det här området
              finns det massor av pengar riktade till miljö som ligger inom
              andra utgiftsområden. Man kan bara konstatera att riksdagens organisation
              ställer oss inför en del utmaningar här.
            </seg>
            <seg n="737f0657">
              Ett av områdena är vår internationella handel, ett är utvecklings-
              och biståndspolitiken, ett är forskningspolitiken och ett annat
              är infrastrukturpolitiken. Jag är stolt över att tycka att två
              av våra viktigaste miljöministrar heter Ewa Björling och Gunilla
              Carlsson. Det som Sverige genomför i handelspolitiken med att
              driva till exempel frågan om frihandel för klimatsmarta varor
              och i utvecklingspolitiken där vi har klimatsäkrat hela budgeten
              gör en enorm miljönytta. Däremot mäter vi inte det på samma sätt,
              och vi får inte redovisning i det här. Det kan jag se som en viss
              brist.
            </seg>
            <seg n="bc234700">
              Forskning och vetenskap ligger till grund för den borgerliga
              miljöpolitiken. Klimatet är ett av regeringens prioriterade forskningsområden.
              Vi ökar de anslagen också. Vi satsar drygt 1,6 miljarder på miljöforskning
              fram till 2012. Det ger oss en bra grund så att vi kan ta oss
              an de nya utmaningarna och hitta de nya smarta lösningarna.
            </seg>
            <seg n="e0749334">
              Miljöfrågorna handlar som vanligt om ganska handfasta saker.
              Det är sopor, avlopp och logistik. Vi ska inte debattera infrastrukturen
              i dag, men vi kan konstatera att det nu finns färska fina pengar
              så att vi kan få ordning på logistiken i det här landet.
            </seg>
            <seg n="42794ce3">
              Där kommer också arbetslinjen in i bilden. Med fler som arbetar
              och stabila statsfinanser finns det pengar till investeringar
              i miljö. Om det inte finns pengar blir det en ond cirkel. Det
              finns inte en enda kris som mänskligheten har ställts inför som
              man har kunnat spara sig ur. Det krävs kapital för utveckling.
            </seg>
            <seg n="db6ff620">
              Vi i utskottet har utvärderat några saker lite extra. Vi har
              särskilt följt upp just hav och klimat. Det är två av miljömålen
              som man kan säga att vi har tagit med förtur. Hav och klimat tar
              mycket resurser. Det krävs internationellt samarbete, och det
              tar tid innan effekterna syns. Man kan bara titta på Östersjön,
              som brukar jämföras med ett badkar. Det tar 30 år innan vattnet
              har bytts ut.
            </seg>
            <seg n="71711445">
              Vi är tydliga med att mer måste göras. Därför har vi levererat
              två stora propositioner om det i somras. Jag är stolt över att
              vi har kunnat leverera de här två målen med förtur. Både hav och
              miljö genomsyrar dessutom hela alliansens politik. En seger som
              vi har haft inom det europeiska ordförandeskapet Sverige har ju
              lett EU i snart ett halvår är Östersjöstrategin, som kombinerar
              miljö-, tillväxt- och säkerhetsfrågor. Arbetet med att göra Östersjön
              till ett pilotprojekt pågår.
            </seg>
            <seg n="e5b3814d">
              Fru ålderspresident! Medan vi står här pågår förhandlingarna
              i Köpenhamn. Höstens världsmästerskap i positionering är i final
              nu. Jag har ett otroligt stort förtroende för det ledarskap som
              Fredrik Reinfeldt har visat, för det arbete som Andreas Carlgren
              har lagt ned och för den utmaning som hela regeringen har mött.
            </seg>
            <seg n="6a9c138b">
              Det är ingen lek att samla EU:s länder till en samlad ståndpunkt.
              Det är tufft att komma fram i förhandlingarna. Vi kan skrika och
              bråka här hemma och säga höga siffror. Vi kan prata om den svenska
              geografin. Men om vi inte tar det globala hotet på allvar och
              har ett globalt synsätt kommer vi inte att komma så långt.
            </seg>
            <seg n="5e87fc91">
              Jag får också mejl från lobbyister med långa önskelistor där
              de vill att vi ska leverera diverse saker. Men det här är allvarliga
              frågor alltför allvarliga för att man ska börja plocka politiska
              poäng. Huvudsaken med mötet i Köpenhamn är att vi får ett avtal
              på plats.
            </seg>
            <seg n="ddc47372">
              Först kommer politiken. Det är det som är substansen. Sedan kommer
              formen. Det är lite funkis funktion före form.
            </seg>
            <seg n="03a09d28">
              Viktigast för mig är att alla länder omfattas av avtalet. Därför
              är det viktigt att hela det civila samhället sätter press på politiker
              över hela globen så att det politiska priset för haveri blir högt.
              Jag förstår att det inte är enkelt i länder som Saudiarabien eller
              Venezuela. Men det går i andra länder nära oss, som Polen och
              Italien.
            </seg>
            <seg n="581117de">
              Sverige går återigen före bland EU-länderna och berättar vad
              vi avsätter i det som kallas snabbstarten. Det är det arbete som
              börjar redan nu. Man ska inte vänta på att Kyotoprotokollet löper
              ut. Vi lägger sammanlagt ungefär 8 miljarder.
            </seg>
            <seg n="dad12fb0">
              Fru ålderspresident! Jag kommer nu tillbaka till budgeten. Vi
              ser att det finns 16 reservationer. Ni är överens om 6 av dem.
              10 är ni inte överens om. Men i det stora hela verkar ni ändå
              gilla vår budget. Det skiljer ungefär 1 miljard mellan Socialdemokraterna
              och Miljöpartiet. Miljöpartiet lägger nästan 9 miljarder sammantaget.
            </seg>
            <seg n="77f51b47">
              Jag har ett favoritförslag från oppositionen som jag tycker ska
              uppmärksammas. Det är Miljöpartiets förslag att införa eller åtminstone
              utreda personliga utsläppskvoter. Det är en debatt som jag gärna
              tar här. Ska det vara en ny form av ekonomi? Är det vänsterns
              nya världsordning vi pratar om? Det här är en debatt som kan få
              både FRA och Ipred att blekna. Det handlar om integritet.
            </seg>
            <seg n="7fc73f49">
              Det är lätt att driva en överbudspolitik och säga höga siffror.
              Det är uppenbarligen lätt att klaga på regeringen; det märkte
              vi nyss. Jag kan konstatera att Anders Ygeman var så upptagen
              av det att han glömde att yrka. Han glömde att berätta för kammaren
              och svenska folket vad det egentligen är han vill genomföra vad
              som är skillnaden mellan hans politik och vår. Vi politiker har
              inte så mycket humor, men det var kul för oss!
            </seg>
            <seg n="4982e3ca">
              Avslutningsvis är jag stolt över att presentera en budget för
              miljö som är rejäl. Vi har inte bara pengar. Vi har också uppföljningen
              och åtgärderna. Vi har ledarskap, ett globalt synsätt och en helhetssyn.
              Dessutom har vi respekt för arbetslinjen och för skattebetalarnas
              pengar. Mest pang för pengarna; det är vår inställning. Det här
              är äkta miljöpolitik.
            </seg>
          </u>
          <note type="speaker" n="5f7f32d8">
            Anf. 195 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-ac1fbe1b613f61ea-0" n="2b073800" next="i-6287f6f8a52c0f7d-0"/>
          <note n="5149b860">
            Fru ålderspresident! Till att börja med yrkar jag bifall till
            utskottets förslag i betänkandet och avslag på samtliga reservationer,
            även dem som Anders Ygeman glömde att yrka på.
          </note>
          <u who="claes_vasterteg_c3eca8" xml:id="i-6287f6f8a52c0f7d-0" n="2b073800" prev="i-ac1fbe1b613f61ea-0">
            <seg n="309b4c66">
              Vi är nu i en avgörande tid. Klimatmötet i Köpenhamn har börjat.
              De närmaste veckorna är målsättningen att världens länder ska
              sluta en överenskommelse som möter klimatutmaningen. Målet är
              en överenskommelse som håller jordens temperaturökning under två
              grader och som omfattar alla länder.
            </seg>
            <seg n="214db514">
              Just nu är det avgörande att EU ser till att öka trycket på de
              länder som inte har presenterat tillräckligt ambitiösa bud. Vi
              kan konstatera att de samlade bud som just nu ligger på bordet
              inte är tillräckliga.
            </seg>
            <seg n="c8556549">
              Oavsett hur klimatmötet i Köpenhamn slutar måste vi redan i dag
              förbereda oss på framtidens klimateffekter. Vi har ett moraliskt
              ansvar för att stödja utvecklingsländernas anpassning till det
              nya klimatet. Vi har ett ansvar för att se till att bidra till
              att de kan begränsa sina utsläpp. Centerpartiet är övertygat om
              att både vi i den rika världen och de fattiga länderna kan utvecklas
              samtidigt som vi minskar våra utsläpp. Inte minst Sverige har
              visat att det går att kombinera ekonomisk tillväxt med minskade
              utsläpp av växthusgaser.
            </seg>
            <seg n="e4a4288d">
              Fru ålderspresident! Det är glädjande att samtliga partier i
              riksdagen är överens om att arbetet med att möta klimatutmaningen
              ska fortgå med oförminskad styrka. Samtidigt som vi står här i
              dag i Sveriges riksdag och debatterar dessa frågor är det viktigt
              att påminna sig om att klimatförändringarna är en global fråga
              och en fråga som kräver globala lösningar. Vi inom Centerpartiet
              har alltid sett det som självklart och grundläggande för en framgångsrik
              klimatpolitik att man sätter in klimatfrågan och klimatpolitiken
              i ett globalt sammanhang. Klimatet känner inga gränser. Många
              av svaren ligger i ett globalt engagemang och ansvarstagande.
            </seg>
            <seg n="7aba29ab">
              Vi kan konstatera att erfarenheten från handelsområdet säger
              oss att stängda gränser och protektionism inte löser problem.
              Det gäller även klimatfrågan.
            </seg>
            <seg n="ac0fcef6">
              Men den globala dimensionen betyder inte att det är oviktigt
              hur vi väljer att agera på hemmaplan. För att miljöminister Andreas
              Carlgren ska kunna vara trovärdig i förhandlingarna med sina ministerkolleger
              runt om i världen krävs det att Sverige visar ledarskap och vågar
              gå före, vilket vi gör.
            </seg>
            <seg n="525a7adf">
              Sedan fjolårets budgetdebatt har riksdagen beslutat om världens
              mest ambitiösa klimat- och energipolitik som innehåller visionen
              om att Sverige inte ska ha några nettoutsläpp av växthusgaser
              till atmosfären år 2050.
            </seg>
            <seg n="e0f83a06">
              Fru ålderspresident! De budgetbetänkanden som vi diskuterar här
              i dag syftar bland annat till att fullfölja de delar som vi beslutade
              om i klimat- och energipropositionen precis före sommaruppehållet.
              Arbetet med klimatanpassning och klimatforskning fortsätter. Insatserna
              för anslaget Internationella klimatinvesteringar förlängs genom
              en ökning med 200 miljoner kronor 2012.
            </seg>
            <seg n="91ca25dc">
              Totalt satsas över 1 miljard kronor under en femårsperiod på
              internationella klimatinvesteringar.
            </seg>
            <seg n="30b0e084">
              Sverige ska visa ledarskap, både i vad vi gör här hemma och internationellt.
              Åtgärder för de allra fattigaste länderna som ofta drabbas hårdast
              av klimatförändringarna är en nyckelfråga. Att stärka förtroendet
              mellan utvecklingsländer och industrialiserade länder är avgörande
              för en ambitiös överenskommelse i Köpenhamn.
            </seg>
            <seg n="20e925f3">
              Fru ålderspresident! I de tider vi befinner oss i just nu är
              det lätt att enbart fokusera på klimatet, men det finns, som bland
              andra Tina Ehn har nämnt i debatten, ett antal andra miljöfrågor
              som är viktiga. Det visade alliansregeringen när den tillträdde
              2006 och pekade ut tydliga prioriteringar: klimatet och havsmiljöfrågorna.
              Vi följer också upp det med handling.
            </seg>
            <seg n="5e3817dd">
              När regeringen tillträdde fanns det inget havsmiljöanslag i budgeten,
              och regeringen valde därför att rivstarta med en tydlig havssatsning
              och att avsätta en havsmiljard under mandatperioden detta för
              att motverka övergödning, restaurera haven och öka kunskapen.
              Ytterligare 105 miljoner kronor tillförs nu för 2012.
            </seg>
            <seg n="b346905a">
              En havsproposition har lagts fram och beslutats om av Sveriges
              riksdag. Den innehåller ett trettiotal olika uppdrag till myndigheter
              som ska leda till en förbättrad havsmiljö, och vi ska se till
              att bilda en havsmiljömyndighet.
            </seg>
            <seg n="99245c01">
              Regeringen har satsat ojämförligt stort på att förbättra miljön
              i Östersjön och Västerhavet. Nu säkrar vi den fortsatta satsningen
              på att rädda våra hav.
            </seg>
            <seg n="cb024bc6">
              Fru ålderspresident! När jag jämför de totala miljöanslagen i
              alliansregeringens budgetar med s-regeringens budgetar under 20032006
              kan jag konstatera att Socialdemokraterna med stöd från Miljöpartiet
              och Vänsterpartiet satsade ca 15 miljarder kronor på miljöområdet
              under dessa år. Alliansregeringen har höjt anslagen med en tredjedel
              till drygt 20 miljarder kronor under mandatperioden. Den höga
              ambitionsnivån ligger kvar för kommande år, 2011 och 2012.
            </seg>
            <seg n="ee1a3090">
              Med de nu beslutade satsningarna har regeringen tillfört miljöområdet
              drygt 20 miljarder kronor under mandatperioden. Det är en ökning
              med nära 5 000 miljoner kronor. Det tycker jag talar sitt tydliga
              språk om vem det är som ser till att förändra miljöpolitiken.
            </seg>
            <seg n="9c77b9af">
              Fru ålderspresident! Under sin tid vid makten var Socialdemokraterna
              duktiga på att mynta fina begrepp, exempelvis det gröna folkhemmet.
              Vi kan då konstatera att myndigheternas prognoser visar att de
              åtgärder som den förra regeringen lämnade efter sig bara skulle
              ha lett till att koldioxidutsläppen hade minskat med 2 procent
              ytterligare under perioden 19902020.
            </seg>
            <seg n="3159012b">
              Låt mig konstatera att det är likadant när Socialdemokraterna
              är i opposition. Socialdemokraterna med Anders Ygeman är i denna
              kammare inte sena att högljutt bjuda över regeringen när det gäller
              klimatmålen. Men när det kommer till konkreta åtgärder blir det
              tämligen tyst. Skillnaden mellan alliansregeringen och oppositionen
              är att Allians för Sverige kan redovisa ton för ton hur utsläppsminskningarna
              ska gå till. Vänsteroppositionen kan inte redovisa något skarpt
              och trovärdigt klimatalternativ. Hur mycket jag än läser i deras
              motioner från den allmänna motionstiden lyckas jag inte utläsa
              hur man ska nå de höga mål som de sätter upp. Det tycker inte
              jag är en trovärdig klimatpolitik.
            </seg>
            <seg n="19f1bbeb">
              I denna debatt upprepar vänsteroppositionen, föga förvånande,
              klimatinvesteringsprogrammens förträfflighet. Jag kan säga: De
              fyllde en funktion. Men det var också, som Wiwi-Anne Johansson
              framhöll, tänkt att de skulle avslutas, vilket vi gjorde. Vi kan
              också konstatera att Konjunkturinstitutet i sin utvärdering av
              klimatinvesteringsprogrammen har konstaterat att 40 procent av
              Klimpbidragen kunde ha använts mer kostnadseffektivt.
            </seg>
            <seg n="417be1d7">
              Låt oss konstatera att var sak har sin tid. Vi lämnar Klimpbidragen,
              precis som planen var, och satsar på åtgärder på andra områden.
              De åtgärder vi vidtar på detta utgiftsområde, på energiområdet,
              överstiger vida de satsningar som klimatinvesteringsprogrammet
              innehöll.
            </seg>
            <seg n="1e086905">
              Fru ålderspresident! Jag kan också konstatera att Miljöpartiets
              alla miljöskatter är ett kapitel för sig. Sammanlagt föreslår
              man höjningar på drygt 20 miljarder kronor i miljöskatter. Någon
              grön skatteväxling, som Miljöpartiet så vackert har pratat om
              förut, går det inte att hitta i deras budgetmotioner. Det enda
              tillfälle man nämner ordet skatteväxling är när man refererar
              till vad som hände under den förra mandatperioden. Det är uppenbart
              att Miljöpartiet har blivit tvunget att anpassa sig till vänstermallen
              och bli ett skattehöjarparti.
            </seg>
            <seg n="f0eb32e4">
              Centerpartiet och Allians för Sverige tar miljöfrågorna på stort
              allvar. Med vår politik ser vi till att Sverige har ledartröjan,
              är ett föredöme och är med på allvar och påverkar i EU och som
              nu under klimatmötet i Köpenhamn.
            </seg>
          </u>
          <note type="speaker" n="2bafd59f">
            Anf. 196 ANDERS YGEMAN (s) replik:
          </note>
          <u who="anders_ygeman_6a8412" xml:id="i-48e9adf8b4871a9b-1" n="a5b5a36b">
            <seg n="46351778">
              Fru ålderspresident! Jag ska börja med att trösta Västerteg och
              Arkelsten med att yrka bifall till reservation 7. Jag strök fem
              sidor ur mitt tal för att spara kammarens tid, en ambition som
              inte delas av alla.
            </seg>
            <seg n="c18b9cb7">
              Claes Västerteg säger att oppositionen högljutt bjuder över majoriteten
              och att det var annorlunda på den tiden då socialdemokratin var
              vid makten. Det är sant. För på den tiden hade vi en opposition
              som högljutt bjöd under regeringen.
            </seg>
            <seg n="2090c2ef">
              När vi lade fram de skarpa klimatförslag som har lett till minskning
              av utsläpp med 10 procent fanns det varje gång ett alliansparti
              som röstade nej. När vi gick till val på att klara klimatutmaningen
              fanns det allianspartier som gick till val på att sänka bensinskatten.
            </seg>
            <seg n="da91c1dc">
              Så var det. Vi fick kämpa emot oppositionen för att få igenom
              en politik för klimatet. Ni har den ganska lyckliga omständigheten
              att ni har en opposition som jagar er och kräver mer. Var glad
              över det, Claes Västerteg! Det är en tillgång i ert klimatarbete.
            </seg>
            <seg n="f0690b74">
              När det gäller havsmiljön vill jag återigen ge Claes Västerteg
              rätt. Han säger att man gick från ord till handling när det gäller
              havsmiljön. Man tog ju bort skatten på handelsgödsel, så att mer
              övergödning kan forsa ut i Östersjön. Det är att gå från ord till
              handling, men det är fel handling.
            </seg>
            <seg n="7a5431bb">
              Sedan måste jag bara fråga. Ni säger att vi ska ha ledarskap
              och gå före, att vi har världens framgångsrikaste klimatpolitik
              och att vi har ledartröjan och så vidare. Har alltså Svenska kyrkan
              fel? Har miljörörelsen fel? Har Danmark fel? Har u-länderna fel?
            </seg>
            <seg n="44225b2b">
              Claes Västerteg: Finns det verkligen ingenting i det som alliansregeringen
              har gjort fram till Köpenhamn som är fel? Finns det inte någon
              liten brist som kan förbättras? Vad är det som gör att ni är så
              fantastiskt glada och miljörörelsen och folkrörelserna är så fantastiskt
              ledsna?
            </seg>
          </u>
          <note type="speaker" n="11f43e61">
            Anf. 197 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-327c6ee10514d733-0" n="2b073800">
            <seg n="0e2b2c31">
              Fru ålderspresident! Låt oss gå tillbaka ungefär tre och ett
              halvt år, eller kanske lite mer, till våren 2006. Då lade den
              dåvarande socialdemokratiska regeringen fram en klimatproposition
              här i riksdagen. Man hade då möjligheten att peka ut tydliga mål
              som skulle kunna fastställas av riksdagen för hur mycket Sverige
              skulle minska sina utsläpp av växthusgaser till 2020. Man hade
              den möjligheten.
            </seg>
            <seg n="93539425">
              Men vad stod det då i propositionen? Jo, man upprepade målet
              2012, som Centerpartiet också delade. Man vad gjorde man i övrigt?
              Jo, man gjorde en bedömning. Därför är det förvånande att Anders
              Ygeman nu står här och klagar på regeringen och regeringens agerande.
              När man själv hade möjligheten tog man nämligen inte den chansen.
              Det är inte en trovärdig politik.
            </seg>
            <seg n="9cfced02">
              Detta går också igen i den politik man för nu. Man ropar efter
              höga mål, men man följer inte upp det och specificerar vilka utsläppsminskningar
              man kan göra. Vi har redovisat ton för ton hur vi ska nå våra
              målsättningar. Anders Ygeman blir trovärdig när han klarar av
              att redovisa hur han når de höga mål som han har satt upp.
            </seg>
          </u>
          <note type="speaker" n="61b273c8">
            Anf. 198 ANDERS YGEMAN (s) replik:
          </note>
          <u who="anders_ygeman_6a8412" xml:id="i-48e9adf8b4871a9b-2" n="a5b5a36b">
            <seg n="a57bc243">
              Fru ålderspresident! Det var ett imponerande anförande av Claes
              Västerteg. Det hade blivit än mer imponerande om han hade berättat
              vilken hans egen bedömning av klimatmålet var. Han hade ju ingen
              annan bedömning än den som den socialdemokratiska regeringen hade.
              Han var ju överens med oss.
            </seg>
            <seg n="20a26316">
              När Sverige skrev på Kyotoavtalet fick vi möjlighet genom bördefördelningen
              att öka våra utsläpp med 4 procent. Vi valde i stället att gå
              till riksdagen med förslag om att minska våra utsläpp med 4 procent.
              Kanske Claes Västerteg minns vad Moderaterna då yrkade på? Jo,
              att vi skulle öka våra växthusgasutsläpp.
            </seg>
            <seg n="9db0bc3b">
              Men det var inte bara detta att vi lade fram ett mål. Vi lade
              också fast en skarp politik som flera allianspartier röstade emot.
              Vad hände? Jo, vi minskade våra utsläpp, men inte med 4 procent
              och inte med 8 procent.
            </seg>
            <seg n="3dcaf655">
              Vi minskade våra utsläpp med 10 procent, något som hade varit
              omöjligt om kammaren i stället hade röstat på de borgerliga reservationerna.
            </seg>
            <seg n="481071d1">
              Vi har inte bara en skarp politik. Vi har visat i regeringsställning
              att vi klarar att kraftigt överträffa de mål vi sätter upp.
            </seg>
            <seg n="d7d57508">
              Jag noterar att trots att Claes Västerteg hade två minuter på
              sig fanns det inte ett enda missgrepp som alliansregeringen hade
              gjort, inte en enda punkt där man kunde ha gjort något bättre.
              Alliansregeringen vet bäst. Kyrkan, miljörörelsen, folkrörelserna,
              u-länderna är ute och cyklar.
            </seg>
            <seg n="13adbeb6">
              Jag är rädd att den inställningen kanske inte är den mest framgångsrika
              när vi ska leda internationella klimatförhandlingar.
            </seg>
          </u>
          <note type="speaker" n="c7b9ce05">
            Anf. 199 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-327c6ee10514d733-1" n="2b073800">
            <seg n="5c4411af">
              Fru ålderspresident! Anders Ygeman jämförde i sitt anförande
              klimatförhandlingarna med en fotbollsmatch. Jag tycker att det
              är att göra det lite enkelt för sig.
            </seg>
            <seg n="0794b505">
              Vi åker inte till Köpenhamn med inställningen att vi ska besegra
              några, att vi ska vinna över några. Vi åker dit för att vi ska
              klara klimatutmaningen, för att vi ska besegra utsläppen. Då går
              det inte att åka dit med attityden att vi ska vinna över någon.
              Vi ska nå en överenskommelse där vi ser till att klara tvågradersmålet.
            </seg>
            <seg n="49825aef">
              När vi åker från Köpenhamn någon gång i slutet på nästa vecka
              ska världen känna sig som vinnare. Det är vår inställning. Det
              är på det sättet man bedriver ledarskap.
            </seg>
            <seg n="284fe8cf">
              Det ledarskapet kräver att man har en trovärdig klimatpolitik.
              Det har Sveriges regering. Det har Sverige.
            </seg>
            <seg n="aa7b0145">
              Vi visar ton för ton hur vi kommer att minska våra utsläpp. Vi
              kommer att ha debatter här framöver. Vi har haft debatter. Anders
              Ygeman har haft chansen. Han har fortfarande inte lyckats visa
              hur de ska minska sina utsläpp. Det talar sitt tydliga språk.
              Det är inte en trovärdig klimatpolitik.
            </seg>
            <seg n="9f1c5084">
              (Applåder)
            </seg>
          </u>
          <note type="speaker" n="b2d18d4d">
            Anf. 200 TINA EHN (mp) replik:
          </note>
          <u who="tina_ehn_f52113" xml:id="i-07558c29b81935ef-0" n="d88a612f">
            <seg n="8223850f">
              Fru ålderspresident! Det finns mycket att säga om det som vi
              har hört här. Det är många siffror som upprepas. Man blir lite
              förvånad. Var kommer allt ifrån?
            </seg>
            <seg n="f31ee7ce">
              Avsikten var att avskaffa Klimp. Det gäller Hållbara städer också.
              Det är ett tecken på att man inte har förstått att det behöver
              satsas i stället för att plocka bort pengar till sådana viktiga
              klimatinvesteringsprojekt.
            </seg>
            <seg n="4ca6d555">
              Jag måste fråga: Varför satsar man pengar från biståndsbudgeten
              på klimatanpassning i länder som behöver de biståndspengarna i
              allra högsta grad? De går till kvinnor, utbildning, mat och annat.
              Det är märkligt att man gör på det sättet.
            </seg>
            <seg n="b6a56183">
              Vi hörde också om vad man hade för politik för Östersjön. Vi
              har hört flera gånger tidigare att i stället för att satsa på
              miljömålen har man plockat fram klimatfrågan, och man har plockat
              fram havsmiljöfrågan. Vi ser att klimatfrågan är något som man
              gärna skjuter i väg på satsningar i andra länder. Man tar pengar
              från fel poster, skulle jag vilja säga.
            </seg>
            <seg n="c8e904ef">
              I havsmiljöfrågan gör man helt fel. Man tar bort det enda ekonomiska
              styrmedel man har. Det är skatten på mineralgödsel.
            </seg>
          </u>
          <note type="speaker" n="53a0bc6d">
            Anf. 201 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-327c6ee10514d733-2" n="2b073800">
            <seg n="9c526596">
              Fru ålderspresident! Först ska jag säga att det var intressant
              att lyssna på Tina Ehns anförande i talarstolen. Hon pratade om
              vad Miljöpartiet ville och vilka förslag man hade. Det hedrar
              Tina Ehn.
            </seg>
            <seg n="54b5b41c">
              Men låt oss ta diskussionen kring klimatinvesteringsprogrammet
              och Hållbara städer. För mig är projekt något som har en tydlig
              början och ett tydligt slut. Man gör en satsning under en viss
              period. Men det verkar inte vara Tina Ehns, Miljöpartiets och
              hennes kollegers syn. Klimatinvesteringsprogrammet och det projektet
              ska leva på i all evinnerlig tid.
            </seg>
            <seg n="3df12253">
              Vi väljer att göra olika satsningar som har en riktad verkan.
              Man har det i projektform så att det ska finnas ett slut. Jag
              vill inte fortsätta med ett program eller ett projekt som inte
              är effektivt och som kunde ha uppnått utsläppsminskningarna på
              ett helt annat sätt utan de statliga bidragen.
            </seg>
            <seg n="864e0200">
              Det vi gör vad det gäller satsningar på andra generationens biodrivmedel
              syns inte i det här betänkandet men har en tydlig koppling till
              miljöfrågorna, till klimatet. Det handlar också om biogasområdet.
              Det är två områden där satsningarna vida överstiger klimatinvesteringsprogrammet.
              Det kommer vi att ha stor nytta av i Sverige, när det gäller att
              minska våra utsläpp av växthusgaser men också för att skapa nya
              arbetstillfällen, nya företag och kunna bidra till miljöteknikexport.
            </seg>
            <seg n="b3ee744d">
              Jag tycker att det är en tydlig skillnad mellan alliansens och
              vänsteroppositionens politik.
            </seg>
            <seg n="15e45245">
              Tina Ehn nämnde i sin replik miljömålen. Låt mig upprepa det
              som Sofia Arkelsten sade. Vi har tagit en del miljömål i särskild
              ordning som vi anser är extra viktiga och vill prioritera. Jag
              tycker att det är en rätt klok politik att prioritera en del miljömål
              just för att komma fram på det området.
            </seg>
            <seg n="0d5da601">
              Särskilt har vi valt att prioritera havsmiljön som var ett eftersatt
              område. Det fanns inget havsmiljöanslag innan. Nu ser vi till
              att det finns rejält med resurser så att det verkligen går att
              göra skillnad i slutändan.
            </seg>
            <seg n="ef6066bd">
              Det är vår tydliga miljöpolitik från Allians för Sveriges sida.
              Det är inte bara tomt prat. Det är verklig handling också.
            </seg>
          </u>
          <note type="speaker" n="c4320c8a">
            Anf. 202 TINA EHN (mp) replik:
          </note>
          <u who="tina_ehn_f52113" xml:id="i-07558c29b81935ef-1" n="d88a612f">
            <seg n="823dbe95">
              Fru ålderspresident! Nu under ordförandeskapet har miljöministern
              varit i Strömstad och tagit del av hur viktigt det är att ha en
              god beredskap för den artutrotning som pågår. I det arbetet är
              miljömålen en viktig drivkraft och satsningar på biologisk mångfald.
            </seg>
            <seg n="df51a56c">
              Det är också något som den här regeringen har dragit ned pengar
              och resurser på hela tiden. Det rimmar dåligt med diskussionen
              om ansvarstagandet och ledartröjan som vi hör hela tiden.
            </seg>
            <seg n="07152c80">
              Minskningen av resurserna till biologisk mångfald är förödande.
              Vi har alla säkert fått mejl från olika grupper som har uppmärksammat
              det.
            </seg>
            <seg n="3601da44">
              När det gäller havsmiljön är vi alla jätteoroliga för vad som
              pågår där. Där har vi otroligt mycket mindre kunskap runt processerna.
              Man säger något bra i ena änden och tar bort styrmedlet man har
              i andra änden.
            </seg>
            <seg n="60e6407f">
              Övergödningsproblematiken är en sak när det gäller kvävet, men
              klimatfrågan är en jättestor del när det gäller kvävet. 1 procent
              av det kväve som man binder in blir hela tiden lustgas. Lustgasen
              är ungefär 300 gånger aggressivare än koldioxid. Det gör att det
              blir ganska stora utsläpp av de effekterna. Det tror jag kommer
              att uppmärksammas alltmer framöver nu med tanke på att man har
              tagit bort det enda styrmedel som man har haft.
            </seg>
            <seg n="579ff15f">
              Jag hade tänkt säga i mitt anförande att medieintresset kring
              klimatet kommer och går, men klimatförändringarna består. Jag
              tyckte att det lät så himla hemskt så jag gjorde inte det.
            </seg>
            <seg n="742d4047">
              Men jag säger nu att klimatförändringarna består. Det behövs
              långsiktiga satsningar. Jag tror inte att vi kan strunta i projekt
              som är bra för klimatinvesteringar såsom Klimp, Hållbara städer
              och sådana saker som vi behöver göra. Även om det är bra om man
              har en början och ett slut på projekt är klimatfrågan så stor
              och de projekten behöver fortsätta.
            </seg>
          </u>
          <note type="speaker" n="a072ae6e">
            Anf. 203 CLAES VÄSTERTEG (c) replik:
          </note>
          <u who="claes_vasterteg_c3eca8" xml:id="i-ac1fbe1b613f61ea-1" n="2b073800" next="i-6287f6f8a52c0f7d-1">
            <seg n="4b6789df">
              Fru ålderspresident! Tina Ehn och jag är överens om att klimatförändringarna
              tyvärr kommer att bestå under en lång tid framöver. Det som är
              mest effektivt att möta klimatförändringarna med ur ett svenskt
              perspektiv men också ur ett globalt perspektiv är att använda
              sig av ekonomiska styrmedel som sätter ett pris på kol.
            </seg>
            <seg n="15691cbf">
              Det gör vi via koldioxidskatten. Vi gör det via EU:s handel med
              utsläppsrätter. Men vi gör det också genom det agerande vi nu
              håller på med på global nivå inför Köpenhamnsmötet, genom att
              nå en överenskommelse. Förhoppningsvis kan den innehålla mekanismer
              som gör det dyrare att släppa ut, att det kostar mer att skita
              ned, för att tala klarspråk.
            </seg>
            <seg n="1f9336ed">
              Fru ålderspresident! Tina Ehn nämnde i sin replik, precis som
              hon gjorde i anförandet, frågan om biologisk mångfald. Vi debatterade
              det här för någon månad sedan ungefär när vi behandlade propositionen
              om utvecklad skyddspolitik för naturvården.
            </seg>
            <seg n="1396de9d">
              Jag nämnde i den debatten och nämner det nu att vi har skyddat
              184 000 hektar skog under den här mandatperioden. Under förra
              mandatperioden orkade man med 148 000. Det visar att vi når de
              resultat vi ska nå med hjälp av en effektiv och tydlig politik.
            </seg>
            <seg n="f69338f5">
              Fru ålderspresident! Jag ska också ge Tina Ehn ett svar på handelsgödselfrågan.
              Det är mycket riktigt. Vi har sänkt skatten. Det gör vi för att
              värna det svenska jordbrukets konkurrenskraft. För det svenska
              jordbruket är en viktig del i klimatomställningen. Men det är
              också en viktig del för att vi ska klara av försurningen. Det
              svenska jordbruket gör ett jättebra jobb.
            </seg>
            <seg n="e7ff2676">
              Men ser vi inte till att det svenska jordbruket är konkurrenskraftigt,
              att det har likvärdiga konkurrensvillkor, riskerar det att försvinna.
              Då kommer den produktionen att ske någon annanstans. Det kommer
              inte att vara bra för klimatet, och det kommer inte att vara bra
              för Östersjön.
            </seg>
            <seg n="2ef7bd12">
              Därför förändrar vi den skatten. Det är en skatt som har visat
              sig inte ha någon styrning. Den har bara varit rent fiskal. Det
              är så vi arbetar. Vi tar inte in skatter för skatternas skull.
            </seg>
          </u>
          <note n="86732ed3">
            Anf. 204 ANITA BRODÉN (fp):
          </note>
          <u who="claes_vasterteg_c3eca8" xml:id="i-6287f6f8a52c0f7d-1" n="2b073800" prev="i-ac1fbe1b613f61ea-1">
            <seg n="382a2f8a">
              Fru ålderspresident! Klimatmötet i Köpenhamn har inletts ett
              möte som föregåtts av forskningsrapporter, ställningstaganden,
              debatter och diskussioner på nationell, bilateral och internationell
              nivå. Förhoppningarna finns att det ska bli en bindande, långtgående
              internationell överenskommelse som leder till ett juridiskt bindande
              avtal.
            </seg>
            <seg n="9d67bfdd">
              Fru ålderspresident! Jag vill ta tillfället i akt och läsa upp
              ett mycket intressant citat: Höstens segdragna förhandlingar har
              till sist börjat ge resultat. Det har tydligt visat sig att Sverige
              som ordförandeland i EU drivit på de andra länderna när det gäller
              löften om utsläppsminskningar. Det beslut som EU-toppmötet tog
              under hösten gjorde att USA genast levererade minskningsmål som
              visserligen är sämre än EU:s på kort sikt, men som från och med
              2025 innebär en högre minskningstakt än EU.
            </seg>
            <seg n="20dd162f">
              Dagen därpå presenterade Kina utsläppsminskningar fram till 2020
              som jämfört med business as usual innebär minskningar på 40 till
              45 procent. Även Indien har nu gått ut med liknande löften. Med
              tanke på den snabba industrialiseringsfas som Kina och Indien
              är inne i nu är dessa löften historiska.
            </seg>
            <seg n="28fc9094">
              Detta skriver generalsekreteraren Lasse Gustavsson och klimatchefen
              Stefan Henningsson, WWF, på Europaportalen i onsdags denna vecka.
              Jag håller med dem. Sverige och regeringen har ett stort ansvar
              i samband med förhandlingarna och har arbetat hårt och målmedvetet.
            </seg>
            <seg n="3c5d39b9">
              Fru ålderspresident! Vi firar i dag Nobeldagen med prisutdelning
              till framstående forskare och författare. I fredags hade jag förmånen
              att i riksdagens andrakammarsal få delta vid den alternativa Nobelprisutdelningen,
              Right Livelihood Award. René Ngongo har med risk för sitt liv
              arbetat för att hejda avskogningen i Kongo-Kinshasa. Det är den
              näst största regnskogen efter Amazonas.
            </seg>
            <seg n="600a0561">
              Skogen kommer att inta en viktig roll inför slutförhandlingarna
              i Köpenhamn. En beräkning är att om man lyckas stoppa skövlingen
              av de tropiska regnskogarna skulle det leda till sju gigatons
              utsläppsminskning mellan 2010 och 2015. Det är norska beräkningar
              som vi fick information om i dag. Det är den enskilt snabbaste
              insatsen.
            </seg>
            <seg n="6dd78997">
              Det börjar bli alltmer uppenbart för allt fler att värdet av
              den biologiska mångfalden tätt hänger samman med klimatförändringen.
              Den biologiska mångfalden är så viktig för sin egen skull, för
              människans skull och också för klimatets skull. Åtskilliga gånger
              har jag här från kammarens talarstol påmint om att den biologiska
              mångfalden är en buffert vid klimatförändringar. Det är en insikt
              som behöver vara levande i Köpenhamn och som tydliggjordes vid
              EU-mötet i Strömstad under det svenska ordförandeskapet, ett möte
              som Tina Ehn påminde oss alla om.
            </seg>
            <seg n="09bd3bb1">
              Ekonomiska medel och resurser är viktiga för att arbetet ska
              kunna bedrivas effektivt, men det är också viktigt att man använder
              rätt verktyg för att ta vara på varje satsad krona.
            </seg>
            <seg n="83aa10a6">
              Totalt satsar regeringen 1 777 297 000 kronor. Till detta kan
              man också räkna in havsmiljösatsningar. Den biologiska mångfalden
              är ett liberalt hjärteområde, och varje ytterligare krona är givetvis
              välkommen. Den biologiska mångfalden kommer att bli alltmer angelägen,
              varför jag inte håller för otroligt att ytterligare höjningar
              kan behövas framgent.
            </seg>
            <seg n="d4945736">
              Aldrig tidigare har någon regering satsat mer på den biologiska
              mångfalden. Aldrig tidigare har någon regering använt så effektiva
              lösningar som den nuvarande regeringen, för det handlar också
              om hur vi använder våra medel.
            </seg>
            <seg n="9f1c5084">
              (Applåder)
            </seg>
            <seg n="c4d21a7c">
              Det är en oerhört splittrad bild vi ser. Socialdemokraterna lägger
              till 50 miljoner. Vänsterpartiet ökar på med 300 miljoner kronor,
              medan Miljöpartiet har en bättre kassa. De lägger på 813 miljoner
              2010. Man ökar på till 1,2 miljarder året efter, och år 2012 är
              man uppe i 1,7 miljarder utöver den satsning som regeringen nu
              har.
            </seg>
            <seg n="8e6ae5c7">
              Det, mina vänner, är en utmaning som oppositionen får ta.
            </seg>
            <seg n="33ac095f">
              Fru ålderspresident! Miljöforskning är oerhört angeläget för
              regeringen. Vi har en stark forskningsproposition som också har
              varit en gigantisk satsning från regeringen. Anders Ygeman talar
              ofta om klädsamhet i sina anföranden. Jag tycker att det skulle
              vara värdefullt om också Anders Ygeman visade prov på det och
              kunde erkänna att regeringen i fall efter fall gör gigantiska
              satsningar.
            </seg>
            <seg n="64ad7aa9">
              Det är fantastiskt med en havsmiljöforskning som ökas med 40
              miljoner, med en energiforskning på 310 miljoner och med ytterligare
              145 miljoner för demonstration och kommersialisering av ny teknik
              och förnybar energi. Till detta ska också nämnas den viktiga satsningen
              på fordonsforskning tillsammans med branscherna.
            </seg>
            <seg n="6b89ba83">
              Andelen kvinnor tycker vi också är ett angeläget ämne, och andelen
              kvinnor som sökt forskningsprojekt har nu ökat från 20 procent
              till 40 procent, vilket visar att vi är på rätt väg.
            </seg>
            <seg n="e1217a5f">
              Socialdemokraterna, Vänsterpartiet och Miljöpartiet satsade på
              en pumplag som genomdrevs 2005. Den fick precis de negativa effekter
              som alliansen då varnade för en ensidig satsning på etanol. Vänsterpartiet,
              ska medges, insåg att det skulle kunna gå snett, och man yrkade
              på extramedel till biogasmackar. Men de medlen räckte inte.
            </seg>
            <seg n="28fffd74">
              Därför har regeringen i efterhand justerat det här. Vi har ökat
              biogassatsningen ytterligare. Vi tror på biogas, och det finns
              fortfarande 70 miljoner kvar att söka ur denna fond. Därför förlänger
              vi perioden med ytterligare ett år.
            </seg>
            <seg n="dae3a522">
              Jag vill, fru ålderspresident, avsluta med ett otroligt viktigt
              område. Det handlar om det internationella miljösamarbetet. Det
              är ett angeläget område, och det rör samverkan inom FN-systemet,
              stöd till Baltic 21 och till Arktiska rådet.
            </seg>
            <seg n="3eaf044e">
              Jag vill också återknyta till klimatbiståndet där vi har hört
              om summor som ligger på 8 miljarder kronor. Vid ett världstoppmöte
              med FAO fördes hungerproblematiken upp. Det är viktigt att vi
              nu inför klimatförhandlingarna också beaktar den svåra situationen.
              Hunger är en av våra stora utmaningar där en miljard människor
              nu lider brist på mat. Vi kommer att behöva öka vår livsmedelsproduktion
              med 70 procent för att mätta de människor som kommer att bebo
              vår jord 2050.
            </seg>
            <seg n="edf539a1">
              Fru ålderspresident! Aldrig någonsin har en svensk regering haft
              så många svåra frågor att hantera som nu. Aldrig någonsin har
              väl någon regering tagit tag i alla dessa frågor och tagit på
              sig ledartröjan direkt. Vi kommer också att få medverka till lösningar
              både nationellt och internationellt.
            </seg>
          </u>
          <note n="7137256d">
            Med detta yrkar jag bifall till förslaget i betänkandet och avslag
            på samtliga reservationer.
          </note>
          <note type="speaker" n="918fc5f5">
            Anf. 205 TINA EHN (mp) replik:
          </note>
          <u who="tina_ehn_f52113" xml:id="i-3d37cabe386e3c37-1" n="d88a612f" next="i-24162d019ee6651e-1">
            <seg n="be388bfc">
              Fru ålderspresident! Jag ska inte bli långrandig. Jag reagerade
              lite på det Anita sade om pumplagen. Vad jag vet har regeringen
              ändå ställt upp på den. Jag har inte hört Maud Olofsson säga någonting
              annat. Jag är stolt över att den blev av. Det var första gången
              som vi bröt fossilberoendet i bilarna. Det är klart att den inte
              var perfekt, men den var i alla fall ett väldigt bra steg på vägen.
            </seg>
            <seg n="6ed3b30f">
              Ni tror på biogas. Det gör vi också. Vi har motionerat om det
              flera gånger. Jag tror ingen i den här församlingen inte tror
              på biogas eftersom vi är så pass informerade om hur bra och effektiv
              den är.
            </seg>
            <seg n="6aade883">
              Då skulle jag vilja säga att just Klimppengar är någonting som
              i hög grad har utvecklat biogasen i kommunerna. Det är ju verkligen
              ett bevis för att man har satsat rätt. Nu kommer det att finnas
              pengar i landsbygdsprogram, och man kommer att satsa på detta
              på många sätt, vilket jag tycker är jätteviktigt, bra och intressant.
              Jag tror att vi alla ska jobba åt samma håll här.
            </seg>
          </u>
          <note n="eb9fe38d">
            Anf. 206 ANITA BRODÉN (fp) replik:
          </note>
          <u who="tina_ehn_f52113" xml:id="i-24162d019ee6651e-1" n="d88a612f" prev="i-3d37cabe386e3c37-1">
            <seg n="2155e41e">
              Fru ålderspresident! Det är historia nu. Pumplagen infördes 2005.
              Det är en utvärdering på gång. Den pågår inom ramen för trafikutskottet.
              När den presenteras kommer en del intressanta fakta fram på bordet.
            </seg>
            <seg n="07b659c7">
              Branschen var på väg att lösa detta. Då gick politikerna in och
              störde det som branschen var på väg att uppnå. Man hade långt
              gående planer, och man visste att det är mångfald som gäller.
            </seg>
            <seg n="973f192f">
              Det blev givetvis etanolfokus med tanke på att kostnaderna för
              att etablera en pump för etanol är så mycket billigare. Det räckte
              inte med de 150 miljoner som Vänsterpartiet yrkade på och fick
              igenom i sista stund, för man förstod att det här skulle bli en
              ensidighet. Alliansen var emot detta.
            </seg>
            <seg n="dfb57d51">
              Nu var det fakta, och vi har hela tiden sedan vi fick makten
              försökt att justera detta. Vi har tillfört ytterligare medel för
              att ge möjligheter också till biogassatsning.
            </seg>
            <seg n="ca578cc6">
              Sedan vet vi att det runt hörnet finns andra lösningar. Därför
              är det så viktigt att vi också ser till att vi ger ramar och ramverk
              som är generella. Sedan får branschen och konsumenternas efterfrågan
              styra vad som är det rätta.
            </seg>
            <seg n="fc237f45">
              Det som gäller Klimppengarna har Claes Västerteg redan lyft fram.
              Vi erkänner att Klimpmedel gav en hel del som var positivt. Men
              varje krona kunde ha använts ännu bättre. Det har Konjunkturinstitutet
              skrivit och utvärderat. Man säger att bidragen endast har fördelats
              effektivt till tre av elva åtgärdsområden. Det är inte tillräckligt,
              Tina Ehn.
            </seg>
          </u>
          <note type="speaker" n="bf644b4c">
            Anf. 207 TINA EHN (mp) replik:
          </note>
          <u who="tina_ehn_f52113" xml:id="i-3d37cabe386e3c37-2" n="d88a612f" next="i-24162d019ee6651e-2">
            <seg n="daf90c05">
              Fru ålderspresident! Bara för att pengarna kunde ha använts bättre
              behöver man inte avsluta någonting som har varit bra och inte
              ha någonting. Man vill ingenting. Det är en lite märklig formulering.
            </seg>
            <seg n="f24f636b">
              Jag tycker att det nästan är löjligt att stå här och prata om
              pumplagen och allt det. Jag har inte hört sådana protester om
              det här från Anita Brodén förut. Att branschen var på väg att
              lösa det här får man ju tro vad man vill om. Att det blev etanol
              visar ju att branschen gör som den vill. Det är marknaden som
              styr. Det är liksom marknadsmässiga regler. Det billigaste tar
              man ju. Vi ser ju hur det går. Ni får ändå gå in med politiken
              och styra över till biogas numera, vilket inte fanns så mycket
              förut. I dag vill vi allihop satsa på det.
            </seg>
            <seg n="cd2236f8">
              Samtidigt ska vi som politiker vara teknikneutrala. Vi har alltid
              den balansen.
            </seg>
            <seg n="390d3888">
              Jag tänker inte göra den här debatten längre utan avslutar här.
            </seg>
          </u>
          <note n="757a2ef1">
            Anf. 208 ANITA BRODÉN (fp) replik:
          </note>
          <u who="tina_ehn_f52113" xml:id="i-24162d019ee6651e-2" n="d88a612f" prev="i-3d37cabe386e3c37-2">
            <seg n="d7a0c5e2">
              Fru ålderspresident! Jag vill ändå passa på att berätta och informera
              om vad vi satsar på i stället. Jag vet att Lars Tysklind kommer
              att berätta en del om hållbara städer. Vi jobbar, vi satsar på
              och vi ger medel bland annat till energiteknik och exportpotential.
              Det är 380 miljoner. Vi tycker att det är viktigt. Biogas har
              vi varit inne på, men också solcellssatsningar, 122 miljoner.
              Sist men inte minst är det alltså spjutspets i miljötekniskt byggande.
              Här satsas också mycket inom ramen för hållbara städer.
            </seg>
            <seg n="cf3632a8">
              Det sker en stor satsning, så det blir lite smalt om vi fastnar
              i enbart Klimp. Titta på möjligheterna och se på satsningarna!
              Låt oss se framåt! Nu har vi en spännande vecka framför oss, och
              det är där som störst fokus ska vara. Sedan ska vi se till att
              också på nationell nivå göra allt vad vi kan.
            </seg>
          </u>
          <note type="speaker" n="8a9df967">
            Anf. 209 JAN ERIK ÅGREN (kd):
          </note>
          <u who="unknown" xml:id="i-5736781368fe891e-34" n="d117d6af">
            <seg n="3775b1bb">
              Fru ålderspresident! Jag vill börja med att yrka bifall till
              utskottets förslag.
            </seg>
            <seg n="909c8e2a">
              Vi har under en lång tid, tror jag, sett fram emot COP 15. Nu
              har vi kommit så långt att förhandlingarna har börjat.
            </seg>
            <seg n="eba35c51">
              Min uppfattning är att den svenska regeringen har gjort ett hästjobb
              för att bereda vägen för ett framgångsrikt klimatmöte. Kristdemokraterna
              är pådrivande i regeringsarbetet, regeringen är pådrivande i EU
              och EU är pådrivande i världen. Nu är det upp till den politiska
              viljan i de stora utsläppsländerna om det ska bli ett framgångsrikt
              klimatmöte. President Obamas närvaro under mötets avslutning har
              ökat hoppet om en acceptabel politisk överenskommelse.
            </seg>
            <seg n="f654ad65">
              Det viktigaste är att industriländerna accepterar att minska
              sina utsläpp med minst 30 procent till år 2020 jämfört med 1990.
              För att finansiera åtgärder i utvecklingsländerna behöver man
              dessutom göra tydliga överenskommelser om hur mycket de rika länderna
              ska bidra med.
            </seg>
            <seg n="12cbd16b">
              Att hejda klimatförändringen är nödvändigt om vi ska kunna bryta
              den globala fattigdomen. För oss kristdemokrater är det oerhört
              viktigt att de åtaganden om finansiering av klimatåtgärder som
              i-länderna gör är additiva, vilket betyder att pengarna till klimatåtgärder
              inte får tas på bekostnad av det traditionella biståndet.
            </seg>
            <seg n="c176ea6e">
              Ett globalt klimatavtal är på intet sätt slutpunkten för vår
              strävan att bekämpa klimatkrisen. Snarare är det startskottet
              för en ökad aktivitet för att leva upp till åtagandena. Om vi
              ska klara av att minska utsläppen med 8090 procent fram till 2050
              krävs systematiska insatser redan nu.
            </seg>
            <seg n="743e7a9b">
              Oavsett vad som beslutas i Köpenhamn kommer klimatet att bli
              varmare. Klimatförändringen är redan påtaglig i bland annat Afrika.
            </seg>
            <seg n="7dd23bb5">
              Effekterna av klimatförändringarna drabbar utvecklingsländerna
              särskilt hårt och försvårar möjligheterna att bekämpa fattigdomen.
              Samtidigt har dessa länder bidragit minst till problemet. Det
              är viktigt att västvärlden med EU i spetsen tar sitt ansvar och
              hjälper de länder som kommer att lida mest av följderna av våra
              utsläpp.
            </seg>
            <seg n="07f1c70b">
              Om vi inte tar itu med klimatkrisen nu riskerar vi att både fattigdom
              och katastrofer blir vanligare i framtiden. Vi kristdemokrater
              anser därför att EU-budgeten ska få en ny budgetpost, klimatsäkerhet,
              som ska användas för insatser inom utvecklingsländerna i syfte
              att förbereda dessa på ett förändrat klimat. Varje industriland
              bör förbinda sig att betala en summa som baseras på en kombination
              av dess växthusgasutsläpp och ekonomiska styrka. En möjlig delfinansiering
              skulle kunna komma från auktionering av utsläppsrättigheterna
              för koldioxid inom EU:s handelssystem.
            </seg>
            <seg n="cf12e4f3">
              Fru ålderspresident! FN:s utvecklingsprogram, UNDP, har beräknat
              att anpassningsåtgärderna i låginkomstländerna kan komma att kosta
              minst 80 miljarder dollar extra om året. Detta är långt ifrån
              de blygsamma siffror som hittills har varit uppe till diskussion
              inför Köpenhamn.
            </seg>
            <seg n="22b07b46">
              Jag tycker att det känns bra att kunna påminna om att alliansen
              i förra budgetpropositionen introducerade anslaget 1:13 Insatser
              för internationella klimatinvesteringar.
            </seg>
            <seg n="558ba72b">
              Nu har regeringen beslutat lägga 8 miljarder på snabbstart av
              stödet till utvecklingsländerna inom ramen för EU:s åtaganden.
              Det ska betalas 20102012.
            </seg>
            <seg n="78f4c884">
              Världen står inte bara inför en klimatkris utan också inför en
              ekosystemkris. Skogar, våtmarker och andra naturmiljöer trängs
              undan samtidigt som flora och fauna reduceras. Skyddet av biologisk
              mångfald kommer lätt i kläm när exploateringen av jordbruksmark,
              betesmarker, mineraler och timmer ökar i olika delar av världen.
            </seg>
            <seg n="5e3edae3">
              Ett grundproblem består i att det ofta lönar sig bättre på kort
              sikt att till exempel kalhugga en regnskog för att producera biffkor,
              soja eller palmolja på marken än att bevara skogen för den nytta
              den gör som kolsänka, för att slå vakt om den biologiska mångfalden
              eller för att reglera både det lokala klimatet och vattenföringen
              i området. Det är tyvärr enkelt i dagens system att snabbt öka
              det finansiella kapitalet på naturkapitalets bekostnad. Så länge
              den situationen består finns det inte mycket hopp om att stoppa
              vare sig skogsskövlingen eller utfiskningen.
            </seg>
            <seg n="78689880">
              Den indiske ekonomen Pavan Sukhdev och hans internationella forskarteam
              konstaterar i sin internationella studie om ekosystemens och den
              biologiska mångfaldens ekonomi, TEEB, att naturens många värden
              har en direkt ekonomisk betydelse för människors välbefinnande
              och för både företag och det offentliga. Det är därför nödvändigt
              att värdera ekosystemens tjänster ekonomiskt i samhället. TEEB-studien
              visar att investeringar i ekosystem och skydd av naturområden
              kan ge hög avkastning och starkare ekonomier.
            </seg>
            <seg n="005dace9">
              Kristdemokraterna har varit drivande för att lyfta fram frågor
              om den biologiska mångfalden under Sveriges ordförandeskap.
            </seg>
            <seg n="d5e26313">
              Fru ålderspresident! Det behövs en helhetssyn för att skydda
              den känsliga havsmiljön. Det är därför bra att regeringen nu planerar
              att införa en ny, samlad havsmyndighet. Sverige har nått framgångar
              inom EU när det gäller att få Östersjön som ett pilotprojekt för
              en regional förvaltning. Förhoppningsvis kan ett fungerande samarbete
              kring vårt viktiga innanhav fungera som en förebild för andra
              geografiska regioner.
            </seg>
            <seg n="6e646de8">
              Mycket arbete återstår innan Östersjöns miljö är tryggad. Vi
              kristdemokrater lovade i vårt valmanifest att förbjuda fosfater
              i tvätt- och diskmedel. Det är ett löfte som vi har infriat i
              och med att regeringen notifierat EU om att Sverige inför ett
              förbud mot fosfater i tvättmedel. Tidigare under mandatperioden
              förbjöds fosfater i diskmedel. Vi vill nu gå vidare med att arbeta
              för ett europeiskt förbud mot fosfater i tvätt- och diskmedel,
              åtminstone i Östersjöområdet.
            </seg>
            <seg n="980ccf3a">
              Jag vill säga några ord om internationellt miljö- och kärnsäkerhetssamarbete
              med Ryssland. Även om det inte handlar om någon stor delsumma
              i budgeten, 60 miljoner kronor, är det ett viktigt arbete som
              utförs i det sammanhanget till nytta för oss, Ryssland och för
              övriga Östersjöländer. Man skulle kunna säga att det är en pusselbit
              som behövs för att Östersjöområdet ska kunna utvecklas i positiv
              riktning när det gäller både miljö och säkerhet.
            </seg>
            <seg n="cf295636">
              Några ord om rovdjur: Vi kristdemokrater anser att de fyra stora
              rovdjuren björn, varg, lo och järv utgör en viktig del i Sveriges
              fauna. Samtidigt är det viktigt att rovdjursstammarna utvecklas
              på ett sådant sätt att människors möjligheter att bo och verka
              på landsbygden inte äventyras. Rovdjursförvaltningen behöver ha
              en stark regional förankring och delaktighet hos befolkningen.
            </seg>
            <seg n="4976b963">
              Kristdemokraternas politik utgår från verklighetens folk. Vi
              eftersträvar hållbara lösningar för hur vi människor kan leva
              i samklang med vår gemensamma naturmiljö som goda förvaltare.
            </seg>
            <seg n="b552f404">
              Så vill jag som ny i miljö- och jordbruksutskottet rikta ett
              tack till de ansvariga i uppföljnings- och utvärderingsgruppen
              för ett bra arbete. Det visar på en vilja till samsyn som jag
              tror är viktig för att vi ska nå resultat när det gäller miljö
              och klimat. En sådan strävan och samsyn krävs också för ett bra
              resultat av klimatmötet i Köpenhamn.
            </seg>
          </u>
          <note type="speaker" n="f714640b">
            Anf. 210 JAN-OLOF LARSSON (s):
          </note>
          <u who="jan-olof_larsson_d1d707" xml:id="i-6c37983f11e9e2e1-0" n="0b69ef5d">
            <seg n="e43835ae">
              Fru ålderspresident! Det har varit diskussion om ledarskap i
              dag på dagordningen. Anders Ygeman tog fotbollen som exempel och
              ledarskapet där och talade om hur viktigt det är att ingjuta en
              positiv stämning. Oppositionen talade om hur duktiga de är på
              ledarskap.
            </seg>
            <seg n="f77179ad">
              I dag sitter representanter för 22 länder i Paris och diskuterar
              framtidens jordbruk. Ledaren i Europa sitter här i Sverige. Det
              är också ett ledarskap att komma ihåg.
            </seg>
            <seg n="a5ea8164">
              Jag skulle vilja diskutera havsmiljön. Havsmiljön var en prioriterad
              fråga för den här regeringen, sade man. Därför tar man bort skatten
              på kväve och kadmium. Det innebär att det kommer ut 1 500 ton
              årligen i havet. Det är också en satsning på havsmiljön. Jag undrar
              hur många miljoner kronor det kostar att ta bort det på annat
              sätt. Det är en mycket intressant fråga, tycker jag.
            </seg>
            <seg n="06dbee3c">
              Jag tänkte ta upp frågan som avhandlar den nya myndigheten för
              havs- och vattenförvaltning. Den frågan lyfts fram i reservation
              6 som berör vilket innehåll och vilken omfattning av ansvaret
              för förvaltningen den nya myndigheten ska få. En annan fråga som
              lämnats öppen i direktiven är placeringen av den nya myndigheten.
            </seg>
            <seg n="181bd380">
              Att den nya myndigheten borde lokaliseras där vi har de marina
              klustren, det vill säga i Göteborg, kan tyckas naturligt. I Göteborg
              finns bland annat Havsmiljöinstitutet, som är en samverkan mellan
              Göteborgs, Helsingforss och Umeå universitet samt Högskolan i
              Kalmar. Dessutom finns andra viktiga aktörer i Göteborg, som SMHI:s
              och SGU:s marina enheter samt Vattenmyndigheten för Västerhavet.
            </seg>
            <seg n="36701214">
              Att då eventuellt lägga den nya myndigheten någon annanstans
              torde ses som minst sagt konstlat. En havsmyndighet borde naturligtvis
              ligga vid havet.
            </seg>
            <seg n="cbf20392">
              Fru ålderspresident! Regeringen avser att bilda en ny myndighet
              som samlar det i dag splittrade ansvaret för förvaltning av havs-
              och vattenmiljöerna i Sverige. Vi socialdemokrater stöder tanken
              på en ökad samordning av förvaltningen av havs- och vattenmiljöerna.
              Initiativet till en ny myndighet är bra och har sitt ursprung
              i den socialdemokratiska oppositionen.
            </seg>
            <seg n="d70980fa">
              I direktivet till utredningen slår regeringen fast att en grundläggande
              utgångspunkt i förvaltningen är att ett sammanhållet vattenarbete
              och en samlad förvaltning av vattenmiljöerna, inklusive nyttjandet
              av dessa, ska baseras på ekosystemansatsen.
            </seg>
            <seg n="413f3484">
              Detta tycker vi är utmärkt. Men när det gäller förvaltningen
              av en av ekosystemets viktigaste komponenter fiskbestånden vacklar
              regeringen och logiken faller.
            </seg>
            <seg n="8eb353fc">
              Utredaren ska ta ställning till hur avgränsningen ska ske i fråga
              om arbetet med fiskeriförvaltningen, fiskerikontrollens genomförande,
              vattenbrukets utveckling och fiskeprogrammets genomförande.
            </seg>
            <seg n="0df340ff">
              Med andra ord ger regeringen redan i direktivet utredaren instruktion
              att förvaltningen av fisken samt möjligheten att styra uttaget
              av fisk ur ekosystemet inte ska finnas hos den nya myndigheten.
              Det är häpnadsväckande att regeringen på detta sätt vill gå stick
              i stäv mot utvecklingen i övriga Europa.
            </seg>
            <seg n="154997d1">
              Inom EU-kommissionen slår man nu samman förvaltningen av fisk
              och övrig marin miljö, och det nya ramdirektivet från EU omfattar
              både miljö och fisk. Men i Sverige går detta högerregeringen förbi.
            </seg>
            <seg n="85e3e156">
              Fru ålderspresident! Det är nödvändigt att regeringen tänker
              om och ser till att ansvaret att ta fram kunskapsunderlag och
              sköta förhandlingar om fångstkvoter läggs inom den nya myndigheten,
              så även fiskeregleringar av arter som inte har några fångstkvoter.
              Det är ekosystemen som producerar fisken, och kunskapen om hur
              ekosystem fungerar kommer då att ligga hos den nya myndigheten.
            </seg>
            <seg n="7643c7b1">
              När det gäller ansvaret för myndigheten kan jag konstatera att
              två centerpartistiska statsråd dömer ut EU:s nya strategi som
              sammanför miljö- och fiskepolitiken i en myndighet.
            </seg>
            <seg n="0b1e4251">
              De dömer ut den samlade expertis som förespråkar att den nya
              myndigheten även ska förvalta fiskeresurserna. Dessa experter
              har tillskrivit både statsråd och utredare och även gett sina
              åsikter till känna i medierna.
            </seg>
            <seg n="d5fbded5">
              De dömer ut insynsrådet i Fiskeriverket, som även de förespråkar
              samma sak. Och även de har påtalat för statsråden och utredaren
              nödvändigheten av att regeringen tänker om.
            </seg>
            <seg n="8b922d33">
              Och de dömer ut dem som arbetar inom Fiskeriverket, som också
              förespråkar en sammanhållen havsmiljöförvaltning där fiskeresursen
              ingår.
            </seg>
            <seg n="9698b94f">
              Fru ålderspresident! Den samlade forskarkåren inom havs- och
              vattenmiljöer avstyrker starkt att en uppdelning sker av havsresurspolitiken
              mellan olika myndigheter. Regeringens egen expertmyndighet avstyrker
              starkt att en uppdelning sker av havsresurspolitiken mellan olika
              myndigheter.
            </seg>
            <seg n="5b0299b5">
              Vad är det då för kunskap om bästa förvaltning som de båda statsråden
              har men som vi övriga inte känner till? Förmodligen ingen alls.
              Förmodligen ligger frågan om myndighetens ansvar på en helt annan
              nivå bra nära sandlådan.
            </seg>
            <seg n="7a453e81">
              Den enkla sanningen är att fisken är en viktig del av ekosystemet
              och är en viktig faktor i havsmiljöpolitiken och i en helhetssyn
              av ekosystemansatsen. Därför är det en självklarhet att det nationella
              ansvaret för fiskbeståndens förvaltning ska ligga inom denna myndighet.
            </seg>
            <seg n="1a8962a8">
              Nu har regeringen möjlighet att drastiskt förbättra förutsättningarna
              för en framgångsrik förvaltning av havs- och vattenresurser. Låt
              oss ta den tillsammans! Lägg prestigen åt sidan och prioritera
              den framtida havs- och vattenmiljön!
            </seg>
          </u>
          <note n="172466ff">
            Jag yrkar bifall till reservation nr 6.
          </note>
          <note type="speaker" n="3745d220">
            Anf. 211 LARS TYSKLIND (fp):
          </note>
          <u who="lars_tysklind_faac13" xml:id="i-492ddff608335f9c-0" n="17e66f61">
            <seg n="c5707c6f">
              Fru ålderspresident! Jag ska starta med havsmiljömyndigheten,
              där Jan-Olof Larsson slutade. Det pågår en utredning som ska titta
              på hur den ska vara uppbyggd, och tydligen vet Jan-Olof Larsson
              redan mer om det än de flesta andra.
            </seg>
            <seg n="4ff064c3">
              Detta med ekosystemansatsen är alldeles självklart. Det som Jan-Olof
              Larsson inte tog upp är det som står om samordning och samverkan
              mellan myndigheterna, som är väldigt viktigt och som är centralt
              i utredningen.
            </seg>
            <seg n="513e52ce">
              Det han sade är inte riktigt sant. Stora delar av Fiskeriverket
              har en sådan verksamhet som har med miljöforskning att göra, som
              passar väldigt bra ihop med delar av Naturvårdsverket och vattenmyndigheterna,
              och de kommer att sammanföras sedan. Det man lyfter ur är det
              som har med rena näringsfrågor att göra.
            </seg>
            <seg n="e37e2b67">
              Vi får avvakta och se var utredningen landar. Jag tror att den
              har alla möjligheter att bli en väldigt bra lösning på en samlad
              havsmiljöpolitik.
            </seg>
            <seg n="54fed63c">
              Om myndigheten ska ligga i Göteborg eller inte står inte i reservationen.
              Det har diskuterats tidigare i veckan, och jag har personligen
              ställt frågor om detta. Det finns mycket som talar för att Göteborg
              kan vara en bra ort, men det är för tidigt att uttala sig bestämt
              om det. Men helt klart är att det i Göteborg finns mycket kunskap
              kring detta.
            </seg>
            <seg n="002cc7d3">
              Fru ålderspresident! Min partikamrat Anita Brodén har stått i
              talarstolen tidigare och har tagit upp mycket om Folkpartiets
              åsikter och frågor. Jag tänkte koncentrera mig på bara några frågor.
            </seg>
            <seg n="ef7904e0">
              Förra året hade vi en väldigt ingående diskussion när vi skulle
              införa nya strandskyddsregler, och de har nämnts i förbifarten.
              Man kan konstatera när man läser Socialdemokraternas motion att
              de säger i väldigt svepande ordalag att de vill ha ett tillkännagivande
              om att reglerna behöver stramas upp. De använder ord som oroväckande
              svag, avsaknad av analys, otydliga regler, förstärkning av strandskydd
              i exploaterade områden, enklare att bygga i strandnära områden
              med stor tillgång på stränder. Det är lite sådana svepande ordalag.
            </seg>
            <seg n="1ea192c9">
              När man börjar fundera kommer man fram till att det är precis
              den lagstiftning som alliansen har infört. Det är bara att konstatera
              att den nuvarande regeringen lyckades med det som den socialdemokratiska
              regeringen gick bet på. Jag vet inte riktigt vad man syftar till
              egentligen.
            </seg>
            <seg n="33dc7cf2">
              När man läser den gemensamma reservation som oppositionen har
              kan man tycka att orden där är lite mer nyanserade. Men när man
              hörde Vänsterpartiet och Miljöpartiet från talarstolen försvann
              den nyanseringen omedelbart. Det talades om en urholkning av lagstiftningen
              och så vidare.
            </seg>
            <seg n="f0671725">
              Jag kan bara konstatera att hur vi än ser på det är vi från allianssidan
              helt övertygade om att vi har skapat en väldigt bra lagstiftning,
              med god balans, för att säkra den allmänrättsliga tillgången på
              stränder och för att skydda den biologiska mångfalden. Det var,
              som sagt, någonting som man misslyckades med tidigare.
            </seg>
            <seg n="1a2f1167">
              När vi inför en ny lagstiftning på detta sätt kan man kategoriskt
              säga att det kommer att bli dåligt och så vidare, som oppositionen
              nu säger. Det är klart att vi måste följa upp detta och se att
              våra intentioner fullföljs och att det blir så som lagstiftningen
              var ämnad att bli. Om det blir så kommer det att bli en väldigt
              bra utveckling på det här området.
            </seg>
            <seg n="564002d4">
              Fru ålderspresident! Jag ska också säga något om hållbara städer,
              som har diskuterats. Om man läser budgetförslagen kan man konstatera
              att Socialdemokraterna och Vänsterpartiet helt sonika stryker
              det ur budgeten. Miljöpartiet har en lite annan syn på det, för
              de säger faktiskt att det trots allt kan finnas ganska bra saker
              i detta. Det kanske är en god analys.
            </seg>
            <seg n="fafc3d86">
              Socialdemokraterna har ingen större motivering till varför man
              stryker detta, men det kanske är en finansieringsfråga i största
              allmänhet. Men Vänsterpartiet konstaterar helt frankt att det
              här är verkningslöst. Det är ganska intressant att man redan innan
              den första kronan ens har delats ut konstaterar att det är verkningslöst.
            </seg>
            <seg n="18caab91">
              Miljö- och jordbruksutskottet har beslutat att vi ska göra en
              uppföljning av detta projekt, och det ska bli intressant. Jag
              är övertygad om att det här kommer att ha väldigt goda effekter.
              Det går inte att komma ifrån att hållbar stadsutveckling och därmed
              tillhörande miljöteknik har en väldigt central roll i klimatarbetet.
              Att redan nu säga att det är verkningslöst tycker jag är att gå
              händelserna lite i förväg.
            </seg>
            <seg n="9ba7d84a">
              Som av en händelse hade man i Köpenhamn, i förrgår tror jag,
              ett så kallat side event kring detta. Sverige var värd, och Miljödepartementet,
              Helsingforss stad och Malmö stad hade en sittning. Förhoppningsvis
              är delar av resten av världen mer intresserade än vad delar av
              oppositionen i Sveriges riksdag är i den frågan. Stadsutveckling
              är naturligtvis oerhört centralt.
            </seg>
          </u>
          <note n="7137256d">
            Med detta yrkar jag bifall till förslaget i betänkandet och avslag
            på samtliga reservationer.
          </note>
          <note type="speaker" n="c3e6fb63">
            Anf. 212 IRENE OSKARSSON (kd):
          </note>
          <u who="christina_oskarsson_258320" xml:id="i-f9babba7482dd5df-0" n="3857a7ed">
            <seg n="efce5115">
              Fru ålderspresident! Mycket i den här debatten har berört Sveriges
              egenansvar i miljöarbetet och vårt ansvar i det globala. Jan Erik
              Ågren har tagit upp mycket av det som är Kristdemokraternas syn
              i det här och vad som är angeläget att betona. Men jag vill lyfta
              fram ytterligare några saker i det här sammanhanget.
            </seg>
            <seg n="62091a6c">
              Fru ålderspresident! Vi debatterar faktiskt ett betänkande och
              inte bara klimatfrågan. Det finns mycket som regeringen gör i
              de här sammanhangen, inte minst det som också har bäring på ordförandeskapet,
              och det är vårt arbete med Östersjön. Östersjöstrategin och de
              satsningar vi kommer att se där, och det målmedvetna och långsiktiga
              arbete som vi kommer att bedriva, är en oerhörd seger för alliansregeringens
              arbete och ett långsiktigt perspektiv som sträcker sig långt över
              den mandatperiod vi nu befinner oss i. Sofia Arkelsten nämnde
              förut att det kanske är 30 års omsättningstid, och då behöver
              vi tänka i de perspektiven.
            </seg>
            <seg n="0c1fec9d">
              Fru ålderspresident! Jan-Olof Larsson diskuterade här i talarstolen
              inkompetensen hos regeringen när det gäller arbetet med en havsmyndighet.
              Nu är inte Larsson här vad jag kan se.
            </seg>
            <seg n="69f5f0de">
              Nu kommer regeringen att för första gången ta ett helhetsgrepp
              på havet. Det är verkligen att se till förvaltarskapstanken. Det
              handlar om att se att havet är en naturresurs som är till för
              att brukas, inte förbrukas. Vi tycks ha trott att havet har en
              annan möjlighet att förnya sig än vad den fasta landbacken har.
              Det arbete regeringen nu har satt i gång är oerhört produktivt.
              Det kommer att leda långt.
            </seg>
            <seg n="7a1d82da">
              Fru ålderspresident! Jag tror också att om vi inte lägger in
              fisket i den här myndigheten kommer vi att göra en vinst eftersom
              vi kommer att kunna hålla isär detta. Jag är övertygad om att
              hade vi gjort tvärtom hade Larsson konstaterat att nu går vi näringens
              ärende och gör en myndighet av alltihop. Vi kommer nog aldrig
              att kunna tillmötesgå Larsson i den här frågan. Det viktiga är
              att vi kan ta itu med det arbete vi behöver göra runt havet och
              dess förutsättningar. Det kan vi göra med Östersjön som föregångsexempel
              för hela världen, vågar jag säga, och i första hand för den europeiska
              gemenskapen.
            </seg>
            <seg n="20b94397">
              Vi har också hört diskussionen om Klimp och hållbara städer.
              Det är fascinerande hur man kan döma ut ett projekt innan det
              ens har börjat. Såvitt jag vet kommer man att fatta beslut i den
              beredningen i nästa vecka om att dela ut 340 miljoner kronor.
              Det är många projekt som har ansökt om resurser. Det finns kommentarer
              från ledande politiker i den församlingen som säger att det här
              är ett av de mest lovvärda exempel man kan se när det gäller hur
              man kan få i gång nytänkande, kreativitet, förändringsbenägenhet
              med mera. Jag ser fram emot att få se vart det här kommer att
              leda. Jag har förmånen att vara med i utvärderingsgruppen i utskottet,
              och det kommer att bli mycket intressant att se vad det här leder
              till så småningom.
            </seg>
            <seg n="6f2a183b">
              Fru ålderspresident! År 2010 kommer att vara den biologiska mångfaldens
              år. Nya mål kommer att antas på den internationella nivån.
            </seg>
            <seg n="4b46614d">
              Med den bakgrunden och med vetenskapen om den biologiska mångfaldens
              betydelse som grundbult för klimatarbetet är det oerhört positivt
              att kunna läsa i betänkandet och i budgetpropositionen om de satsningar
              som regeringen gör på det skogspolitiska området. Vi har debatterat
              det tidigare. Jag tänker inte upprepa allt som står här med tanke
              på att vi har ytterligare en debatt och att flera väntar på ordet,
              men jag kommer tillbaka till en del i debatten om nästa betänkande.
              Det gäller både skogens betydelse och klokskapen hos våra lantbrukare
              när det gäller användningen av konstgödsel. Jag tycker återigen
              att jag hör att oppositionen har ett synsätt på egenföretagande
              i det här landet som är beklämmande.
            </seg>
          </u>
          <note n="729ad74c">
            Jag yrkar bifall till förslaget i betänkandet och avslag på samtliga
            motioner.
          </note>
          <note type="speaker" n="854da9b7">
            Anf. 213 JAN LINDHOLM (mp):
          </note>
          <u who="jan_lindholm_ff5f4c" xml:id="i-0e096d3761ec01f7-0" n="40c0dd71">
            <seg n="ad2a00fe">
              Fru ålderspresident! Det pågående klimatmötet i Köpenhamn är
              självfallet det som alla miljöintresserade, både bland allmänheten
              och bland journalister, fokuserar på. Därför ska man kanske inte
              förvänta sig att vår debatt här i dag i kammaren får så stort
              genomslag i medierna.
            </seg>
            <seg n="4227b3f9">
              Man kan undra om miljö- och naturvårdsfrågorna har hamnat i skuggan
              av klimatarbetet. Jag har noterat att det i den allmänna debatten
              ibland framställs så att det skulle finnas en sorts motsättning
              mellan miljö- och klimatarbete, men så är det naturligtvis inte.
              Det tror jag att vi politiker är väldigt överens om.
            </seg>
            <seg n="0cd2ba7f">
              Arbetet med att mildra den pågående klimatförändringen så att
              den inte blir mer omfattande än vad vi tror att vi klarar av att
              leva med och arbetet med att förbereda vårt land för de förändringar
              som redan sker så att de negativa effekterna inte ska bli för
              stora är egentligen en form av miljö- och naturvårdsarbete.
            </seg>
            <seg n="b4051d98">
              De senaste 500 000 åren har vårt jordklot genomlevt fyra så kallade
              istider. Den senaste upphörde för ungefär 12 000 år sedan. 12
              000 år kan tyckas som en väldigt lång tid om man jämför med människans
              historia som art, men i den jämförelsen är det inte så mycket.
              Enligt de källor som jag har läst är det ungefär 5 miljoner år
              sedan människan skilde ut sig från tidigare tvåbenta primater.
            </seg>
            <seg n="4d290611">
              Även om vi kanske har svårt att se oss själva i det tidiga utvecklingsstadiet
              av människan är det ändå många år som har passerat från de första
              talande människorna, som vi kanske känner oss mer bekväma med
              att se som våra förfäder, och fram till i dag med de problem vi
              har.
            </seg>
            <seg n="e100af10">
              Den moderna människan är kanske 150 000 eller 200 000 år gammal,
              så vi behöver inte vara för oroliga för istider eftersom våra
              förfäder faktiskt klarade av att överleva ett antal sådana.
            </seg>
            <seg n="4e2c6e6c">
              Längre tillbaka i jordens historia anser geologer att jorden
              har upplevt både längre och betydligt mer utbredda och omfattande
              istider än dem som jag här hänvisar till under de senaste 500
              000 åren.
            </seg>
            <seg n="ebf23118">
              Att jordens klimat varierar är ingen nyhet. Det fick vi alla
              lära oss i skolan. Även om de senaste 12 000 åren har varit tämligen
              stabila har klimatet ändå varierat så pass mycket att förutsättningarna
              för människorna att bebo alla delar av vårt jordklot inte har
              varit helt enkla. Naturen har naturligtvis anpassat sig till de
              här förändringarna, men arter som inte har klarat det har dukat
              under.
            </seg>
            <seg n="b9a23c57">
              Den debatt som nu pågår inte bara i Köpenhamn utan i hela världen
              om varför klimatet förändras och om det går att göra något åt
              det är lite rörig. Det finns en del forskare som ifrågasätter
              de prognoser som FN:s klimatpanel har tagit fram. De flesta av
              de här kritikerna anser att IPCC har underskattat klimatförändringarna
              och menar att rapporterna har friserats för att världens befolkningar
              inte ska få skrämselhicka. Det finns också några forskare som
              har den motsatta uppfattningen, att det inte sker någonting onormalt
              och att vi mycket väl kan fortsätta att släppa ut fossil koldioxid
              som vi har gjort de senaste 100 åren.
            </seg>
            <seg n="23eb8e5c">
              Det kan vara intressant att följa de löpande rapporteringarna
              av förändringarna i atmosfären och temperaturen i världshaven.
              Det visar sig nämligen att verkligheten, den som ständigt pågår,
              hela tiden tycks utveckla sig ganska nära det som IPCC har lagt
              fram som sitt så kallade worst case-scenario. Temperaturen i världshaven
              ökar något snabbare än vad man har prognostiserat. Den samlade
              effekten av alla växthusgaser, inklusive vattenånga, ökar även
              den något snabbare än man trott. Det är framför allt metanläckaget
              från permafrusna arealer som man har underskattat.
            </seg>
            <seg n="1eb003c6">
              Fru ålderspresident! Att den här bakgrunden är nödvändig för
              förståelsen av insatser för miljövård och naturmiljö under de
              närmaste åren beror på att det som i klimatologiska termer tidigare
              skedde på några tusen år nu ser ut att kunna hända på några få
              år.
            </seg>
            <seg n="f53274f5">
              De globala medeltemperaturförändringarna under de senaste 500
              000 åren har i jämförelse med vår tidsuppfattning tagit väldigt
              lång tid. Atmosfärens sammansättning har även den genomgått sina
              förändringar väldigt långsamt jämfört med vårt sätt att betrakta
              tid.
            </seg>
            <seg n="7c66415d">
              När en istid har övergått till en mellanistid, den klimatform
              som vi lever i sedan 12 000 år tillbaka ungefär, under de senaste
              fyra istiderna har det tagit ett par tusen år vid varje tillfälle.
              Den globala medeltemperaturen har då ökat med ungefär tio grader
              från den lägsta temperaturen under den här istiden till den högsta
              temperaturen under mellanistiden.
            </seg>
            <seg n="40359b1a">
              Variationerna i atmosfären har förmodligen skett något långsammare
              än temperaturökningarna. De har också släpat efter något när övergången
              från en istid till en mellanistid har skett. Genom analyser av
              borrkärnor har man kunnat fastställa att atmosfären som lägst
              har innehållit runt 180 ppmv koldioxidekvivalenter och som mest
              280 ppmv koldioxidekvivalenter.
            </seg>
            <seg n="7b9c8714">
              Nu ska ni inte somna i bänkarna även om ni tycker att jag är
              lite tjatig. Det här är faktiskt väldigt viktigt.
            </seg>
            <seg n="135563e0">
              De senaste 500 000 åren har alltså variationerna i atmosfären
              hållit sig inom spannet 180280 ppmv.
            </seg>
            <seg n="a64d9c79">
              Nu diskuteras det i världen om vi ska vidta åtgärder för att
              försöka förhindra att nivån överstiger 400 ppmv koldioxidekvivalenter
              eller om det kanske räcker med 350 ppmv om smärtgränsen skulle
              gå där.
            </seg>
            <seg n="2a2fe05c">
              Inser ni dramatiken i det här? Den skillnad i atmosfärens egenskaper
              som växthusskapande skydd för vårt klot som är kopplad till en
              skillnad mellan istiderna som jorden upplevt de senaste 500 000
              åren och de mellanistider som har funnits under samma period den
              skillnaden fast åt andra hållet, vilket är någonting som jorden
              faktiskt inte har varit i närheten av under en betydligt längre
              tid än de här 500 000 åren är vi beredda att anta som en utmaning.
            </seg>
            <seg n="681af0a4">
              Att inte vidta alla åtgärder som är möjliga för att minimera
              den här förändringen skulle jag vilja jämföra med att hoppa från
              Eiffeltornet utan fallskärm och sedan utgå från att det kommer
              en superhjälte från seriernas värld och räddar en. Vi är på väg
              i ökande hastighet rakt in i en bergvägg, eller om man så vill
              mot ett bottenlöst stup utan bromsutrustning.
            </seg>
            <seg n="3c1e579a">
              Stora ambitioner för miljö- och naturvården är på flera sätt
              väldigt avgörande om vi ska klara av utmaningen och försöka bidra
              till en snabbare inbromsning av klimatförändringen och i bästa
              fall kanske till och med sänka halterna av klimatgaser i atmosfären
              till en rimlig nivå.
            </seg>
            <seg n="5a0b4b41">
              Med det här som faktabakgrund tänkte jag nu argumentera för ett
              bifall till reservation 15 om biokolmetoden som är en teknik för
              att aktivt plocka koldioxid ur atmosfären för deponering i ett
              flertusenårigt perspektiv.
            </seg>
            <seg n="a4d24984">
              Fru ålderspresident! Jag kan se redan nu att jag inte kommer
              att klara tiden, utan jag kommer att dra över.
            </seg>
            <seg n="0fcbd17d">
              I motion MJ210 föreslås att regeringen skyndsamt bör utreda lämpliga
              styrmedel för att stimulera biokolmetoden. För att göra det krävs
              en del kunskaper om själva tekniken. Förslaget avslås med en argumentation
              som vid en första genomläsning kan förefalla seriös och vederhäftig.
              Men när de främsta experterna i landet har fått tillgång till
              och möjlighet att studera argumentationen i betänkandet visar
              det sig att utskottets majoritet har blivit grundligt förd bakom
              ljuset, tyvärr.
            </seg>
            <seg n="6d79c8c2">
              Näringsdepartementets analys som majoriteten hänvisar till utgår
              från att man inte använder energin vid själva pyrolysen. Det är
              naturligtvis inte alls tanken med själva tekniken. Det vore ungefär
              som att köra ett kraftvärmeverk enbart för att elda upp bränslet
              utan att distribuera någon fjärrvärme eller sätta i gång någon
              turbin för att producera elektricitet. Så räknar Näringsdepartementet.
              Det tycker jag att ni ska notera.
            </seg>
            <seg n="471424b7">
              Den energiförlust som Näringsdepartementet hänvisar till för
              att såga tekniken är självklart avsedd att användas just för fjärrvärme,
              kanske också mekanisk energi eller varför inte elproduktion eller
              något annat! Det är ingen annan sorts energi än den som lämnar
              bränslet vid en normal fullständig förbränning i ett kraftvärmeverk.
              Energikostnaden för pyrolysen är därför inte någonting annat än
              den oanvända energi som återstår i biokolet på grund av att det
              då i stället är en ofullständig förbränning, vilket forskningen
              anser vara 2530 procent av det totala energiinnehållet i bränslet.
            </seg>
            <seg n="fdc3ad4b">
              Det är den energikostnaden som vi får ta för den här metoden.
              Men då ska vi komma ihåg följande. För det första plockar vi med
              den här tekniken bort kol från atmosfären. För det andra minskar
              vi utsläppen av andra klimatgaser, till exempel metan, och upp
              till 90 procent av lustgasutsläppen från våra jordar. Lustgasen
              är 300 gånger mer aggressiv än koldioxiden. För det tredje minskar
              vi läckaget av näringsämnen. För det fjärde ökar vi jordarnas
              bördighet. För det femte minskar vi läckaget av kväve och fosfor,
              vilket gör att behovet av att tillföra gödsel minskar med de energibesparingar
              som det innebär med hela konstgödselindustrin. Särskilt kan man
              lägga till att vi slipper de förgiftningseffekter som en ökad
              användning av konstgödsel har som oönskad biverkan. Även om vi
              i Sverige använder kadmiumfritt fosfor blir det vid varje tillverkning
              i världen då man tar fram fosfor lågkvalitativt fosfor över med
              höga kadmiumhalter som används i andra delar av världen. När vi
              köper kadmiumfritt fosfor bidrar vi alltså till att sprida kadmium
              på världens åkerjordar.
            </seg>
            <seg n="3b718955">
              Vi måste faktiskt vårda de jordar vi har som fortfarande inte
              är så förgiftade att de inte längre duger till livsmedelsproduktion.
            </seg>
            <seg n="c2a19f20">
              Näringsdepartementet avfärdar även idén att bygga om befintliga
              kraftvärmeverk för att göra omställningen så billig som möjligt.
              Uppenbarligen har Näringsdepartementet inte någon kunskap alls
              om pyrolys eftersom det som krävs är väldigt små anpassningar.
              I princip är det bara sekundärluftsintagen som behöver stängas,
              och sedan behöver man bygga en utmatningsenhet för den biokol
              som produceras. Det är de enda kompletteringar som behövs.
            </seg>
            <seg n="8af1d780">
              Den merkostnad som kan bli stor är den som erfordras om man vill
              använda själva pyrolysgasen exempelvis för att tillverka fordonsbränsle.
              Men då får man ytterligare ett mervärde i produktionen som naturligtvis
              måste ställas till kostnadskalkylen, och man får ett högre energiutbyte.
            </seg>
            <seg n="46929c74">
              Utskottsmajoriteten försöker även framställa det som att det
              skulle råda ett motsatsförhållande mellan biokolmetoden och behoven
              av att bevara och öka mullhalten i marken. Men det är ju precis
              det som biokolmetoden bidrar till, och den gör det till en mycket
              låg och konkurrenskraftig energikostnad.
            </seg>
            <seg n="cbd53adc">
              Sedan anklagar majoriteten motionären för att föreslå ett stödsystem
              som skulle snedvrida konkurrensen. Men det är ju precis tvärtom!
              Det är för att ge likvärdiga villkor för den som släpper ut koldioxid
              i atmosfären och för den som plockar bort koldioxid i atmosfären
              som vi föreslår ett regelverk, inte ett stödsystem.
            </seg>
            <seg n="138fca40">
              Men majoriteten vågar inte ens argumentera för varför det skulle
              vara bra att ha en prisskillnad mellan den koldioxid man släpper
              ut och den man plockar bort.
            </seg>
            <seg n="aec5fab6">
              Jag skulle i och för sig själv kunna tänka mig att argumentera
              för att den som plockar bort ett ton koldioxid ur atmosfären ska
              ha lite mer betalt för det jobbet än vad man betalar för rätten
              att släppa ut samma volym. Det finns väldigt många goda motiv
              för det, men det kan vi ta i en annan debatt.
            </seg>
            <seg n="0eb960c7">
              I dag är utsläppsskatten för koldioxid ca 1 krona och 5 öre per
              kilo. Ett ton biokol binder 3,67 kilo koldioxid. I Sverige har
              vi alltså i dag satt värdet på en begränsning av koldioxidutsläppen
              till drygt 1 000 kronor per ton. Omräknat i biokol blir värdet
              för koldioxidminskningen genom deponering av ett ton biokol i
              runda tal 3 700 kronor.
            </seg>
            <seg n="2b030a95">
              Med de övriga positiva effekterna när det gäller minskning av
              läckage av växthusgaser från vissa jordar, till exempel utdikad
              mark, som inom parentes utgör en mycket stor del av Sveriges aktiva
              jordar och skogsmarker borde värdet av koldioxidreduktionen vid
              själva deponeringen av ett ton biokol kunna ökas med minst 1 000
              kronor.
            </seg>
            <seg n="26ec6020">
              Sedan skulle ersättningen kunna kvittas mot utsläppsskatter och
              inte alls belasta statskassan som någon kostnad. Det här skulle
              väldigt snabbt kunna bli en väldigt stor näring som ger många
              jobb och som dessutom ger alla de positiva effekter på klimatet
              som jag har beskrivit tidigare.
            </seg>
            <seg n="9640a09a">
              Ett sista missförstånd i majoritetstexten som jag tänkte ta upp
              är påståendet att det skulle bli orimligt dyrt att deponera upp
              till 75 ton biokol per hektar. Det är självklart inte meningen
              att det ska ske på kort sikt, för det skulle ju nästan vara att
              förgifta jorden. En deponi i den omfattningen tror jag kan vara
              en rimlig ambition att ha på kanske något mer än hundra år. Kostnaden
              för de positiva effekterna för markerna är mindre än en hundradel
              av den dessutom helt felaktiga kostnadsnivå som majoriteten använder
              som argument för att avslå motionen.
            </seg>
            <seg n="0dee715a">
              Fru ålderspresident! Har en majoritetstext någonsin i den här
              kammaren innehållit så många rena felaktigheter som den här? Jag
              bara frågar. Men jag förväntar mig inget svar.
            </seg>
            <seg n="a3e89392">
              Det rimliga vore faktiskt att majoriteten drog tillbaka betänkandet
              och skaffade sig lite information och fakta i stället för de gissningar
              som ni har hämtat från Näringsdepartementet. Jag förstår att det
              naturligtvis inte kommer att ske. Det rimliga vore åtminstone
              att bifalla motion MJ210 som faktiskt innebär att Regeringskansliet
              måste skaffa den kunskap som man så pinsamt har visat att man
              totalt saknar genom den bottenprestation till text som s. 6466
              i det här betänkandet faktiskt är. Det är lite av en skandal,
              tycker jag.
            </seg>
            <seg n="9ef8c1b1">
              Jag har förstått att den här mandatperioden är det ideologi och
              principer som gäller och inte kunskap och fakta, så jag tvingas
              att yrka bifall till reservation 15 så länge. Drar majoriteten
              tillbaka betänkandet ändrar jag mig naturligtvis.
            </seg>
          </u>
          <note n="161d05da">
            I detta anförande instämde Tina Ehn (mp).
          </note>
          <note type="speaker" n="b55fed2b">
            Anf. 214 MAX ANDERSSON (mp):
          </note>
          <u who="max_andersson_531f93" xml:id="i-610a240a5ffbef8a-0" n="60afed1c">
            <seg n="5c74b2d8">
              Fru ålderspresident! I Sveriges riksdag får varje ledamot motionera
              om precis vad som helst. Vi har yttrandefrihet i det här landet,
              och det ska vi vara glada över. Den fria motionsrätten som vi
              har i riksdagen är värd att värna.
            </seg>
            <seg n="65ed051e">
              Vi är ofta oense i kammaren. Vi är oense om våra värderingar.
              Vi lyfter fram olika saker för att vi tycker att olika saker är
              olika viktiga. Vi har helt enkelt olika syn på saker och ting.
              Alla människor har rätt till sina egna åsikter, men man har inte
              rätt till sina egna fakta.
            </seg>
            <seg n="4c325659">
              Jag tänkte tala om en motion som behandlas i det betänkande vi
              nu debatterar. Det är en motion av kristdemokraten Ingemar Vänerlöv
              och heter Översyn av klimatpolitiken . Det är en mycket intressant
              motion, och jag kan rekommendera folk att läsa den. Den innehåller
              nämligen både det ena och det andra. Det är, om jag ska uttrycka
              mig försiktigt, inte den starkaste argumentering jag sett under
              mina år i Sveriges riksdag. Motionen handlar om den globala uppvärmningen.
              Det är det allvarligaste problemet vi har i världen i dag. Det
              är min tolkning, inte kristdemokraten Ingemar Vänerlövs.
            </seg>
            <seg n="4197301b">
              Sedan ca 1750, då den industriella revolutionen började, har
              världens medeltemperatur stigit med 0,7 grader. Just nu ökar temperaturen
              med en eller två tiondels grader per decennium. Det låter inte
              mycket om man formulerar det så, men med tanke på de katastrofala
              konsekvenser det kan få om världens temperatur ökar med mer än
              två grader, och i värsta fall mer än tre grader etcetera, är det
              en allvarlig situation. Därför befinner sig en stor del av världens
              ledare just nu i Köpenhamn, eller är på väg dit, för att förhandla
              om att minska våra koldioxidutsläpp.
            </seg>
            <seg n="0e50965a">
              Hur vet vi att världen är varmare? Vi vet det genom mängder av
              observationer tusentals temperaturmätningar, smältande glaciärer,
              stigande havsnivåer, våren som kommer allt tidigare. Det är mångfalden
              av oberoende observationer, oberoende tolkningar, som gör att
              vi kan säga detta med säkerhet. Självklart finns det enstaka forskningsresultat
              som kan vara felaktiga, så är det med forskning, men att världen
              är varmare än tidigare är ett faktum.
            </seg>
            <seg n="320275b9">
              Alla är dock inte övertygade om detta. Det finns de som ifrågasätter
              den globala uppvärmningen, som ifrågasätter behovet av att minska
              våra koldioxidutsläpp. Världen är i princip övertygad, men det
              är en smärtsam övertygelse att inse att utsläppen av kol och olja
              behöver minska. Det är en politiskt obekväm slutsats att behöva
              göra det som måste göras. Det har tagit tid att övertyga världen,
              och världens ledare är ännu inte övertygade om att man måste göra
              det som troligtvis behöver göras för att rädda klimatet.
            </seg>
            <seg n="e99e932d">
              Det finns de som griper efter halmstrån, som vägrar se verkligheten
              i vitögat. Det finns en motion om detta. Nu debatterar vi nämligen
              motionen Översyn av klimatpolitiken . Den innehåller ett antal,
              vi kan kalla dem felaktigheter, ifrågasättbara påståenden. Vi
              kan börja med påståendet är klimatförändringar i sig inget att
              hetsa upp sig för, eftersom de alltid har ägt rum så länge jorden
              funnits till.
            </seg>
            <seg n="5b30f82e">
              Ja, världens klimat är annorlunda i dag än på dinosauriernas
              tid. Världens klimat är annorlunda i dag än under istiden. En
              ökning av världens temperatur med fyra grader på grund av att
              mänskligheten bränner så mycket kol och olja är en allvarlig fara.
            </seg>
            <seg n="bfcd314f">
              Nästa påstående gäller koldioxiden. Vänerlöv ifrågasätter koldioxidens
              roll för den globala uppvärmningen. Han påpekar, helt korrekt,
              att halten koldioxid i atmosfären i dag endast är 0,4 promille.
              Den har ökat med en tiotusendel sedan början av den industriella
              revolutionen. Han ifrågasätter hur så lite skulle kunna påverka
              så mycket.
            </seg>
            <seg n="c974d5ef">
              I den förra versionen av denna motion, som Vänerlöv inlämnade
              förra året, påpekar han att vidare är det svårt att tro att koldioxiden
              i sig skulle vara speciellt värmehöjande, särskilt om man betaktar
              det faktum att på Mars, där temperaturen ligger på 50 minusgrader,
              är det 20 gånger mer koldioxid per kubikmeter än på jorden. I
              den nu aktuella versionen av motionen, med en flera gånger längre
              text, är just den meningen borttagen. Någon kan ha berättat för
              Vänerlöv att Mars ligger en bra bit längre bort från solen än
              vad jorden gör.
            </seg>
            <seg n="88784974">
              Vänerlöv fortsätter emellertid att ifrågasätta koldioxidens roll.
              En tiotusendel låter inte mycket. Det är lika mycket som mängden
              koffein i en kopp te. Det kan pigga upp mig, kan jag lova. Om
              man äter mat med en tiotusendel arsenik kan man inte äta många
              portioner utan att riskera att dö. Det är ett faktum. Ytterligare
              en tiotusendel klimatgaser är tillräckligt för att öka temperaturen
              eftersom koldioxiden är en växthusgas som absorberar infraröd
              solstrålning och därmed värmer upp jorden. Detta är fysikerna
              eniga om. Det är gammal forskning, sedan 1800-talet. Det är stabilt.
              Men allt kan ifrågasättas.
            </seg>
            <seg n="c949ec7f">
              Vänerlöv fortsätter sitt ifrågasättande. Han påpekar att de första
              hundra ppm:en, miljondelarna, värmer mer än de nästkommande hundra.
              Vidare hävdar han att när man räknar efter blir det inte särskilt
              mycket. Den beräkningen är dock diskvalificerad eftersom den förutsätter
              några saker som inte stämmer. Den förutsätter att det inte finns
              några hav som kyler ned jorden. Den förutsätter att det inte finns
              aerosoler som kyler ned jorden. Den förutsätter att jämviktsläget
              för jordens temperatur, på grund av koldioxidökningen, redan har
              inställt sig.
            </seg>
            <seg n="e3a2de87">
              Fru ålderspresident! Min talartid börjar närma sig sitt slut.
              Jag kommer att överskrida den en liten aning. Jag ska inte gå
              in på allt som kan ifrågasättas i denna motion, men jag vill nämna
              ytterligare en sak, och det är angreppet på Al Gore, som smugit
              sig in i motionen. Motionären påstår att Al Gore hävdat att inom
              hundra år kommer världshaven att höjas med sex meter. Det påstås
              han ha sagt i filmen An inconvenient truth . Det stämmer inte.
              Det är en vandringssägen i klimatskeptiska kretsar. Jag tycker
              att det är beklämmande att en riksdagsledamot bidrar till att
              sprida kontrollerbara vandringssägner.
            </seg>
            <seg n="dcf47806">
              I motionen står också någonting som jag verkligen håller med
              om, nämligen att det är allvarligt när människor som upplevs som
              auktoriteter desinformerar.
            </seg>
            <seg n="5c9a1b11">
              Det är så sant som det är sagt. Det är ett problem om människor
              desinformerar. Ska man delta i debatten måste man försöka skaffa
              sig koll på fakta. Man får inte plocka fakta hur som helst.
            </seg>
          </u>
          <note n="f0e08252">
            Fru ålderspresident! Jag yrkar bifall till utskottets förslag.
          </note>
          <note n="3880dcde">
            Överläggningen var härmed avslutad.
          </note>
          <note n="ceb72123">
            13 § Areella näringar, landsbygd och livsmedel
          </note>
          <note n="b52abd67">
            Föredrogs
          </note>
          <note type="speaker" n="fefed378">
            Anf. 215 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-621a854f66e9e11c-0" n="04fd53a4">
            <seg n="fc9083a3">
              Fru ålderspresident! Timmen lider, och vi har ytterligare ett
              viktigt område att diskutera: areella näringar, landsbygd och
              livsmedel.
            </seg>
            <seg n="4dd94a08">
              Jag vill börja med att prata om det svenska djurskyddet, som
              under de senaste veckorna har diskuterats flitigt, som under den
              aktuella debatten i tisdags, men inte bara i denna kammare, utan
              också över köksbord, i skolsalar och på arbetsplatser. Det är
              lätt att bli upprörd och arg över vad vi sett.
            </seg>
            <seg n="e1d8a96d">
              Kammardebatten i tisdags var klargörande på flera sätt. Bland
              annat kan jag konstatera att regeringen som vanligt drar sig undan
              allt ansvar. Jordbruksministern sade i ett av sina anföranden
              att ansvaret är landshövdingens och att detta inte var hans problem.
            </seg>
            <seg n="b1725b36">
              Jag kan också konstatera att regeringen än en gång får backa.
              Inför beslutet att flytta tillsynen till länsstyrelserna påpekade
              flera remissinstanser att fördelningen av pengarna bör ske efter
              djurantal. Men nej regeringen gjorde tvärtom och fördelade efter
              befolkning. Nu ser vi hur det gick!
            </seg>
            <seg n="af8d77ab">
              Fru ålderspresident! Det är tragiskt att vi i Sverige, trots
              vårt tuffa djurskydd, inte kan hålla vanvården ifrån oss.
            </seg>
            <seg n="e68ceaa2">
              Nedläggningen av världens första djurskyddsmyndighet är en faktor
              som har betydelse i detta sammanhang. Omorganisationen av djurskyddskontrollen
              är en annan. På det följer en felaktig och för liten resurstilldelning
              och att minst 20 procent av inspektörerna har försvunnit. De som
              är kvar finns numera längre bort från djurägarna.
            </seg>
            <seg n="62eeb083">
              Finansieringen av Jordbruksverkets förebyggande djurskyddsarbete
              är otillräcklig, liksom pengarna till forskningen. Därtill riskerar
              vi en privatisering av veterinärerna och en försämring av dagens
              goda smittskyddsorganisation.
            </seg>
            <seg n="38e14559">
              Fru ålderspresident! Allt detta är ett resultat av regeringens
              oengagerade och slarviga djurskyddspolitik. Här har vi flera reservationer
              som beskriver vår syn.
            </seg>
            <seg n="503672f1">
              Fru ålderspresident! Djurskyddet har stor betydelse för våra
              djur, för svensk livsmedelsproduktion och för vår hälsa. Jordbruksministern
              medgav också vid min interpellationsdebatt med honom för några
              veckor sedan att det går att ställa höga krav på mat och djurhållning
              i den offentliga upphandlingen. Regelverket tillåter det. Vi var
              överens om det, och även om att vi ska hjälpas åt att sprida den
              kunskapen så mycket vi kan.
            </seg>
            <seg n="fba49a32">
              Visionen om Sverige som ett nytt matland, något som jordbruksministern
              ofta talar om, innebär höga krav på livsmedelsproduktionen. Den
              innebär också förpliktelser:
            </seg>
            <seg n="23db96be">
              Regeringen måste bidra till att underlätta för konsumenterna,
              så att de kan göra kloka och välinformerade val. En metod är ursprungsmärkning,
              som ni dock säger nej till.
            </seg>
            <seg n="e74a6bfc">
              Regeringen måste mer aktivt fokusera på jordbrukets inverkan
              på miljön. Att avskaffa skatten på handelsgödsel utan att vidta
              utsläppshindrande åtgärder är inte ansvarsfullt. Jordbruket är
              en källa till utsläpp av kväve i våra hav.
            </seg>
            <seg n="c76aaade">
              Regeringen måste förtydliga att hanteringen av mat är en viktig
              del i omställningen till ett långsiktigt hållbart samhälle. Samtliga
              aktörer i livsmedelskedjan, från producenten till konsumenten,
              måste till exempel minska svinnet. Enligt Konsumentföreningen
              i Helsingfors kan närmare 60 procent av den mat vi slänger i stället
              ätas upp om den hanteras och förvaras på rätt sätt.
            </seg>
            <seg n="8d3e535a">
              Så här kan vi inte ha det, med tanke på den globala livsmedelsförsörjningen.
              Det är inte en hållbar utveckling när man slänger stora mängder
              mat samtidigt som jordens befolkning växer. Här har hem- och konsumentkunskapen
              i skolan viktiga uppgifter: att lära våra barn och unga att bli
              kritiska konsumenter och att lära dem hur mat ska hanteras.
            </seg>
            <seg n="e6e28620">
              I vårt särskilda yttrande framhåller vi socialdemokrater vikten
              av att stimulera en lokal och välutvecklad matproduktion som omfattar
              både närodlade och ekologiska varor. Just för ekoproducenterna
              är efterfrågan på marknaden oerhört betydelsefull. När regeringen
              för några år sedan strök bort anslaget till ekoodlingens utveckling
              gjorde man ett stort misstag, även där. Från socialdemokratisk
              sida vill vi avsätta 10 miljoner extra till anslaget för en konkurrenskraftig
              livsmedelssektor i syfte att stärka de små företagare som producerar
              goda och säkra livsmedel.
            </seg>
            <seg n="558e27b8">
              Fru ålderspresident! Det svenska jordbruket förtjänar en bred
              och genomarbetad strategi. Det är en strategi som brådskar, eftersom
              EU håller på att formera sig inför en ny politik 2013. Vi har
              hört under de senaste veckorna att företrädare för 22 länder sitter
              i Paris och diskuterar hur man ska förhålla sig till den framtida
              jordbrukspolitiken.
            </seg>
            <seg n="fb95bdd1">
              Tidigare, när det gällde hälsokontrollen, samlades alla riksdagspartier
              till en arbetsgrupp. Vi arbetade gemensamt med att göra det bästa
              av kontrollen.
            </seg>
            <seg n="a5333f30">
              Jag tycker att det är ett anständighetskrav att ni i den borgerliga
              majoriteten bjuder in till en bred diskussion om framtidens jordbruk
              efter 2013. Vi har ett val om ett år. Vem som kommer att sitta
              i Rosenbad och vem som kommer att vara jordbruksminister kan vi
              bara spekulera i. Men den personen och den regeringen får ett
              mastodontjobb att förbereda Sveriges hållning i frågan.
            </seg>
            <seg n="e52865cd">
              Därför efterlyser jag en bred utredning med representanter från
              alla riksdagspartier, näringen, konsumenterna, miljöorganisationerna
              med flera. Jag vill snarast få ett positivt svar från majoriteten.
              Om jag inte får ett sådant vill jag gärna att ni förklarar för
              mig och övriga intressenter varför en diskussion om framtidens
              jordbruk inte anses viktig nog.
            </seg>
            <seg n="65aadf30">
              Fru ålderspresident! Vi lever i dag efter jordbrukspolitiska
              mål som formulerades i början av 90-talet. Det är alltså snart
              20 år gamla mål. Därför behövs det en rejäl omarbetning. Det har
              hänt en hel del på dessa år, och vi har nya stora utmaningar framför
              oss.
            </seg>
            <seg n="6f49b847">
              Vår socialdemokratiska vision är jordbruk i hela Sverige med
              djurproduktion i alla delar. Jordbruket och dess produkter är
              viktiga för vår utveckling och vårt välstånd. I vår vision ingår
              insikten om den gemensamma jordbrukspolitikens betydelse.
            </seg>
            <seg n="2ef00028">
              Samtidigt ska politiken ge utrymme för de gröna näringarnas kollektiva
              nyttigheter, alla de nyttigheter som marknaden inte betalar för,
              till exempel den biologiska mångfalden, skötseln av våra kulturlandskap,
              vattenvården och en öppen levande landsbygd. Ett bra landsbygdsprogram
              och miljöersättningar är som de flesta förstår nödvändiga.
            </seg>
            <seg n="7b61c835">
              Det måste också finnas ersättning till dem som bedriver jordbruk
              i områden där mark- och klimatbetingelserna är tuffare, men där
              jordbruket är en viktig del av bygden. Det handlar om att stimulera
              småföretagare, den lokala servicen, nya arbetstillfällen och turism.
              I norra Värmland, där jag kommer från, är jordbruket en grundläggande
              del av landskapet. Det håller markerna öppna ned mot Klarälven
              och Fryken. Hur skulle vi få turister dit utan en levande och
              aktiv landsbygd med företagare som har betande djur? Därför krävs
              det även i framtiden någon form av ersättning i dessa områden.
            </seg>
            <seg n="5af0412b">
              Fru ålderspresident! De små företagen spelar en avgörande roll
              för vår svenska konkurrenskraft. Det gäller inte minst skogens
              och jordbrukets diversifierade företag. De gröna näringarna fungerar
              som utvecklingsmotorer för den svenska landsbygden. Drygt 400
              000 människor arbetar i dag i nära anknytning till de gröna näringarna.
              De jobb som skapas finns oftast på landsbygden. Varje bonde eller
              skogsbrukare ger jobb åt ytterligare minst tre personer. I två
              av tre kommuner bidrar de gröna näringarna till vart femte jobb.
            </seg>
            <seg n="61fa8278">
              För att detta ska vara möjligt krävs många fler åtgärder från
              regeringens sida. Ett förstärkt trygghetssystem och en minskad
              regelbörda för småföretagare är tämligen självklara krav liksom
              ett utbyggt bredband för hela landet.
            </seg>
            <seg n="5a30ae6f">
              Här vill jag passa på att nämna vår reservation 6, som handlar
              om principer för utbetalning av vissa stöd. Jag möter många människor
              som vittnar om ökad byråkrati och administration. De har inte
              fått uppleva de minskade administrativa bördor som regeringen
              har pratat om, snarare tvärtom.
            </seg>
            <seg n="c705dc18">
              Skyll inte än en gång ifrån er på myndigheterna. De gör bara
              vad regeringen ålägger dem!
            </seg>
            <seg n="a3f8a317">
              Fru ålderspresident! Jag vill till sist yrka bifall till vår
              gemensamma reservation nr 5, men vi står självklart bakom alla
              våra reservationer.
            </seg>
            <seg n="bf8e7e10">
              Slutligen: Om två veckor är det julafton. Jag vill passa på att
              önska alla ledamöter, talmän och all personal i riksdagen som
              vi ledamöter inte klarar oss utan en riktigt god jul. Jag tillönskar
              er en härlig julskinka av ädlaste slag, närproducerad och från
              en gris uppvuxen under översyn av en fungerande svensk djurskyddslagstiftning.
            </seg>
          </u>
          <note type="speaker" n="83102bb2">
            Anf. 216 JACOB JOHNSON (v):
          </note>
          <u who="jacob_johnson_8077eb" xml:id="i-cfe21153937d1c69-0" n="73b05cda">
            <seg n="370358cf">
              Fru ålderspresident! De senaste minuterna har jag av hänsyn till
              mina och andras partikamrater i socialutskottet strukit i mitt
              anförande.
            </seg>
            <seg n="51dc0d9f">
              Vår debatt om utgiftsområdet om areella näringar, landsbygd och
              livsmedel sker samtidigt med klimatförhandlingarna i Köpenhamn.
              Man kan nog säga att världen pendlar mellan hopp och förtvivlan.
              Det finns trots allt fortfarande hopp om att världens ledare ska
              samla sig till en uppgörelse som i varje fall inte omöjliggör
              att nå FN:s mål om en temperaturhöjning på högst två grader. Utöver
              förbränningen av fossila bränslen som måste fasas ut står de areella
              näringarna i fokus i den klimatomställning som måste ske.
            </seg>
            <seg n="ac477818">
              Enligt FN kommer 14 procent av växthusgasutsläppen från jordbruket,
              och ytterligare 17 procent kommer från ändrad markanvändning,
              till exempel omvandling av skogsmark till betesmark genom skogsskövling.
            </seg>
            <seg n="ddf22f51">
              FN:s livsmedels- och jordbruksorganisation FAO driver i Köpenhamnsförhandlingarna
              därför bland annat nationellt anpassade åtgärder inom jordbruket
              som minskad plöjning, komposttäckning och satsningar på perenna
              grödor. Landsbygdsbefolkningen, inklusive småbönder i utvecklingsländerna,
              bör få del av de nya finansieringsmöjligheterna, till exempel
              genom CDM. Det är tankar som ligger nära Vänsterpartiets ledstjärna
              om klimaträttvisa.
            </seg>
            <seg n="2d135fa8">
              Fru ålderspresident! Förutom jordbruket är skogsbruket av stor
              betydelse i klimatförhandlingarna. I debatten om skogens roll
              som kolsänka respektive kolkälla måste vi dock samtidigt fullt
              ut beakta skogens roll för den biologiska mångfalden. Bland annat
              därför innehöll Vänsterpartiets budget extra medel för att stärka
              och skydda ekosystemen och den biologiska mångfalden i skogen
              i form av satsningar på biotopskydd och naturvårdsavtal.
            </seg>
            <seg n="c434188c">
              I dessa arbetslöshetens tider vill vi också återupprätta de gröna
              jobben och då inte minst i skogen som regeringen med en sömngångaraktig
              säkerhet avvecklat. Denna lyckade arbetsmarknadsåtgärd sysselsatte
              över 3 000 långtidsarbetslösa i hela landet med viktiga naturvårdsjobb
              under förra mandatperioden.
            </seg>
            <seg n="633509ba">
              Åter till jordbruket. Det svenska jordbruket styrs i stort sett
              helt av den EU-gemensamma jordbrukspolitiken CAP. Vi står inför
              en översyn av denna, som föregående talare var inne på, som kommer
              att träda i kraft efter 2013.
            </seg>
            <seg n="86e63d48">
              Livmedelssäkerhet är kanske ordet för dagen om man följer den
              internationella debatten. Då menas det engelska food security
              inte food safety. Hur ska en växande befolkning på vår jord få
              en säker tillgång till livsmedel?
            </seg>
            <seg n="8ce3fcb9">
              I dagens betänkande har vi från oppositionen lyft fram några
              långsiktiga frågor för det svenska jordbruket och den svenska
              livsmedelsproduktionen. Vi anser att klimat- och energiskäl talar
              för en ökad andel lokalproducerade livsmedel. Målet ska vara en
              långsiktigt uthållig livsmedelsproduktion.
            </seg>
            <seg n="a7352b6f">
              Den ekologiska odlingen och ekologiska produkter är här av avgörande
              betydelse. Det krävs mer forskning, utveckling, utbildning, rådgivning
              och information. Det framgår av den gemensamma reservationen 5.
            </seg>
            <seg n="f28edcdc">
              I vårt budgetförslag från Vänsterpartiet avsatte vi också extra
              medel för att nå de nationella målen för en ekologisk konsumtion
              och produktion, bland annat just för att införa ekorådgivare.
            </seg>
            <seg n="9a52b41f">
              Det krävs även en miljöanpassad utveckling av det konventionella
              jordbruket. Ökade satsningar på det ekologiska jordbruket bidrar
              även till en positiv och långsiktig landsbygdsutveckling. Enligt
              en större brittisk undersökning skapar det ekologiska jordbruket
              23 procent fler arbetstillfällen än det konventionella jordbruket.
            </seg>
            <seg n="a637a013">
              Fru ålderspresident! Vi lyfter i betänkandet fram vikten av att
              beakta jämställdhetsfrågorna i jordbruket, särskilt med koppling
              just till det ekologiska jordbruket. Kvinnors arbete inom jordbruket
              är helt avgörande för världens livsmedelsproduktion. Arbetssituationen
              för kvinnor är dock problematisk. Kvinnorna har mycket sällan
              samma tillgång till nödvändiga resurser som männen, och de äger
              sällan marken som brukas.
            </seg>
            <seg n="53d84cd1">
              Enligt en undersökning gjord av Ekologiska Lantbrukarna har kvinnor
              en mer framträdande roll inom det ekologiska lantbruket än inom
              det konventionella lantbruket. En norsk undersökning visar att
              andelen kvinnor inom det ekologiska lantbruket är dubbelt så stor
              som inom det traditionella. Dessa kvinnor var också i genomsnitt
              yngre och hade högre utbildning än männen inom det traditionella
              jordbruket.
            </seg>
            <seg n="53193c1f">
              Vi ser här en tydligt ökad jämställdhet inom jordbruket i takt
              med att det ekologiska jordbruket utökas. En ökad satsning på
              ekologisk produktion skapar positiva effekter även vad gäller
              jämställdheten. Med det yrkar jag, fru ålderspresident, bifall
              till reservation nr 9.
            </seg>
            <seg n="d52e7fd6">
              Jag vill också i den här debatten få kommentera EU:s hantering
              av Livsmedelverkets förslag till miljösmarta matval som utarbetades
              under förra året. Myndigheten fann det i våras säkrast för Sverige
              ska väl vara bäst i klassen att notifiera dessa råd om miljösmarta
              matval till EU-kommissionen. Men eftersom råden innehöll vissa
              om än försiktiga anvisningar att i vissa fall äta närproducerade
              livsmedel reagerade naturligtvis EU-kommissionen med argumentet
              att detta är ett handelshinder. Den fria marknadens försvarare
              pekade finger och sade: Så får man inte göra.
            </seg>
            <seg n="de820149">
              Om jag har förstått saken rätt har Jordbruksdepartementet efter
              omarbetning av Livsmedelsverket och efter prövning av Kommerskollegium
              nu lämnat in ett omformulerat dokument där man i stället uppmanar
              konsumenterna att ta hänsyn till hur transportsnålt livsmedlen
              når konsumenten. I EU får man alltså inte verka för närproducerade
              livsmedel utan kanske bara för transportsnåla.
            </seg>
            <seg n="16d648c3">
              Dock såg jag i Svenska Dagbladet häromdagen att Andreas Carlgren
              uttalade sig för närproducerade livsmedel. Han får tänka på att
              han tydligen inte får säga sådant. Är det kanske ett exempel på
              att EU ska vara smalare och vassare?
            </seg>
            <seg n="223d83e6">
              Till kråksången hör också att man på EU-kommissionens hemsida
              åtminstone hittills har kunnat hitta kommissionens egen informationskampanj
              Ta kontroll! Där rekommenderas bland annat: Ät lokalt producerade
              säsongslivsmedel. Kanske kan vi inte förvänta oss mer av vår EU-byråkrati.
              Den ena handen verkar inte veta vad den andra gör.
            </seg>
            <seg n="224247de">
              För att uppnå miljö- och klimatmål är det viktigt att livsmedelssektorn
              förändras. Enligt Naturvårdsverkets rapport Att äta för en bättre
              miljö bör vi i Sverige minska vår köttkonsumtion med ca 25 procent.
              Vi vill därför satsa på en mer miljö- och klimatmedveten livsmedelsproduktion.
            </seg>
            <seg n="1e5616ef">
              En minskad köttkonsumtion per capita i den rika världen är en
              nödvändighet om vi både ska kunna klara klimat- och miljömålen
              och livsmedelssäkerheten för en fortfarande starkt växande befolkning.
              Här tror jag strukturella åtgärder måste upp på bordet för diskussion.
              Till exempel måste användningen av åkermark för fodersädsproduktion
              ifrågasättas.
            </seg>
            <seg n="d16ca643">
              Fru ålderspresident! Låt mig avslutningsvis få kommentera Vänsterpartiets
              hållning vad gäller djurskyddet. Det var en särskild debatt i
              kammaren så sent som i förrgår. Det framgår av vårt särskilda
              yttrande till betänkandet att vi efter nedläggningen av Djurskyddsmyndigheten
              vill tillskjuta 30 miljoner kronor till Jordbruksverket inom detta
              område.
            </seg>
            <seg n="c29a7181">
              Vi vill även införa en djurskyddsombudsman. Det är något som
              så sent som i dag fick stöd av länsveterinären i Dalarna. Det
              stod också i Svenska Dagbladet.
            </seg>
            <seg n="5bfbdca0">
              Jag står naturligtvis bakom de reservationer som Vänsterpartiet
              tillsammans med Socialdemokraterna och Miljöpartiet gemensamt
              för fram men avstår för tids vinnande från att yrka bifall till
              dessa och avslutar med: God jul!
            </seg>
          </u>
          <note type="speaker" n="7e3be248">
            Anf. 217 TINA EHN (mp):
          </note>
          <u who="tina_ehn_f52113" xml:id="i-07558c29b81935ef-2" n="d88a612f">
            <seg n="001ed1e1">
              Fru ålderspresident! Betänkandet ger oss alla energi att prata
              om alla möjliga saker som har med landsbygd, näringen och livsmedel
              att göra. Det är många områden, men jag tänkte ändå inte prata
              om så många.
            </seg>
            <seg n="c9976005">
              Först vill jag ta upp det arbete som utskottet har genomfört
              med uppföljning av de olika politiska områdena och besluten om
              dem. De är mycket intressanta och kanske viktigare än vi ibland
              tror när vi förhåller oss till dem.
            </seg>
            <seg n="ac8880a6">
              Vi har i utskottet gett uppdrag genom forskningsrapporter som
              ger mycket djupare kunskap och möjlighet till ännu mer underbyggda
              och ännu klokare beslut. Jag tror att just miljö- och jordbruksutskottet
              är ganska bra på uppföljningsarbete, och jag tycker att vi ska
              vara stolta över det.
            </seg>
            <seg n="ed64b63f">
              De områden som har varit aktuella är framför allt fiske och småskalig
              livsmedelsproduktion. För just fisket finns det dessutom en forskningsrapport
              som bland annat visar på komplexiteten i arters beroende av varandra.
              Det här är en mycket värdefull kunskap i politiken eftersom det
              ofta är mycket av stuprör mellan områdena.
            </seg>
            <seg n="1bd88277">
              Vi kan se att det som kortsiktigt gynnar ekonomin inte alltid
              gynnar ekosystemen. Om man inte gör en utvärdering och inte får
              forskningssvaren på en kanske felaktigt driven politik blir den
              förmodligen inte bättre. Om det är någon som inte har läst rapporterna,
              vilket jag egentligen inte tror att det är, tycker jag att man
              ska göra det.
            </seg>
            <seg n="4ac4a462">
              Betänkandet handlar om de areella näringarna, landsbygden och
              livsmedlen. Hållbart brukande av jord, vatten och skog bör ske
              inom de ekologiska ramarna. Men dit är det fortfarande alltför
              långt.
            </seg>
            <seg n="e3cb43f9">
              Inom jordbrukspolitiken står vi inför ett vägval. Å ena sidan
              har vi en försämrad miljö och färre ekosystemtjänster till följd
              av en ökad intensifiering av jordbruket med en ökad användning
              av handelsgödsel och bekämpningsmedel. På sikt handlar det också
              om användning av GMO:er och en alltmer koncentrerad storföretagskontroll
              över utsädesmarknaden. Å andra sidan har vi en större förmåga
              att motstå klimatförändringar och andra störningar genom fler
              ekosystemtjänster och tack vare ett ekologiskt anpassat jordbruk
              baserat på större mångfald med multifunktionalitet.
            </seg>
            <seg n="c9e22b26">
              Regeringen tycks ha valt väg med sitt fortsatta stöd till GMO
              i EU och sitt fortsatta naggande i kanten av stödet till ekologisk
              produktion. Miljöpartiet vill stödja en omställning till en hållbar
              livsmedelsproduktion med ökad ekologisk produktion och mångfald
              och med fler framtida ekosystemtjänster.
            </seg>
            <seg n="c85c0300">
              Vi vill satsa på fiskevård och en hållbar fiskeförvaltning och
              ett bättre djurskydd. Vi vill ha en ökad miljöhänsyn och ökad
              hänsyn till ekosystemtjänsterna, som bör vara en utgångspunkt
              för översynen av både landsbygdsprogram i Sverige och regeringens
              agerande i samband med översynen av EU:s jordbrukspolitik och
              fiskepolitik.
            </seg>
            <seg n="4afca9af">
              Forskningen om ekologiskt hållbara odlingssystem bör utvecklas
              så att odlingen i större utsträckning sker med en kunskap om biologiska
              system och deras begränsningar. Mer satsningar behövs för att
              miljöanpassa skogsbruket.
            </seg>
            <seg n="425673b7">
              Det råder fortfarande omfattande brister i den generella hänsyn
              som skogsbruket ska ta. Vi ser att ett av problemen är att Skogsstyrelsen
              har saknat resurser för att följa upp avverkningsanmälningar och
              skydda sådan skog som borde skyddas. Vi ser att ett ökat arbete
              med biotopskydd och naturvårdsavtal behövs. Vi föreslår också
              höjningar i betänkandets budgettabeller.
            </seg>
            <seg n="e79be2cd">
              Prisökningen för skog och skogsmark gör att anslaget för biotopskydd
              och naturvårdsavtal skulle behöva öka rejält. Jag vill ta upp
              Miljömålsrådets rapporter. De visar i sin tur att takten skulle
              behöva öka ännu mer för att förlusten av biologisk mångfald ska
              kunna hejdas. Här har vi föreslagit ordentliga höjningar.
            </seg>
            <seg n="60518a3a">
              Det ekologiska lantbruket bidrar också till flera miljömål och
              bevarar markens produktivitet på lång sikt. Regeringen slopade
              det särskilda anslaget för ett par år sedan. Stödet till det ekologiska
              jordbruket har minskat med mer än hälften, även om det inte är
              så lätt att se alla gånger. Villkoren för stöden har dessutom
              försämrats.
            </seg>
            <seg n="3c59640e">
              Vi vill ge stöd till de här odlingsformerna och den jordbruksdrift
              som driver på utvecklingen i riktning mot hållbarhet. Vi föreslår
              en viss omflyttning av andra budgetposter och anser att anslaget
              med åtgärder för att främja ekologisk produktion ska ha 54 miljoner
              per år.
            </seg>
            <seg n="d4e165e3">
              Jag tänkte återigen ta upp handelsgödselskatten. Den ska slopas
              nu vid årsskiftet. Det är ett otroligt dåligt förslag från regeringen.
              Hur sjutton har man tänkt? Här har vi ett åtagande om att minska
              utsläppen av kvävet i Östersjön med 21 000 ton per år. Vi ska
              också minska klimatutsläppen. Produktion och användning av mineralkväve
              utgör enligt en del forskning ett stort bidrag till olika utsläpp.
              Det som händer är nämligen att en del av det kväve som hamnar
              i jorden omvandlas till lustgas. Lustgasen är en ungefär 300 gånger
              starkare växthusgas än koldioxid. Även om det endast är 1 procent
              av mineralkvävet som omvandlas till lustgas, vilket är den uppskattning
              som IPCC gör, är den mycket aggressiv. Den bidrar alltså till
              en större påverkan än man alltid har tänkt sig.
            </seg>
            <seg n="4b3e13c1">
              Kväveöverskottet är ett problem för Östersjön och för Västerhavet.
              Eftersom vi varje år binder in nytt kväve i systemet borde vi
              i stället utnyttja cirkulationen av både kväve och fosfor bättre
              i samhället. Där har vi ett stort jobb framför oss. Biogasproduktion
              är en del av lösningen, som vi har varit inne på tidigare.
            </seg>
            <seg n="deebe86b">
              Vad har regeringen för förslag för att minska problemet med övergödning?
              Det kan man fråga sig. Tidigare har vi debatterat djurskyddet.
              I tisdags hade vi en stor debatt här. Det var ett eländigt försvar
              från regeringspartierna, inte minst från jordbruksministern, av
              den senaste förändring man har gjort med flytt av finansiering
              av djurskyddet från kommunerna till länsstyrelserna.
            </seg>
            <seg n="462424f3">
              Vi har föreslagit mer resurser för att lyfta fram djurskyddet.
              Vi föreslår pengar både till Jordbruksverket och till länsstyrelserna.
              Den borttagna avgiftsfinansieringen gör att det finns ännu mindre
              pengar för länsstyrelsernas del.
            </seg>
            <seg n="4d7b1222">
              Vi hör ofta talas om konkurrensneutralitet. Det hörde vi nu när
              det gällde handelsgödseln, och vi har hört det när det har gällt
              djurskyddet. Vi ser att effekterna blir precis tvärtom. Det blir
              inget trovärdigt företagande om man inte kan garantera ett djurskydd.
              Det blir inget trovärdigt företagande om man är med och bidrar
              till både klimatgaser och övergödning.
            </seg>
            <seg n="3d807a43">
              Däremot ska man satsa på att gynna det som är bra. Jordbruket
              är en stor källa till utsläpp och allvarlig miljöpåverkan även
              om vi är beroende av det, för det är ju samtidigt en livsnödvändig
              verksamhet att värna och utveckla. Det finns bättre sätt för regeringen
              att gynna Sveriges bönder, inte minst genom att med klokt utformade
              skatter och subventioner stödja utvecklingen i riktning mot ett
              mer hållbart och miljövänligt jordbruk.
            </seg>
            <seg n="6d83c9cc">
              Jag tänkte inte orda så mycket mer, utan jag ger mitt stöd till
              Miljöpartiets samtliga reservationer och yrkar här och nu bifall
              till reservation nr 7.
            </seg>
          </u>
          <note type="speaker" n="7f619659">
            Anf. 218 OLA SUNDELL (m):
          </note>
          <u who="ola_sundell_5b1b78" xml:id="i-b55e9ba71fc0c39a-0" n="4bd01e7f" next="i-d2c8aa688a048b61-0"/>
          <note n="64b10353">
            Fru ålderspresident! Jag yrkar bifall till utskottets förslag
            i betänkandet och avslag på samtliga reservationer.
          </note>
          <u who="ola_sundell_5b1b78" xml:id="i-d2c8aa688a048b61-0" n="4bd01e7f" prev="i-b55e9ba71fc0c39a-0">
            <seg n="f86123af">
              För ett år sedan var det hårda puckar. Vi befann oss i stormens
              öga. Orderingången till svensk industri rasade. Varsel och arbetslöshet
              tog vid där världshandeln tvärstannade. Lehmankonkursen innebar
              att utlåningen stannade av. Det i sin tur medförde att företagen
              fick problem dels med finansiering, dels med ökade kostnader för
              sina investeringar.
            </seg>
            <seg n="72c844b9">
              Nu, ett år senare, kan vi konstatera att världen inte körde ned
              i den avgrund av depression som vi kunde se konturerna och känna
              lukten av.
            </seg>
            <seg n="913aea73">
              För svenskt vidkommande har vi kommit lindrigare undan än jämförbara
              länder, och det tack vare en ansvarsfull ekonomisk politik.
            </seg>
            <seg n="33b1027d">
              Att samla i ladorna i goda tider för att ha resurser att sätta
              in när tiderna försämras har varit och är en mycket framgångsrik
              strategi som bär alliansens signum. Med starka offentliga finanser
              kan vi nu i lågkonjunkturens spår bättre än de flesta andra länder
              möta lågkonjunkturens härjningar. Arbetslinjen ligger fast. Vi
              bekämpar utanförskapet och bejakar arbetslinjen.
            </seg>
            <seg n="7743ec0b">
              Vi satsar på kommunerna, och det ska förstås vara lättare för
              företagare att anställa. Tack vare en klok finanspolitik kan Sverige
              expandera sig ur krisen utan att äventyra landets finanser. Min
              tro är att Sverige kommer ur den här krisen starkare än de allra
              flesta jämförbara länder.
            </seg>
            <seg n="dde0f17d">
              De första tecknen på återhämtning har kommit. Hushållens optimism
              om Sveriges ekonomi ökar. Orderingången har förbättrats, och botten
              på arbetsmarknaden har passerats, tror i vart fall Arbetsförmedlingen.
            </seg>
            <seg n="3570672a">
              Fru ålderspresident! Budgetpropositionen ger Sverige ett bra
              verktyg att stimulera jobb och företagande. För jordbrukets del
              innebär borttagandet av handelsgödselskatten en förbättring av
              konkurrensförmågan med ca 300 miljoner per år.
            </seg>
            <seg n="50377802">
              Är då inte detta miljömässigt kontraproduktivt? Gudarna ska veta
              att den diskussionen har förekommit i alliansgruppen. Men emellanåt
              kommer man till korta mot fakta. För det första finns det inget
              historiskt samband i Sverige mellan användningen av handelsgödsel
              och skattebelastning. Exempelvis steg priset på handelsgödsel
              år 2008 med 60 procent samtidigt som användningen av handelsgödsel
              också ökade mycket kraftigt.
            </seg>
            <seg n="cba38a56">
              För det andra är handelsgödseln dyr, och brukaren har goda skäl
              att minimera sin användning av gödselmedel.
            </seg>
            <seg n="75e4db30">
              För det tredje kanske det viktigaste är kunskapen bland våra
              jordbrukare mycket god om hur och när man ska sprida gödseln.
              Detta tillsammans med markkartering och kännedom om näringsbalansen
              i jorden gör att man kan sätta in rätt gödselmedel på den mark
              som ska gödslas. Vidare kan man upprätta skyddszoner, som också
              innebär en minskad risk för näringsförluster.
            </seg>
            <seg n="af16107f">
              Nedsättningen av egenavgifterna för enskilda firmor och handelsbolag
              gynnar också landsbygden. Det innebär 5 procentenheter från och
              med 2010. Det gynnar i synnerhet landsbygdens företag där det
              inte är så vanligt med aktiebolag, utan det är enskilda firmor
              och handelsbolag som är den vanliga formen.
            </seg>
            <seg n="fd2e3db4">
              För landsbygden i vid bemärkelse är satsningen på det nya matlandet
              Sverige en strategisk fullträff. Vad kan vara bättre för turism,
              för lokalproducerat och för konsument kanske också för miljön
              än att livsmedelsproduktion, baserad på fina råvaror, genuin kultur
              och tradition startar lite här och var i vårt land? Vi får heller
              inte glömma bort att livsmedelsexporten ökar. Den uppgår nu till
              nästan 50 miljarder per år och ger både jobb åt landsbygden och
              exportintäkter åt nationen Sverige.
            </seg>
            <seg n="459f1f4b">
              Småskalig livsmedelsproduktion är viktig. Där är det synnerligen
              viktigt att regelbördan minskar. Det har den förvisso gjort med
              ett antal procent, men av företagarna upplevs fortfarande regelverket
              som krångligt och svårförståeligt. Därutöver kanske livsmedelskontrollen
              behöver få en mer enhetlig utformning och tillämpning.
            </seg>
            <seg n="e151f139">
              Vid möten med landsbygdsföreträdare och utvecklare framförs ofta
              att bredbandssatsningar är särskilt viktiga för landsbygdens överlevnad.
              Regeringen hörsammar detta, och genom landsbygdsprogrammet tillförs
              190 miljoner till olika satsningar.
            </seg>
            <seg n="104bd7c7">
              För landsbygdens del är också förändringen av strandskyddet en
              välkommen åtgärd. Det är en förändring som vi tidigare har beslutat
              om. Sverige har i dag ett system som innebär otydlighet och godtycklighet
              och som nu från årsskiftet förändras. Vi har reformerat detta,
              och det gör det lättare för vanligt folk att få bygga i strandnära
              områden i landsbygd. Detta tycker jag är regionalpolitik när den
              är som bäst.
            </seg>
            <seg n="0bcbfe89">
              Jaktfrågorna har också betydelse för utveckling och trovärdigheten
              i den förda politiken. Blyförbudet i ammunition, som för kunnigt
              folk var obegripligt, har åtgärdats. Rovdjursförvaltningen har
              fått en utformning som får verklighet och ambitioner att mötas,
              stad och land på samma planhalva. Men vi får följa utvecklingen
              och se vad det blir av det hela. Besluten har i vart fall placerats
              närmare de människor som ibland får bära stora bördor på grund
              av rovdjurspolitiken, exempelvis renägare och fårbönder, och det
              tycker vi är bra.
            </seg>
            <seg n="5aaeb70e">
              Älgjakten hoppas jag får en inriktning som minskar byråkratin
              omkring jakten och ger ett större lokalt inflytande över avskjutningen.
              Avskjutningstryck och betesskador måste tydligare än hittills
              höra ihop.
            </seg>
            <seg n="3338a014">
              Men allt är inte frid och fröjd för landsbygden och dess näringar.
              Jag vill särskilt peka på tillgängligheten av offentlig service
              i hela landet. Myndigheter, var och en för sig, packar och drar.
              Jag tror att det finns ett behov av att se på någon form av samordning
              mellan myndigheterna, helt enkelt så att någon form av service
              blir kvar och då också kan serva i andra myndighetsområden.
            </seg>
            <seg n="fdce4939">
              Det finns en stark uppställning i vårt parlament för att fasa
              ut stöden till jordbruket. Men ser vi till utvecklingen inom olika
              sektorer i jordbruket, som mjölkinvägning och kött, minskar den
              svenska andelen. Här är min poäng att när vi pratar utfasning
              av jordbruksstöden i Sverige kan vi aldrig på egen hand fasa ut.
              Det skulle få förödande konsekvenser för vårt jordbruk. Det är
              att lägga ned produktion i Sverige och flytta den någon annanstans.
            </seg>
            <seg n="c717e242">
              Om man i det här sammanhanget tittar på oppositionens politik
              blir man onekligen förskräckt. Det är en skattechock för svenskt
              jordbruk som blir effekten av deras politik, och det i ett läge
              där lönsamheten är mycket pressad. Det är kilometerskatt, höjd
              gödselskatt, höjd CO2-skatt och nej till jobbavdrag.
            </seg>
            <seg n="7ce0f2af">
              Fru ålderspresident! Med vänsterexperimentets politik blir det
              inget matland Sverige. Resultatet skulle bli förbuskning, nedlagda
              jordbruk och färre jobb i den gröna sektorn.
            </seg>
          </u>
          <note type="speaker" n="df8ab7c3">
            Anf. 219 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-621a854f66e9e11c-1" n="04fd53a4">
            <seg n="7e612acc">
              Fru ålderspresident! Jag blev lite sugen på att fortsätta diskutera,
              inte minst när Ola Sundell börjar med att beskriva den ansvarsfulla
              politik man bedriver från regeringen. Man sänker skatten med lånade
              pengar, man slänger ut människor i kylan genom att förändra sjukförsäkringssystemet.
              Sjuka kommer att få gå till socialen från årsskiftet. Arbetslösheten
              stiger. Ungdomsarbetslösheten är nästan högst i Europa. Det kallar
              Ola Sundell ansvarsfull politik!
            </seg>
            <seg n="15cf173b">
              Sedan pratar han om att skatten på handelsgödsel tas bort. Men
              dieselskattebördan då, Ola Sundell? I en uträkning som utgår från
              en mjölkbonde med 75 kor blir dieselskattehöjningen redan 2013
              dyrare än det man har tjänat på borttagandet av handelsgödselavgiften.
              Vad säger du om det?
            </seg>
            <seg n="eca70cba">
              Jag skulle också gärna vilja ha svar på detta med att ha en bred
              parlamentarisk utredning om framtidens jordbrukspolitik. Ska vi
              fortsätta leva efter mål som är 20 år gamla?
            </seg>
          </u>
          <note type="speaker" n="1978ee41">
            Anf. 220 OLA SUNDELL (m) replik:
          </note>
          <u who="ola_sundell_5b1b78" xml:id="i-655a39ddcfe9407d-0" n="4bd01e7f">
            <seg n="2686a7d4">
              Fru ålderspresident! Det var en diger lista. Vi kan börja med
              utredningen. Det är majoritetens uppfattning att det ska göras
              i någon form. Om det sedan ska vara en parlamentarisk utredning
              eller om man har en referensgrupp ska jag låta vara osagt. Men
              i det läge vi befinner oss i och med tanke på att det finns en
              relativt stor samsyn i vad gäller europeisk jordbrukspolitik finner
              jag det tämligen självklart att samtliga partier i det här parlamentet
              deltar i den typen av diskussion.
            </seg>
            <seg n="6fa98e2f">
              Sverige är en liten röst i Europa. Det märks inte minst nu när
              vi ser hur motståndarna mot minskade subventioner går samman och
              agerar. Det finns alla skäl till att oppositionen finns med i
              en diskussion och att Sverige trots sin litenhet tack vare en
              gemensam uppställning för detta blir starkare.
            </seg>
            <seg n="cf740333">
              När det gäller dieselskatten kan jag också ta in gödselskatten.
              Det är en gammal moderat fråga att sänka både dieselskatten och
              gödselskatten till en nivå som motsvarar våra konkurrentländers.
              Svenska bönder ska inte ha det sämre än andra. Det har alltid
              varit ett motto för vår jordbrukspolitik.
            </seg>
            <seg n="3e62ac92">
              Det som har tillkommit under senare tid det har varit en halv
              dags diskussion om det är klimatfrågan och hur vi behandlar den.
              Det är nog så för de flesta, även för moderater, att när verkligheten
              förändras förändrar man sin politik. Det gäller både dieselskatten
              och andra skatter.
            </seg>
            <seg n="60ee9833">
              Det är svårt emellanåt att lämna det man har stått för, men upptäcker
              man att man har fel och finner att en väg är bättre för att lösa
              en så gigantisk fråga som klimatfrågan känner jag nog att det
              inte är några problem för min del att säga nej till sänkta dieselskatter.
            </seg>
          </u>
          <note type="speaker" n="585ef8f8">
            Anf. 221 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-621a854f66e9e11c-2" n="04fd53a4">
            <seg n="8166e561">
              Fru ålderspresident! Jag ska inte bli långrandig här. Jag tror
              att vi har en samsyn om framtida jordbrukspolitik, men det är
              det som vi måste sätta oss ned och diskutera.
            </seg>
            <seg n="af3469c3">
              Jag tycker inte att det räcker med en arbetsgrupp som vi hade
              när det gällde hälsokontrollen. Det var en del av den nuvarande
              politiken. Nu ska vi fastställa vilka mål och visioner vi ska
              ha för den svenska jordbrukspolitiken och vilken linje Sverige
              ska driva när EU ska förändra jordbrukspolitiken.
            </seg>
            <seg n="b0036ece">
              Vi har ett år kvar till valet. Vem som sitter och styr i Rosenbad
              då kan vi spekulera i. Men det är bra om vi tillsammans kan sätta
              oss ned i en utredning och diskutera. Danmark har tagit fram en
              vision, Grön växt. Där sätter man tydliga långsiktiga mål för
              danskt jordbruk och dansk livsmedelssektor. Varför kan vi inte
              göra detsamma i Sverige? Jordbruket och livsmedelssektorn förväntar
              sig och borde få ha en sådan viktig bit i den politiska världen.
            </seg>
            <seg n="3b5fe35b">
              Ta med det in i ert arbete att vi tycker att det behövs en parlamentarisk
              utredning!
            </seg>
          </u>
          <note type="speaker" n="fcb2ae09">
            Anf. 222 OLA SUNDELL (m) replik:
          </note>
          <u who="ola_sundell_5b1b78" xml:id="i-655a39ddcfe9407d-1" n="4bd01e7f">
            <seg n="2c5b1f1c">
              Fru ålderspresident! Med handen på Bibeln skulle jag säga att
              formen kanske inte känns som det viktigaste för mig. Det handlar
              om deltagandet i sig. Det är inte att man bjuder med armbågen.
              Alla partier har något att bidra med i ett sådant sammanhang.
              Jag ser det även ur den synvinkeln. Det är inte bara en gemensam
              uppställning för en svensk inriktning på den framtida jordbrukspolitiken.
              Det handlar också om att idéer från andra partier tillförs det
              slutgiltiga resultatet så att det blir bättre.
            </seg>
            <seg n="a1c1958d">
              Det finns saker som gör att man kan tänka sig för. Det är när
              man tittar på era budgetförslag och den skattechock som de facto
              kommer att drabba svenskt jordbruk.
            </seg>
            <seg n="f65fa7a4">
              Det är inte bara idéer om hur man ska fasa ut stöd och om man
              ska ha lite mer eller mindre ekologiskt i den delen. Svenska jordbrukare
              är företagare, och de verkar på en internationell marknad.
            </seg>
            <seg n="5427c0cf">
              När jag tittar på oppositionens budgetalternativ kan jag inte
              se annat framför mig än kilometerskatt, höjda CO2-skatter, skatt
              på allt och alla. Det kommer att vara mer avgörande, om det skulle
              bli verklighet, för jordbrukets framtida utveckling i Sverige
              än om man har en någorlunda gemensam syn på den europeiska jordbrukspolitiken.
            </seg>
          </u>
          <note type="speaker" n="ce4c33cf">
            Anf. 223 ERIK A ERIKSSON (c):
          </note>
          <u who="peter_eriksson_83518c" xml:id="i-38da564ed33715fa-0" n="eada4586" next="i-15a94bf2e8b4fb6c-0"/>
          <note n="8c2a00a0">
            Fru ålderspresident! Ärade åhörare! Ärade ledamöter! Jag vill
            börja med att yrka bifall till förslaget i betänkandet och avslag
            på reservationerna.
          </note>
          <u who="peter_eriksson_83518c" xml:id="i-15a94bf2e8b4fb6c-0" n="eada4586" prev="i-38da564ed33715fa-0">
            <seg n="5469e3a2">
              Centerpartiet är 99 år gammalt. Det bildades av ett stort behov
              att samla krafter på landsbygden. Man kan ställa frågan om det
              finns behov av ett parti i dag som har rötter som är 99 år gamla.
              Detta måste varje befintligt parti i dag fråga sig. Vi måste också
              ställa oss frågan varför vi en gång tog de utgångspunkter som
              vi gjorde.
            </seg>
            <seg n="1d9814be">
              När man bildade partiet var det bara 50 år efter att den senaste
              svälten bröt ut i Sverige. Märkt av detta och i kamp med maktkonstellationer
              ville man visa på alternativ och samlade idéer. Man ville ha ett
              alternativ till befintliga ideologier.
            </seg>
            <seg n="50c43975">
              För att idéer ska samlas, vare sig det handlar om landsbygdsfrågor
              eller om frågor inför framtiden, måste man ta en utgångspunkt
              där man befinner sig. Vår tradition i Centerpartiet bottnar i
              arbetet med landsbygdsfrågor och djur och natur. Det har vi haft
              med oss hela vägen. Det är en fördel, inte minst när vi resonerar
              om kretslopp, klimatfrågor och andra utmaningar.
            </seg>
            <seg n="fc4e786f">
              De gröna näringarna som innefattar jord, skog och fiske är otroligt
              viktiga för tillväxt och utveckling på landsbygden. Det är en
              stor del av Sverige. Centerpartiet och allianspartierna tillsammans
              vill inom ramen för ett hållbart nyttjande ta bort hinder och
              skapa förutsättningar för livskraftiga företag inom de gröna näringarna
              och övriga företag på landsbygden som kan bidra till arbetstillfällen.
            </seg>
            <seg n="8a926cfa">
              Det är oerhört viktigt inför framtiden. Efter varje lågkonjunktur
              har Sverige förlorat arbetstillfällen. Vi har inte hämtat upp
              samma antal som vi hade före lågkonjunkturen. Detta är allvarligt.
              Fortsätter det så måste en ny generation människor emigrera från
              Sverige för att klara sitt uppehälle. Det vill vi inte. Vi vill
              vända på det.
            </seg>
            <seg n="e053ef7b">
              Därför har alliansen sjösatt en bra politik för landsbygden.
              Budgeten presenterades av ledamot Sundell. Det sker under ett
              år med långkonjunktur och finansiell kris. Det är inte en slösaktig
              budget, men vi spenderar ganska mycket pengar inte bara på detta
              utgiftsområde utan på flera andra fast det är ett så tufft år
              som det är. Man kan reagera över detta.
            </seg>
            <seg n="ecf39bef">
              Vi pratar om ett hållbart nyttjande. Det innebär att vi ska bruka
              utan att förbruka. Samtidigt är en tredjedel av arealen som vi
              nyttjar för mat belägen utanför Sverige. Det beroende som vi har
              i dag av import är möjligt för att vi i dag har en relativ köpkraft
              som är skapad med energiintensiva processer med relativt höga
              lönekostnader. Vi vet ingenting om framtiden. Därför finns det
              även mervärde i att ha närproducerade livsmedel. Lyckligtvis gör
              vi ett antal saker för att stimulera det närproducerade.
            </seg>
            <seg n="93c7147f">
              Klimatförhandlingar och klimatförändringar är faktorer som i
              allra högsta grad påverkar det svenska jordbruket. Två andra faktorer
              är ekonomisk kris och usla priser för de bönder som levererar.
            </seg>
            <seg n="8b77d48a">
              Vi pratar ofta i kammaren här om bönder i tredje världen som
              får för dåligt betalt, men ärligt talat har svenska lantbrukare
              det senaste året fått ett grundpris för mjölk på 2:49 kilot. Lantbrukare
              har levererat spannmål och fått mellan 3 och 9 öre kilot när energivärdet
              för att elda spannmål ligger över 1 krona kilot. Detta är skamligt,
              mina vänner, samtidigt som över 800 miljoner människor svälter.
              Detta kan inte vara vettigt.
            </seg>
            <seg n="372879fc">
              Vi har subventioner som vi är tämligen överens om i kammaren
              borde försvinna. När vi pratar om satsningar som vi gör är det
              frågan om vi ska satsa på det sätt vi har gjort.
            </seg>
            <seg n="e0e6a21a">
              Många står inför likviditetsproblem i år. Det är otroligt smärtsamt
              att se det. De bokslut som kommer att presenteras i lantbruksföretagen
              i mars eller april kommer att få oanade konsekvenser för vårt
              samhälle, vill jag påstå. Det är mycket allvarligt.
            </seg>
            <seg n="0e16f449">
              Därför är det ännu viktigare att staten har starka finanser,
              vilket vi har nu, och presenterar en stark budget. För att göra
              en parallell är uteblivna intäkter från finansmarknaden 60 miljarder
              hittills. Det är av oerhört stor vikt att ekonomin kommer i gång
              igen som Sundell sade tidigare här.
            </seg>
            <seg n="d57f7187">
              Det finns ett antal frågor som är mycket bekymmersamma, och mitt
              i detta fick vi under hösten en debatt om djurskyddet vilket jag
              bara kan beklaga. Som lantbrukare smärtar det mig minst lika mycket
              som någon annan. Det gör oss väldigt ont att se de bilder som
              presenteras.
            </seg>
            <seg n="e050d129">
              Samtidigt kan det ibland smärta mig att människor uttalar sig
              utan att egentligen ha en aning om hur djuren har det i dag eller
              veta hur djur fungerar. Det är jätteviktigt att vi har en tilltro
              till veterinärväsendet, till dem som är djurskötare och har ett
              stort ansvar och till djurägarna.
            </seg>
            <seg n="f2a97dea">
              I anslutning till vad Socialdemokraterna anförde förut ska jag
              säga att om vi så hade en kontrollapparat med en person per gris
              skulle det ändå vara grisar som dör. Sådant sker tyvärr. Det dör
              människor också, fast vi har en av världens bästa vårdapparater.
            </seg>
            <seg n="7cf94868">
              Det är bara att beklaga det som har uppdagats. Det som är positivt
              är ändå att vi kan göra något åt det. Det finns andra partiers
              företrädare som före mig har gjort jämförelser mellan grisar och
              människor, så jag är inte först, fru ålderspresident.
            </seg>
            <seg n="3282634b">
              Det här med Djurskyddsmyndigheten anfördes tidigare, men det
              var ju ingen myndighet med kontrolluppgifter. En del av de bilder
              som har tagits och som föranledde debatten i tisdags i kammaren
              var tagna under den tid det var kommunal tillsyn.
            </seg>
            <seg n="10d552a6">
              Någonstans bottnar alltihop i en diskussion om så billiga livsmedel
              som möjligt och en pressad lönsamhet. Detta blir tyvärr resultatet,
              och det har inte skett de senaste tre åren. Detta har skett under
              mycket lång tid sedan efterkrigstiden. Kravet på billiga livsmedel,
              effektiv hantering och ett effektivt jordbruk har gjort att vi
              tyvärr får effekter av detta slag.
            </seg>
            <seg n="a7847357">
              Jag läser på s. 57 i betänkandet: När det gäller kontrollverksamheten
              under 2008 redovisas att andelen kommuner med en upprättad kontrollplan
              för djurskyddskontroll sjönk från 87 till 80 procent, och endast
              60 procent av kommunerna uppgav att de kunde uppnå den rekommenderade
              kontrollfrekvensen.
            </seg>
            <seg n="7f901f06">
              Detta är inte okej. Därför blev regeringen nödgad att göra något
              åt det, och det kom hit till kammaren. Det tycker jag är bra.
              Det visar att man tar tag i frågan.
            </seg>
            <seg n="3ed2c818">
              Sedan har vi frågan om pengarna som har förts till länsstyrelserna.
              Det kanske var för lite pengar, men i den diskussion som först
              fördes anförde inte landshövdingarna att man behövde mer pengar
              i första skedet.
            </seg>
            <seg n="00d529ad">
              Nåväl låt mig gå vidare. I årets budgetproposition fortsatte
              regeringen sitt arbete genom allianspartierna att stärka konkurrenskraften
              för de gröna näringarna. Detta var ett vallöfte, och vi har gjort
              som vi lovade i valet i stora delar. Det är jag nöjd över.
            </seg>
            <seg n="60de6c22">
              Vi gör vad vi kan för att på bästa sätt hantera krisen och dess
              efterföljande effekter. Det är viktigt, eftersom det handlar om
              att fria företagare ska kunna verka och tjäna pengar på en marknad
              där man producerar varor som behövs inom ekosystemtjänster, inom
              livsmedelsproduktion och övriga sektorer inom de gröna näringarna.
            </seg>
            <seg n="c4d41993">
              Totalt satsar regeringen 430 miljoner kronor på att stärka den
              svenska jordbruksnäringen. Egenavgiften sänks med 130 miljoner
              kronor. Handelsgödselskatten plockas bort helt, vilket innebär
              att Sveriges jordbrukare slipper den 300 miljoner kronor tunga
              ryggsäck de så länge behövt bära som enda land i EU, märk väl.
              Det är ingen som gödslar i onödan, utan detta är som vi pratade
              om tidigare en möjlighet för att effektivt kunna odla och få fram
              livsmedel som vi så väl behöver.
            </seg>
            <seg n="8aef8c16">
              Som ett konkret exempel innebär den sänkta egenavgiften och borttagandet
              av handelsgödselskatten att en heltidsföretagare som bedriver
              växtodling på 200 hektar åkermark minskar sina kostnader med ca
              50 000 kronor. Det är också positivt om Sverige kan ha växtodling
              och spannmålsodling i stället för att importera.
            </seg>
            <seg n="e2fd537e">
              En annan aspekt på företagsnivån som jag skulle vilja lyfta fram
              är reformeringen av de sociala trygghetssystemen för företagare.
              Förändringarna i arbetslöshets-, sjuk- och föräldraförsäkring
              kommer att skapa större tydlighet och förutsägbarhet i regelverken,
              öka likabehandlingen av företagare och anställda samt öka valfriheten
              för företagare. Förslagen kommer även att göra det mindre riskfyllt
              att anställa.
            </seg>
            <seg n="90c0d29d">
              Sammantaget innebär förändringarna i de sociala trygghetssystemen
              stora förbättringar av företagsklimatet inom de gröna näringarna.
              Det skapar i sin tur förutsättningar att bättre kunna tillvarata
              den tillväxtpotential som finns på landsbygden. Som exempel går
              att nämna att sjukförsäkringsavgiften satts ned med 0,74 procent
              och att karenstiden i gengäld ökar med en till sju dagar.
            </seg>
            <seg n="35392d8b">
              Det här är pengar som kommer väl till pass, och det rör sig om
              ca 24 miljoner kronor per år.
            </seg>
            <seg n="670e4d76">
              Jag ska helt kort nämna matlandet Sverige. Trots det svenska
              jordbrukets svårigheter är trenden att den svenska livsmedelsexporten
              växer. Det är glädjande siffror och tecken på att regeringens
              vision om matlandet Sverige är rätt i tiden. I budgetpropositionen
              föreslås att ytterligare 10 miljoner kronor satsas på visionen
              om matlandet Sverige. Det blir alltså sammanlagt 69 miljoner kronor.
            </seg>
            <seg n="4d3d7fc6">
              Om man lägger in landsbygdsprogrammets satsning blir det ca 170
              miljoner. Det är inte illa. Totalt satsas det över 1 miljard på
              landsbygden i den här budgeten. Det är en stark budget, och det
              tycker vi är positivt. Det gör att vi kan gå stärkta framåt och
              se en landsbygd som utvecklas, för det är oerhört viktigt att
              vi får en landsbygdsutveckling.
            </seg>
            <seg n="1f55354c">
              En satsning som finns är på Visit Sweden med 50 miljoner kronor.
              Det är också viktigt för besöksnäringen att stärka landsbygdsföretagandet.
            </seg>
            <seg n="a12104e5">
              Vi har en satsning på forskning och teknikutveckling inom energiområdet
              som syftar till att skapa tillväxt, nya jobb, miljönytta och goda
              exportmöjligheter i alla delar av landet.
            </seg>
            <seg n="87732cc8">
              Om man tittar lite snabbt på vad oppositionen vill med de gröna
              näringarna skiljer det sig inte så mycket i pengar, om vi ska
              prata pengar och siffror. Men det finns trots allt några skillnader,
              och jag skulle vilja säga att det vore mycket negativt för näringen
              och för arbetstillfällen att lägga på handelsgödselskatt igen.
              Det kan inte finnas någon nytta med det.
            </seg>
            <seg n="0e6688da">
              Jag reagerar också något på att man vill ha koldioxidskatt på
              torv. Det undrar jag om Socialdemokraterna är så sugna på egentligen.
            </seg>
            <seg n="d75af4c8">
              Nåväl, jag ber att få korta ned mitt anförande med respekt för
              vidare talare. Jag tackar för ordet och hoppas att den här budgeten
              ska medföra mycket positivt för svensk landsbygd.
            </seg>
            <seg n="9f1c5084">
              (Applåder)
            </seg>
            <seg n="5c7ca1e1">
              Fru ålderspresident! Jordbruket i allmänhet och djurskyddet i
              synnerhet har varit föremål för en intensiv debatt under den senaste
              veckan. Så sent som i tisdags var det en aktuell debatt om djurskyddet,
              och där framgick det mycket klart att Sverige har en av världens
              starkaste och strängaste djurskyddslagar.
            </seg>
            <seg n="ea9152ed">
              Regeringen fortsätter att utveckla det här, och regeringen beslutade
              dessutom om särskilda insatser efter det att djurmisshandeln uppdagades.
              Att flytta över djurskyddstillsynen till länsstyrelserna var helt
              rätt beslut, och ingen kan väl längre bestrida att Jordbruksverkets
              handläggning av djurskyddet fungerar alldeles utmärkt. Dessutom
              arbetar Sverige framgångsrikt med djurskyddsfrågorna inom EU.
            </seg>
            <seg n="e9d97b3f">
              Fru ålderspresident! Jag vill inledningsvis uttrycka min uppskattning
              till utskottets utvärderingsgrupp som återigen har presenterat
              värdefulla rapporter, en rörande statens insatser vad gäller småskalig
              livsmedelsproduktion och en annan rörande uppföljning och analys
              av regeringens resultatredovisning för just det här området, det
              vill säga jordbruk, fiske och livsmedel.
            </seg>
            <seg n="f2ce9897">
              Det är mycket intressant läsning där uppföljningsgruppen konstaterar,
              om vi koncentrerar oss på småskalig livsmedelshantering, att konsumenternas
              efterfrågan på och handelns intresse för småskalig livsmedelsproduktion
              har ökat och att det ekonomiska stödet för småskalig livsmedelsproduktion
              också har ökat. Man ser också en potential framöver. Det har även
              varit positivt med regeringens sänkta avgifter.
            </seg>
            <seg n="481ce66e">
              Man ser också att det behövs ytterligare regelförändring och
              förenkling. Under resans gång konstaterar man dock att Livsmedelsverket
              har beslutat om förenklingar, och man ser också att landsbygdsprogrammets
              regelverk har förenklats. Enligt Tillväxtverket har den administrativa
              bördan minskat med 36 procent mellan 2006 och 2008.
            </seg>
            <seg n="f4a93a44">
              Fru ålderspresident! Det är positivt att allt fler ser vilken
              möjlighet som ryms inom det nya landsbygdsprogrammet som beslutades
              2007. Det omfattar totalt 35 miljarder fram till 2013. Hittills
              har 220 småskaliga livsmedelsförädlingsföretag beviljats 61 miljoner
              kronor. Dessutom har 90 projektstöd för totalt 63 miljoner kronor
              beviljats.
            </seg>
            <seg n="1ad90bb1">
              Livsmedelsfrågorna har också berörts i samband med resultatredovisningen,
              där man kan konstatera att de livsmedel som konsumeras i allmänhet
              är säkra, men felaktiga kostvanor är en stor riskfaktor. Det finns
              också brister i livsmedelskontrollen, vilket sammantaget är ett
              observandum som vi får ta på största allvar.
            </seg>
            <seg n="ee76b508">
              Fru ålderspresident! Ekoodling har berörts av en del. Det är
              en spjutspets som har haft och har stor betydelse för att stimulera
              allt fler konventionella odlare att odla på ett mer hållbart och
              uthålligt sätt.
            </seg>
            <seg n="212644ac">
              Inom ramen för landsbygdsutvecklingsprogrammet finns stora möjligheter
              för ekoodlare. Satsningen Sverige det nya matlandet kan givetvis
              också gynna ekoodlare. Till syvende och sist är det konsumenterna
              som styr och som då också får visa om de är beredda att betala
              för de extra kostnader som det innebär för en ekoproducent.
            </seg>
            <seg n="c6b78ba5">
              Skogen är ur många aspekter oerhört viktig. Vi har berört den
              i tidigare anföranden från talarstolen. Därför vill jag bara nämna
              att min förhoppning är att de här frågorna verkligen ska tas på
              största allvar i Köpenhamn.
            </seg>
            <seg n="80f6e9a2">
              Fru ålderspresident! På en budgetpost som vi nu diskuterar på
              19 082 000 000 man kan uttrycka det ännu tydligare som 19 082
              miljoner yrkar Socialdemokraterna på en ökning med 10 miljoner.
              I sitt yttrande skriver Socialdemokraterna att deras budget står
              i skarp kontrast till den borgerliga regeringens. Det är ett intressant
              påstående då Socialdemokraterna på de allra flesta anslagsposterna
              faktiskt har anslutit sig till regeringens politik. Mycket väsen
              för lite ull.
            </seg>
            <seg n="02a2fd47">
              Socialdemokraterna har alltså till den allra största delen anslutit
              sig till budgetbetänkandet. Vänsterpartiet vill öka budgeten med
              ytterligare 131 miljoner, och Miljöpartiet har också i det här
              betänkandet mer medel att förfoga över, för man är villig att
              spendera ytterligare 479 miljoner kronor.
            </seg>
            <seg n="2b93fa1a">
              Vänsterpartiet skriver i sitt yttrande bland annat att regeringen
              fört en passiv finanspolitik som gjort att vi har drabbats hårdare
              än övriga OECD-länder. Inget kan vara mer felaktigt. Tack vare
              regeringens förda politik stod vi bättre rustade än många andra
              länder när den globala lågkonjunkturen slog till och drabbade
              också oss.
            </seg>
            <seg n="6f502c09">
              Till Ann-Kristine Johansson, Socialdemokraterna, vill jag säga
              Ola Sundell har också påpekat det, precis som statssekreterare
              Rolf Eriksson gjorde i dag på morgonen att ni kommer att inbjudas.
              Självklart är det viktigt att vi tillsammans kan arbeta fram en
              svensk ståndpunkt för hur vi vill se den framtida svenska jordbrukspolitiken
              inom EU och hur vi vill påverka den gemensamma jordbrukspolitiken.
              Känn tillförsikt! Det kommer en inbjudan.
            </seg>
            <seg n="5f9de535">
              Sammantaget, fru ålderspresident, presenterar regeringen en väl
              avvägd budget som konsekvent gör satsningar för att uppnå visionen
              Bruka utan att förbruka.
            </seg>
            <seg n="da0c682f">
              Med detta önskar jag er alla en god jul och yrkar bifall till
              betänkandet.
            </seg>
          </u>
          <note n="78b62f5d">
            Anf. 224 ANITA BRODÉN (fp):
          </note>
          <note type="speaker" n="1eb80f01">
            Anf. 225 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-eeb09d13a5e4f44f-0" n="04fd53a4" next="i-c97925822c735d12-0">
            <seg n="05f1ae75">
              Fru ålderspresident! Jag har läst en notis i en lantbrukstidning
              i dag. Jag vill fråga Anita Brodén om Folkpartiet står bakom det
              som står där.
            </seg>
            <seg n="44f22178">
              Moderaterna vill avskaffa stödet till ekologisk odling. Det är
              dags för det ekologiska jordbruket att klara sig självt. Efter
              nästa år bör miljöersättningen till ekologisk odling och djurproduktion
              dras ned.
            </seg>
            <seg n="d8f3b33d">
              Står Folkpartiet bakom det Moderaterna vill göra?
            </seg>
          </u>
          <note n="c740bb8f">
            Anf. 226 ANITA BRODÉN (fp) replik:
          </note>
          <u who="ann-kristine_johansson_80f4d4" xml:id="i-c97925822c735d12-0" n="04fd53a4" prev="i-eeb09d13a5e4f44f-0">
            <seg n="587f5941">
              Fru ålderspresident! Vi tycker att alla ska behandlas lika. Här
              har ekoodlare precis samma möjlighet som andra att ansöka om bidrag
              för sin odling. Jag nämnde i mitt anförande att det finns två
              tydliga vägar man kan gå. Man har landsbygdsprogrammet. Där finns
              det många möjligheter 35 miljarder under sju år. Här finns det
              utrymme att ansöka om medel och stöd för den produktionen, men
              också inom satsningen Sverige det nya matlandet.
            </seg>
            <seg n="91692ccf">
              Dessutom, Ann-Kristine Johansson, är det konsumenterna som efterfrågar,
              och vi ser en ökad efterfrågan. Detta kommer ju att stimulera
              ytterligare satsningar på ekoodling.
            </seg>
            <seg n="7c318480">
              Sist men inte minst kommer lagen om offentlig upphandling. Det
              är viktigt att kunskapen sprids ut i våra kommuner om vilken möjlighet
              man i den offentliga sektorn har i sina upphandlingar att faktiskt
              också använda sig av den här typen av produkter.
            </seg>
          </u>
          <note type="speaker" n="47e4cb83">
            Anf. 227 ANN-KRISTINE JOHANSSON (s) replik:
          </note>
          <u who="ann-kristine_johansson_80f4d4" xml:id="i-eeb09d13a5e4f44f-1" n="04fd53a4" next="i-c97925822c735d12-1">
            <seg n="ffcb168f">
              Fru ålderspresident! Jag kan bara konstatera att även Folkpartiet
              står bakom detta och tycker att miljöersättningarna till ekologisk
              odling och djurproduktion ska dras ned. Då kommer det att bli
              än tuffare för den ekologiska produktionen med den borgerliga
              regeringen.
            </seg>
          </u>
          <note n="6206d15b">
            Anf. 228 ANITA BRODÉN (fp) replik:
          </note>
          <u who="ann-kristine_johansson_80f4d4" xml:id="i-c97925822c735d12-1" n="04fd53a4" prev="i-eeb09d13a5e4f44f-1">
            <seg n="21208efc">
              Fru ålderspresident! Då ber jag att få säga att jag tycker att
              jag var väldigt tydlig. Ekoodlarna har alltså inom ramen för landsbygdsprogrammet
              en enorm möjlighet om de tar vara på den. Jag upprepar detta därför
              att det är så viktigt att det kommer ut. Vi står bakom. Vi tycker
              att det är viktigt att varje odlare har samma möjligheter. Man
              behöver inte öronmärka utan här finns hela paletten: genom landsbygdsprogrammet
              35 miljarder på sju år, genom Sverige det nya matlandet, genom
              möjligheterna i lagen om offentlig upphandling och sist men inte
              minst genom konsumenternas krav på vad man önskar köpa.
            </seg>
          </u>
          <note type="speaker" n="e2ddf8fc">
            Anf. 229 IRENE OSKARSSON (kd):
          </note>
          <u who="christina_oskarsson_258320" xml:id="i-5e366bf35ffb0feb-0" n="3857a7ed" next="i-80f78adbec7bb29a-0">
            <seg n="014ca6d7">
              Fru ålderspresident! Jag ska se om jag lyckas stryka lite av
              mitt anförande också, som flera tidigare talare har gjort. Jag
              är inte säker. Det är ju så att ju senare på talarlistan man är
              desto mer rinner till av kommentarer till det som har sagts.
            </seg>
            <seg n="bb442fa0">
              Jag kan konstatera att dagens debatt till stor del handlar om
              det vi debatterade i tisdags och kan sammanfattningsvis också
              säga att det som då sades inte har motsagts i dag, det vill säga
              att Socialdemokraterna gärna ser en återkommunalisering av djurskyddet
              medan Vänsterpartiet tycker att det är rätt bra att det ligger
              där det ligger. Det är intressant att vänsteralliansen inte har
              en gemensam syn på hur vi bäst ska förvalta djurskyddet i Sverige
              och utveckla detsamma. Regeringen var oerhört tydlig i den debatten,
              och kollegerna har varit det även här så jag tänker inte förlänga
              det. Det finns en djup samsyn inom alliansen. Vi har flyttat detta
              på grund av de siffror vi hörde tidigare. Jag tror att det var
              Erik A Eriksson som nämnde dem. När kommunerna inte sköter sig
              måste vi agera. Jag nämnde det också i debatten i tisdags och
              hänvisar till mina inlägg där.
            </seg>
            <seg n="575c2a52">
              Fru ålderspresident! Jag vill också lyfta fram uppföljningsrapporterna.
              Jag skulle hoppas och önska att fler tog del av dem. Om man inte
              tycker att man vill läsa utskottsbetänkanden, partimotioner och
              annat så läs utskottens uppföljningsrapporter! Det innebär att
              åhörare och kolleger lär sig oerhört mycket om den gröna sektorn
              och det som näringen håller på med på olika sätt. Det gäller inte
              minst den rapport som har kommit under höstens arbete med småskalig
              livsmedelsproduktion. Det är den andra rapporten och alltså en
              uppföljningsserie som pågår där vi har tittat på vad som händer.
            </seg>
            <seg n="43beb2f5">
              Man kan konstatera att det fortfarande finns ett stort behov
              av ökade förenklingar inom detta område. Då, fru ålderspresident,
              är det mycket glädjande att kunna konstatera att det är precis
              just det arbete som regeringen nu bedriver, till exempel en ökad
              satsning inom småskalig livsmedelsproduktion och en ökad satsning
              som har gjorts under tre år på den småskaliga slakten som är oerhört
              väsentlig för detta arbete.
            </seg>
            <seg n="cab1a994">
              En annan del som uppföljningsgruppen också har arbetat med och
              som finns med i betänkandet så någon må väl läsa det också då
              är faktiskt hur vi ser på vad regeringen gör av uppföljningsarbete
              för att titta på hur resurserna har använts och hur vi kan fortsätta
              att följa upp det. Utifrån att regeringen och inte minst Jordbruksdepartementet
              nu har övergått till att följa en vision, Bruka utan att förbruka,
              med övergripande mål som sedan kommer att brytas ned i uppföljningsindikatorer
              har vi sagt att det är önskvärt att det här följs över tid.
            </seg>
            <seg n="77c74746">
              Återigen är det glädjande att se att det är precis det arbete
              som man nu har påbörjat och som jag hoppas att vi kan följa de
              kommande åren. Min förhoppning är ju att vi ska slippa byta regering,
              utan att vi kan fortsätta utveckla den gröna sektorn på det framgångsrika
              sätt som alliansen nu arbetar på.
            </seg>
            <seg n="bc4639d6">
              För Kristdemokraternas del är regelförenkling för företag en
              mycket viktig fråga. Därför är det oerhört positivt att kunna
              konstatera att vi på jordbruksområdet redan nått upp till den
              nivå som vi ska till, men därmed tar arbetet inte slut. Det måste
              fortgå, och det måste fortgå i det internationella perspektivet.
              Det gäller, precis som utskottets ledamöter hörde i morse av statssekretare
              Eriksson, att vi driver detta tydligt på europeisk nivå därför
              att det svenska jordbruket är minst lika beroende av hur EU:s
              blanketter ser ut som av hur svenska statens synpunkter ser ut
              på hur man bedriver jordbruk.
            </seg>
            <seg n="ccef5a7a">
              Då måste vi, fru ålderspresident, lägga all vår kraft på att
              ge landsbygdsföretagare och framför allt jordbruksföretagare likvärdiga
              villkor som deras kolleger ute i Europa har. Den stora utmaningen
              för det kommande arbetet blir att kunna göra det arbetet utan
              att sätta upp gränshinder och annat. Vi måste se till att den
              fria marknaden fortfarande fungerar och att vi som konsumenter
              gör aktiva val och har förståelse för vilken kvalitet som den
              svenska produktionen har.
            </seg>
            <seg n="57f04c96">
              Fru ålderspresident! Jag nämnde redan tidigare slakten som ett
              viktigt område, och det tangerar till viss del den debatt som
              vi hade i tisdags. Det är viktigt att vi som konsumenter handlar,
              i dubbel bemärkelse, efter vad vi säger och inte bara talar vackert.
              Jag tycker också att Erik A Erikssons historielektion nyss var
              ganska intressant. Vi behöver reflektera över hur framtiden ser
              ut. Vi lär av historien och reflekterar framåt. Vi konstaterar
              att för hundra år sedan levde de flesta, i stort sett alla, av
              vad jord och skog gav. I dag är det ytterst få som gör det, och
              kunskapen om hur det fungerar är på många håll bristfällig. Det
              är någonting som vi behöver jobba med.
            </seg>
            <seg n="4645ba5f">
              I detta arbete, fru ålderspresident, är satsningen på Sverige
              som det nya matlandet oerhört spännande och intressant. Jag hoppas
              att kollegerna som nu kommer in i kammaren för att få fortsätta
              debatten efter oss har tagit del av Sverige det nya matlandet
              som kom i postfacken i veckan. Det ger en bra bild av de till
              viss del kanske uppkäftiga satsningar som regeringen gör för att
              profilera den kvalitet vi har att erbjuda.
            </seg>
            <seg n="82379abc">
              Fru ålderspresident! Jag kan inte låta bli att beröra ytterligare
              ett ämne, och det har tagits upp av många. Vi är ett antal här
              inne som har växt upp med NPK 14617 eller något liknande, hieroglyfer
              för en del men konstgödsel för andra. Vad jag lärde mig redan
              tidigt, och som nu är än mer tydligt, är att det inte finns någon
              som köper mer än vad han absolut behöver. Eftersom kunskapen om
              hur behoven ser ut har ökat betydligt med den gedigna markkartering
              som de flesta lantbrukare i dag har vet man exakt vad man behöver,
              när det ska göras, hur mycket som ska läggas ut, och man köper
              inte ett kilo mer än vad man behöver.
            </seg>
            <seg n="01556e9c">
              Jag kan ge oppositionen den tryggheten att Jordbruksverket kommer
              att följa det här ytterst noggrant. Det finns statistik, precis
              som Ola Sundell sade, och det kommer framgent att finnas statistik
              som vi kan följa, och där vi kan se vad som påverkat inköpen och
              i vilken grad.
            </seg>
            <seg n="e4f4cc6c">
              Ann-Kristine Johansson gjorde en härlig kullerbytta i sitt inlägg
              och i replikskiftena när det gäller skatten på diesel. Regeringen
              gjorde en energiuppgörelse, och som ett led i den lovade vi att
              kompensera jordbruksföretagarna. Den satsning som görs med anledning
              av handelsgödselborttagandet är egenavgiftssänkningen, förändringen
              när det gäller trygghetssystem för småföretagare och företagare
              generellt, precis det vi lovade. Vi kommer alltså framgent att
              klara det vi har lovat. Jag tycker att Ann-Kristine Johansson
              borde ha lyft fram att hennes kolleger i den rödgröna alliansen
              i stället vill höja skatten med 2 kronor. Den där ekvationen går
              inte ihop, så jag skulle jag vilja se hur Ann-Kristine Johansson
              och Socialdemokraterna tänker kompensera lantbrukarna för merkostnaderna.
            </seg>
            <seg n="570a53e5">
              Fru ålderspresident! Jag tänker inte tala om bioenergiproduktion
              och biogasproduktion. Vi kan konstatera att regeringen satsar
              stora resurser på att utveckla den. Men jag vill ge ytterligare
              en kort kommentar, och det handlar om arbetsmarknadssituationen.
            </seg>
            <seg n="83bb359b">
              Vi har hört att vi borde återinföra de gröna jobben. Nej, fru
              ålderspresident, jag tror inte det. Däremot hoppas jag att opposition
              och andra lyssnare har läst att vi har någonting som heter Lyftet.
              Det finns för att människor inte ska behöva komma ifrån arbetsmarknaden
              men få ett extra stöd eller extra möjlighet att ta sig tillbaka
              och att hålla kontakten med arbetsmarknaden, och då ska det vara
              ganska kortvariga insatser. De här insatserna kommer både skogsstyrelse,
              kommuner och andra intressenter att kunna ta del av. Det här kommer
              att ge mycket god valuta för de satsningar vi gör, men framför
              allt kommer det att hjälpa människor att behålla kontakten med
              arbetsmarknaden och komma åter ut på den när konjunkturen vänder
              och när man fått mer kompetens och kunskap med sig.
            </seg>
          </u>
          <note n="729ad74c">
            Jag yrkar bifall till förslaget i betänkandet och avslag på samtliga
            motioner.
          </note>
          <note n="3880dcde">
            Överläggningen var härmed avslutad.
          </note>
          <note n="09776b7d">
            Anf. 230 TJÄNSTGÖRANDE ÅLDERSPRESIDENTEN:
          </note>
          <u who="christina_oskarsson_258320" xml:id="i-80f78adbec7bb29a-0" n="3857a7ed" prev="i-5e366bf35ffb0feb-0">
            <seg n="747ffac7">
              Medan socialutskottets ledamöter intar sina platser vill jag
              påminna kammaren om att ärenden som inte blir färdigdebatterade
              i kväll kommer upp sist på föredragningslistan i morgon. Det beräknas
              bli ungefär kl. 19.
            </seg>
          </u>
          <note n="e7e61037">
            14 § Hälsovård, sjukvård och social omsorg m.m.
          </note>
          <note n="b52abd67">
            Föredrogs
          </note>
          <note type="speaker" n="f8f9262d">
            Anf. 231 MAGDALENA ANDERSSON (m):
          </note>
          <u who="magdalena_andersson_a0f475" xml:id="i-d01c139ff4540a44-0" n="2db5ff03">
            <seg n="94aa7f12">
              Fru ålderspresident! I kväll ska utskottets ledamöter debattera
              budgetpropositionen för 2010, det som lite torrt heter Utgiftsområde
              9 men som rör frågor som varje svensk på ett eller annat sätt
              kommer att beröras av under sitt liv. Ramen för utgiftsområde
              9 för budgetåret 2010 är nästan 59 miljarder, exakt 58 707 837
              000 kronor och fastställdes av riksdagen den 18 november i år.
            </seg>
            <seg n="649f407a">
              Inom den här ramen fördelas medel till hälso- och sjukvårdspolitik.
              Det är allt från tandvårdsförmåner till vårdgaranti, till bidrag
              för psykiatrin. Det handlar om folkhälsopolitik, till exempel
              insatser mot hiv/aids, om handikappolitik med bidrag till handikapporganisationerna,
              stöd till personer med funktionsnedsättningar, äldrepolitik, socialtjänst,
              barnrättspolitik och forskning.
            </seg>
            <seg n="e2b4ed5d">
              Dessutom behandlas och debatteras ungefär 400 motionsyrkanden
              som är förknippade med anslaget eller som är näraliggande. 225
              av dessa motionsyrkanden har behandlats tidigare i den här kammaren
              under mandatperioden och har därför behandlats förenklat.
            </seg>
            <seg n="2d84fee7">
              Ledamöter från Socialdemokraterna, Vänsterpartiet och Miljöpartiet
              står inte bakom beslutet om ramen och har alternativa budgetförslag
              som de redovisar i särskilda yttranden. Det finns 17 reservationer
              och 7 särskilda yttranden till ärendet.
            </seg>
            <seg n="39a13c71">
              Med det, fru ålderspresident, överlämnar jag ärendet till debattörerna.
            </seg>
          </u>
          <note type="speaker" n="90cc763e">
            Anf. 232 CATHARINA BRÅKENHIELM (s):
          </note>
          <u who="catharina_brakenhielm_732159" xml:id="i-8ca1d81552b88022-0" n="394062d7">
            <seg n="50786a5a">
              Fru ålderspresident! Sverige står inför nya svåra utmaningar.
              Vi har nu att debattera hur mycket skattepengar vi ska använda
              till vår välfärd, för sjukvård och omsorg. Vårt budgetförslag
              står i skarp kontrast till den borgerliga regeringens som vill
              göra Sverige till ett europeiskt genomsnittsland med hög arbetslöshet,
              brister i välfärden, med underskott i de offentliga finanserna
              och ekonomiska klyftor med stora brister i välfärden.
            </seg>
            <seg n="db9d9675">
              Vi satsar 1 ½ miljard mer än regeringen i den här budgeten, och
              vi anser att Sverige har råd med det.
            </seg>
            <seg n="4497fb19">
              Regeringens budget har stora rättvisebrister som vi nu ser drabbar
              människor. Man är i full färd med att dela upp landets invånare
              i ett A-lag och ett B-lag och snart också ett C-lag.
            </seg>
            <seg n="20101242">
              Fru ålderspresident! När det gäller sjukvården har regeringen
              Reinfeldt varit väldigt tydlig. Man har öppnat upp för förturer
              i vården som inte längre bygger på hur sjuk man är utan enbart
              på vilken ekonomi man har. Vi är inte alls emot valfrihet när
              det gäller privat eller offentlig drift, men det är samhället
              och inte marknaden som ska styra. Vår sjukvård bygger på gemensamma
              investeringar under lång tid där vi vill erbjuda alla en likvärdig
              vård.
            </seg>
            <seg n="b66ac6ff">
              Vi vill förutom ökade statsbidrag till landstingen genomföra
              en särskild sjukvårdssatsning och investera 1 miljard kronor per
              år 20102012 i ett nytt anslag. Satsningen ska främst riktas till
              att modernisera sjukvården, strukturera kvalitetsarbetet och genomföra
              förbättringar för de mest sjuka äldre. Vi vill också att andelen
              patienttid blir minst hälften av arbetstiden. För att klara det
              här krävs ett starkt ledarskap och en bra organisation.
            </seg>
            <seg n="c9924c49">
              Den tidigare socialdemokratiska regeringen inledde ett långsiktigt
              och brett investeringsprogram för att utveckla och stärka vården
              om våra äldre. Den borgerliga regeringen har i stort sett fortsatt
              den satsningen. Det gäller dess värre inte satsning på personalen.
            </seg>
            <seg n="c814f84a">
              Socialstyrelsen har i granskningar av äldreomsorgen påpekat att
              staten bör satsa på kompetensutvecklingen. Vi satsade under tre
              år en dryg miljard kronor på Kompetensstegen. Satsningen var mycket
              lyckad men alldeles för kort, och vi vill fortsätta den. Vi anslår
              därför 100 miljoner kronor per år 20102011 för att kunna fortsätta
              Kompetensstegen.
            </seg>
            <seg n="302ebc81">
              När vi pratar om äldre i dag är det oftast i negativa ordalag.
              Hur ska vi ha råd med den växande skaran av äldre? Skulle det
              egentligen vara något negativt att vi har lyckats så bra att man
              lever många fler år med en bra hälsa nu för tiden? Men om vi i
              framtiden ska ha råd med våra äldre är det ett politiskt vägval,
              och det vägvalet gör vi nu. Frågan är förstås hur vi ska finansiera
              vården och omsorgen, för det handlar om en fördelning av våra
              resurser och vem som ska få tillgång till välfärden. Där går en
              solklar ideologisk skiljelinje.
            </seg>
            <seg n="f01e4a94">
              Och regeringen är tydlig: Du går före i kön och får mer vård
              och omsorg om du kan betala för det.
            </seg>
            <seg n="22bdcb52">
              Regeringen har delat ut pengar till olika mindre projekt inom
              äldreomsorgen, som jag gissar att vi får höra om från talarstolen
              i kväll. Där kan man se lyckad verksamhet där kreativ personal
              med härliga idéer berättar om ett värdigt och innehållsrikt liv
              på äldre dagar, som projektledarna har skapat. Det är många gånger
              så vi vill se ett liv för våra äldre.
            </seg>
            <seg n="f368a3f8">
              Ni ger med ena handen under pompa och ståt när det är projekt
              och tar tillbaka verksamhetspengar ute i kommunen smygvägen med
              råge så att dessa idéer aldrig kommer att kunna bli permanentade.
              Det är en ganska osjyst politik.
            </seg>
            <seg n="8d390db5">
              Fru ålderspresident! Dagens regering säger att vi inte har råd
              med en god äldreomsorg för alla längre. Just därför har man heller
              inte satsat särskilt mycket, utan i stället vill man sänka skatten
              med lika många kronor som äldreomsorgen kostar. Det är en prioritering
              som heter duga.
            </seg>
            <seg n="4f95cc74">
              Vi ser också att de särskilda boendena minskar i antal, något
              som regeringen använde flitigt i valrörelsen och lovade att det
              skulle bli fler. Men så blev det inte.
            </seg>
            <seg n="d5278bae">
              Man har infört LOV:en, lagen om valfrihet, där äldre får välja
              utövare. Lagen öppnar nu upp för dem som har råd att köpa tilläggstjänster
              i äldreomsorgen, alltså att köpa sig mer omsorg. Detta gör att
              det blir stora skillnader i exempelvis maten på bordet, hur ofta
              man får duscha och om man får gå på promenad. Skillnaderna riskerar
              att bli så stora att den svenska välfärdsmodellen kommer att försvinna.
              Verklig valfrihet handlar om att man även som äldre ska kunna
              ha ett stort inflytande över vad man vill ha hjälp med, hur hjälpen
              görs och när den görs. Man måste kunna vara med och påverka sin
              vardag även när man har blivit äldre.
            </seg>
            <seg n="ee6f5135">
              I dag har man det rent materiellt sett bra, men man är väldigt
              ensam. Många äldre har inget socialt meningsfullt liv. Många upplever
              dessutom stora depressioner. Det är till och med så att många
              självmord begås av äldre människor. Vi har glömt att det gäller
              att våra äldre inte bara ska överleva utan också ska leva.
            </seg>
            <seg n="6e3829cd">
              Tydlig blir skillnaden i synen på våra äldre när regeringspartierna
              skriver i budgetmotionen: Andelen äldre i befolkningen ökar, och
              allt fler överlever till mycket höga åldrar. Det här är ett synsätt
              som vi inte delar.
            </seg>
            <seg n="d93ff468">
              Många av oss längtar till måltiden och ser fram mot vad vi ska
              äta till helgen och till jul, och vi har favoriträtter som vi
              längtar efter. Men våra äldre är ofta fråntagna den möjligheten.
              I dag är maten som man ger våra gamla inte särskilt upphetsande.
              Många äter dessutom sin mat i all ensamhet.
            </seg>
            <seg n="58897ad4">
              Fru ålderspresident! Läkemedel är den vanligaste behandlingsmetoden
              inom vården, och i takt med en framgångsrik forskning blir det
              möjligt att bota fler och fler sjukdomar. Men man måste se över
              läkemedelsförskrivningen till äldre. Mer än 95 procent av alla
              äldre över 75 år har någon form av receptbelagt läkemedel. Av
              alla äldre som läggs in akut har upp till en femtedel drabbats
              av biverkningar just av sina läkemedel. Också dödligheten i den
              här patientgruppen är avsevärt högre. Man har i genomsnitt tio
              läkemedel var, och många har ännu fler. Väldigt sällan gör man
              någon samlad bedömning av vilka mediciner de har när man bara
              fortsätter att skriva ut nya.
            </seg>
            <seg n="69719179">
              Vi anser därför att det bör införas en anmälningsskyldighet då
              personalen misstänker läkemedelsvanvård, och även när läkemedel
              skrivs ut i stället för att mänskliga behov har tillgodosetts,
              som att kunna sova, få röra på sig eller ha mänsklig kontakt och
              beröring, i stället för att bara stoppa i dem mediciner.
            </seg>
            <seg n="5175f92b">
              Vi anser därför att Socialstyrelsen bör ges i uppdrag att ta
              fram riktlinjer för systematisk uppföljning och skärpt kontroll
              av antibiotikaförskrivningen till personer över 75 år.
            </seg>
            <seg n="cd12af68">
              När jag häromdagen slog upp Svenska Dagbladets näringslivsbilaga
              möttes jag av jätterubriken: Apoteket i topp när kunder sätter
              betyg. Apoteket är nämligen svenska folkets favorit. Ingen annan
              detaljhandel får så höga kundnöjdhetsbetyg. Det som svenska folket
              tycker så bra om säljer man ut på ett akut, slarvigt och ganska
              ogenomtänkt sätt.
            </seg>
            <seg n="82ff2f74">
              Regeringens hastiga avreglering av apoteksmarknaden öppnar nu
              naturligtvis för internationella läkemedels- och apoteksbolag
              att ta över vårt svenska apotek.
            </seg>
            <seg n="fc21d11d">
              I debatten om apoteket har regeringens företrädare ständigt upprepat
              att utförsäljningen kommer att leda till lägre priser. Det har
              också varit ett av grundargumenten för utförsäljningen. Om det
              löftet är det nu alldeles knäpptyst. Nu talar i stället socialminister
              Hägglund om att hindra att kostnaderna skenar i väg. Tänk att
              ministern kan göra en sådan pudel när det handlar om så mycket
              pengar.
            </seg>
            <seg n="5fd04af4">
              Regeringen avskedade bryskt hela Apotekets styrelse när den påpekade
              bristerna i hanteringen. Det kallar jag verklig politisk oprofessionalitet.
            </seg>
            <seg n="ada077ec">
              Vi säger nej till regeringens avreglering av apoteksmarknaden,
              och då säger vi självklart också nej till de 90 miljoner kronor
              för merkostnader som uppkommer vid avregleringen. Hela den här
              historien tycker vi är en bedrövlig hantering av svenska folkets
              vilja.
            </seg>
            <seg n="d8c700e3">
              Människor med missbruksproblem blir snabbt socialt utslagna.
              Det vet vi. Därför startade 2005 satsningen Ett kontrakt för livet.
              Uppföljningen visar fina resultat jämfört med traditionell vård.
              Trots det har regeringen inte lämnat besked om framtiden i den
              här frågan, och några nya medel för fortsatt verksamhet finns
              inte i regeringens budgetförslag. Vi vill att Ett kontrakt för
              livet ska få fortsätta och anslår därför 30 miljoner kronor till
              den verksamheten.
            </seg>
            <seg n="02d7f7ae">
              Fru ålderspresident! Varje år dör det människor som står i kö
              i väntan på ett nytt livsviktigt organ, en kö där man har väntat
              förgäves i flera år för att få ett nytt liv. Varför är det så?
            </seg>
            <seg n="af318fba">
              Bristen på donerade organ är stor, och det beror en del på att
              vi inte har tagit ställning till om vi vill donera. Det är ett
              beslut som många av oss skjuter på framtiden, kanske för att man
              känner obehag och man får en aning om att livet inte är oändligt.
              Men den dagen en nära anhörig eller vän drabbas blir det ganska
              tydligt. Vi har föreslagit att det ska bli enklare att ge sitt
              samtycke, exempelvis genom att det finns en ruta på deklarationsblanketten
              att kryssa i hur man ställer sig.
            </seg>
            <seg n="c3b5abb2">
              För att vi ska kunna ge fler människor ett nytt organ behövs
              det även en bra organisation för detta ute i våra landsting. Man
              måste ha en ledning som förstår och som prioriterar att personalen
              är utbildad och inriktad på donation på våra intensivvårdsavdelningar.
              Här skiljer det väldigt mycket mellan våra landsting. Något landsting
              har inte ens hanterat en enda organdonation de senaste åren. Det
              är rent ut sagt skamligt.
            </seg>
            <seg n="1c545a74">
              Kunskapen om transplantationer är stor i Sverige, och resultaten
              är väldigt bra, men organ att transplantera fattas. Något måste
              göras nu. Jag tycker att det är en värdighetsfråga för ett land.
            </seg>
            <seg n="b67b4a85">
              Fru ålderspresident! Vi tycker att regeringen inte gör ett skvatt
              på vårdområdet förutom att man satsar några hundra miljoner som
              i en budget på nästan 60 miljarder kan kallas peanuts. Vi har
              inte råd, heter det gång på gång från regeringens håll samtidigt
              som man har sänkt skatten med 80 miljarder sedan maktskiftet.
              Det är vad hela äldreomsorgen kostar att driva under ett år. Vilket
              är viktigast, svenska folket? De blå insatserna är få, men skattesänkarpolitiken
              består.
            </seg>
          </u>
          <note n="c3ad4cd1">
            Vi står bakom samtliga reservationer och yrkar bifall till reservation
            nr 16.
          </note>
          <note type="speaker" n="60acbe79">
            Anf. 233 ELINA LINNA (v):
          </note>
          <u who="elina_linna_aed53b" xml:id="i-a35643af749d0224-0" n="c01c3f6d" next="i-13678dd3d20119e0-0">
            <seg n="14430859">
              Fru ålderspresident! Jag vill inleda med att säga att jag i alla
              fall har försökt att förkorta mitt anförande.
            </seg>
            <seg n="aa0b6e87">
              Utgiftsområde 9 i statsbudgeten omfattar stora delar av de politikområden
              som betyder mycket för oss alla. Det handlar om hälso- och sjukvård,
              folkhälso-, handikapp- och barnpolitik samt social omsorg och
              äldrepolitik.
            </seg>
            <seg n="31f9067f">
              I Vänsterpartiets hälso- och sjukvårdsmotion presenterar vi förslag
              på en rättvis, jämställd och kostnadseffektiv hälso- och sjukvård.
              Det ekonomiska läget för kommuner och landsting är ansträngt.
              Vänsterpartiet vill motarbeta detta, och därför anslår vi i vårt
              budgetalternativ generella statsbidrag på drygt 3 miljarder mer
              än vad regeringen gör till landstingen för 2010. Utöver bättre
              vårdkvalitet innebär alltså våra satsningar också fler jobb. Vi
              har också andra jobbskapande förslag inom utgiftsområdet. Jag
              vill här nämna omsorgslyften inom handikapp- och äldreomsorgen.
            </seg>
            <seg n="a4a03dd0">
              Vänsterpartiet vill åstadkomma en kompetenshöjning för personalen
              inom området för funktionsnedsättningar. För detta ändamål avsätter
              vi 100 miljoner kronor för år 2010. Vi avsätter också 200 miljoner
              kronor för att garantera kompetenshöjningen inom äldreomsorgen.
            </seg>
          </u>
          <note n="e75a5dd3">
            Fru ålderspresident! Enligt min mening var ett av de viktigaste
            besluten som fattades under den förra regeringen beslutet om en
            ny folkhälsopolitik. Den nationella folkhälsokommittén hade gjort
            en utmärkt utredning, och dess arbete resulterade i ett förslag
            om en nationell folkhälsopolitik som antogs av riksdagen våren
            2003.
          </note>
          <u who="elina_linna_aed53b" xml:id="i-13678dd3d20119e0-0" n="c01c3f6d" prev="i-a35643af749d0224-0">
            <seg n="19bef67c">
              Grunden för en god hälsa är en ekonomisk politik som motverkar
              klyftor. Genomgångar av all befintlig forskning om ojämlikhet
              och hälsa visar tydligt att stora inkomstklyftor försämrar människors
              hälsa. Det är bra att regeringen behållit det övergripande målet
              för folkhälsopolitiken, nämligen att skapa samhälleliga förutsättningar
              för en god hälsa på lika villkor för hela befolkningen.
            </seg>
            <seg n="85f47682">
              Men regeringen verkar inte fatta innebörden av orden. Regeringens
              politik går ut på att man snarare förstärker än försvagar de mekanismer
              som skapar ojämlikhet i hälsa. Den rikaste tiondelen av befolkningen
              har fått totalt 28 procent av regeringens samlade skattesänkningar
              och utgiftssatsningar. Den fattigaste tiondelen av befolkningen
              har bara fått 2 procent av regeringens satsningar. Klyftorna har
              ökat. Regeringens politik har också lett till ökade inkomstskillnader
              mellan kvinnor och män. Riksdagens utredningstjänst har räknat
              ut att de genomsnittliga inkomstskillnaderna mellan kvinnor och
              män har ökat med 1 066 kronor i månaden.
            </seg>
            <seg n="522348ff">
              Arbetslöshet, försämringar i trygghetssystemen och de skattesänkningar
              som regeringen har infört leder oss allt längre bort från målet
              att skapa samhälleliga förutsättningar för en god hälsa på lika
              villkor.
            </seg>
            <seg n="3f59c3d5">
              Fru ålderspresident! För drygt ett år sedan kom Världshälsoorganisationens
              rapport Utjämna hälsoskillnaderna inom en generation , också kallad
              för Marmotkommissionens rapport. Hoppet tändes, socialutskottets
              ordförande uttalade sig för en svensk Marmotkommission. Det var
              tomma löften. Vänsterpartiet vill däremot tillsammans med Socialdemokraterna
              och Miljöpartiet att en kommission tillsätts för att beskriva
              hälsans bestämningsfaktorer och hur hälsan kan göras jämlik. Trots
              tidigare uttalanden för en kommission avslår regeringspartierna
              i socialutskottet vårt förslag. Det är obegripligt.
            </seg>
            <seg n="455ebda1">
              Fru ålderspresident! Regeringen har ökat medlen till psykiatrin,
              och det är bra, men vi anser att det är otillräckligt. Regeringen
              delar ut projektpengar till det ena och det andra ändamålet, och
              vi borde alla här veta att det sällan nås hållbara förbättringar
              med projektmedel. Den psykiatriska vårdens problem kan inte lösas
              med tillfälliga bidrag. Det behövs långsiktiga och strategiska
              satsningar. Därför föreslår vi tillsammans med Socialdemokraterna
              och Miljöpartiet en långsiktig handlingsplan för psykiatrin.
            </seg>
            <seg n="0bba525b">
              Det saknas psykiatriker, och antalet specialistutbildade sjuksköterskor
              har minskat med 16 procent. Skötarutbildningen finns inte mer.
              Det behövs en kompetenshöjning. Vi föreslår att regeringen tar
              initiativ till en överenskommelse med Sveriges Kommuner och Landsting
              om att påbörja ett programarbete kring personalrekrytering för
              verksamheter som ger vård och omsorg till personer med psykisk
              sjukdom och psykisk funktionsnedsättning.
            </seg>
            <seg n="f517f515">
              Vänsterpartiet är också bekymrat över konsekvenserna av privatiseringarna
              utifrån patienträttighetsperspektivet. Vi känner till att det
              i samband med privatiseringen sker en minskning av personalstyrkan.
              Speciellt bekymrade är vi över patientsäkerheten när det gäller
              personer med självmordstankar och personer som drabbas av psykos.
              Dessa individer behöver korta men snabba inläggningar med mycket
              stöd av kompetent personal från både slutenvård och öppenvård.
              Dessa personer behöver kontinuitet i sina vårdkontakter. Vi anser
              att konsekvenserna av privatiseringarna måste utredas.
            </seg>
            <seg n="bd1091b9">
              Fru ålderspresident! Vänsterpartiet har också många förslag i
              betänkandet för att förbättra levnadsvillkoren för personer med
              funktionsnedsättningar. Dagligen får vi läsa i medierna om hinder
              i samhället som försvårar livet för denna grupp. Senast i dag
              påmindes vi om det faktum att människor som använder rullstol
              utestängs från att åka tåg. Hindret är inte avsaknad av hissar,
              utan grundproblemet är att plattformarna på tågstationerna är
              för låga. Regeringens försämringar i sjukförsäkringen, som diskuterats
              mycket de senaste dagarna, drabbar också kvinnor och män med funktionsnedsättningar
              hårt.
            </seg>
            <seg n="0377a196">
              Sverige har antagit FN:s konvention om rättigheter för personer
              med funktionsnedsättningar. Syftet med konventionen är att personer
              med funktionsnedsättningar ska nå full jämlikhet och delaktighet
              i samhället. Vänsterpartiet, tillsammans med Socialdemokraterna
              och Miljöpartiet, är av den bestämda uppfattningen att regeringen
              bör upprätta en genomförandeplan så att FN-konventionens rättigheter
              förverkligas.
            </seg>
            <seg n="3d777626">
              Den nationella handlingsplanen för handikappolitiken löper ut
              år 2010 utan att vi har lyckats nå målet med ett tillgängligt
              samhälle för alla. Regeringen satsar 6 miljoner på informationsinsatser
              kring enkelt avhjälpta hinder. Vänsterpartiet tror inte att det
              behövs mer informationskampanjer utan menar däremot att det behövs
              öronmärkta pengar för att underlätta för kommunsektorn för att
              nå målet om enkelt avhjälpta hinder. Vi tror inte heller att vi
              når målet under 2010, och därför kräver Vänsterpartiet att den
              nationella handlingsplanen för handikappolitiken ska vara genomförd
              senast 2014.
            </seg>
            <seg n="d054a554">
              Fru ålderspresident! Jag vill avslutningsvis ta upp en viktig
              fråga som inte diskuteras varje dag, nämligen organdonation. Catharina
              Bråkenhielm har tagit upp den frågan, så jag förkortar mitt anförande.
            </seg>
            <seg n="fee5263b">
              Vi har ett annat förslag än Socialdemokraterna på hur man skulle
              kunna få fler att ansluta sig till donationsregistret. Vi vill
              införa ett nytt system för donationsregister där organdonation
              ses som standardalternativet. Vi förstår dilemmat med att bestämma
              sig för att donera organ. Det är inte lätt att besluta, och det
              behövs en utredning som kommer med förslag på hur vi ska få fler
              personer att ansluta sig till organdonationsregistret. Man måste
              också se över riktlinjerna för intensivvård i samband med en organdonation.
            </seg>
          </u>
          <note n="858e885d">
            Till sist, fru ålderspresident, vill jag yrka bifall till den
            gemensamma reservationen som Vänsterpartiet har med Socialdemokraterna
            och Miljöpartiet, nämligen reservation nr 8.
          </note>
          <note type="speaker" n="391c4285">
            Anf. 234 GUNVOR G ERICSON (mp):
          </note>
          <u who="jan_ericson_aca06f" xml:id="i-f48ed34e7a96137b-1" n="94600ce6">
            <seg n="dca1c909">
              Fru ålderspresident! Den här budgetdebatten om hälso- och sjukvård
              och social omsorg innehåller väldigt många olika områden. Jag
              kommer här att försöka hålla mig till tre olika områden, nämligen
              elevhälsovård, läkemedel och klimat och hälsa.
            </seg>
            <seg n="682bfbdd">
              Jag börjar med förstärkt elevhälsovård. Miljöpartiet ser stora
              brister när det gäller skolhälsovården i Sverige. Vi behöver en
              skolhälsovård med högre kvalitet och större tillgänglighet. Vi
              behöver också bättre tillsyn för att kontrollera att lagar, förordningar
              och riktlinjer följs, både i kommunala och fristående skolor.
              Det är viktigt att tidigt upptäcka problem hos barn och unga samt
              att åtgärda dem.
            </seg>
            <seg n="d8288cee">
              Det är viktigt att agera innan problemen har hunnit utvecklas.
              Mobbning, våld, skolk och dåliga skolresultat har ofta psykologiska
              eller ibland fysiologiska orsaker som man kan göra något åt om
              man kommer in tidigt och på rätt sätt. Skolhälsovårdens arbete
              är därför både förebyggande och hälsofrämjande.
            </seg>
            <seg n="663fc05d">
              I skollagens 14 kap. står det att skolhälsovårdens syfte är att
              följa elevernas utveckling, bevara och förbättra deras själsliga
              och kroppsliga hälsa och verka för sunda levnadsvanor hos dem.
              Det sägs i lagen att skolhälsovården främst ska vara förebyggande,
              men det sägs också att den ska omfatta hälsokontroller och enkla
              sjukvårdsinsatser.
            </seg>
            <seg n="5c050253">
              Det anges bara att det ska finnas skolläkare och skolsköterska,
              dock inte i vilken omfattning. Yrkesföreningen för skolsköterskor
              och kuratorer menar att antalet elever på vissa ställen är så
              stort att det är omöjligt att göra ett bra jobb. Det är hög tid
              att detta ändras.
            </seg>
            <seg n="7b53ff42">
              Alla skolor i Sverige, fristående som kommunala, är skyldiga
              att anordna skolhälsovård för sina elever, men kvaliteten varierar
              alldeles för mycket mellan olika skolor och olika huvudmän. Detta
              beror dels på bristande tillsyn, dels på för lite resurser.
            </seg>
            <seg n="1efe2dc8">
              I dag har Socialstyrelsen tillsynsansvaret för skolhälsovården
              medan Skolinspektionen följer upp annan verksamhet inom skolan.
              Socialstyrelsen har utarbetat bra riktlinjer för skolhälsovården,
              men de är frivilliga och därför följs de sällan.
            </seg>
            <seg n="db3eee68">
              För att det ska bli bättre kontroll anser vi att ansvaret för
              tillsynen av en utvidgad elevhälsa bör övergå till Skolinspektionen
              som kontinuerligt genomför tillsynsbesök i alla Sveriges skolor.
              De allvarliga brister som i dag finns inom elevhälsan gör att
              vi anser att elevhälsan bör stärkas. Tidiga, välriktade insatser
              kan förebygga mycket lidande och är dessutom ur samhällsekonomiskt
              perspektiv lönsamma.
            </seg>
            <seg n="ab8fe8c3">
              Vi måste få en elevhälsa som är tillgänglig och som säkerställer
              att rätt hjälp ges i tid. Vi föreslår därför i vårt budgetförslag
              till riksdagen en riktad satsning på skolhälsovården på totalt
              900 miljoner kronor under tre år. Det är en kraftfull satsning
              för att kommunerna ska kunna anställa fler personer i elevhälsovården
              i ett brett perspektiv. Det innebär ungefär 800 nya heltidstjänster
              inom elevhälsan.
            </seg>
            <seg n="59a6ec85">
              På vilket sätt skolorna gör satsningen och hur den ska utformas
              och vilka yrkeskategorier som den inbegriper avgörs bäst lokalt.
            </seg>
            <seg n="1eb64ef5">
              När det gäller läkemedel har frågan om felaktig läkemedelsanvändning
              under de senaste åren uppmärksammats i dagspress, fackpress och
              tv vid ett stort antal tillfällen. Det är ett stort samhällsekonomiskt,
              mediciniskt och folkhälsopolitiskt problem, och det är de flesta
              överens om.
            </seg>
            <seg n="df6fe070">
              Felaktig läkemedelsanvändning kan innebära att en patient fått
              fel läkemedel, fel dosering eller ett onödigt läkemedel och/eller
              bristande uppföljning och behandling. Vi vet i dag inte hur många
              människor i Sverige som drabbas och vilka orsakerna är. Inte heller
              vet vi exakt hur stor den totala samhällskostnaden är. Uppskattningar
              talar dock för att kostnaderna för den felaktiga läkemedelsanvändningen
              ligger någonstans på 2530 miljarder och att det är hundratals
              patienter som drabbas av problem och sjuklighet och kanske tusentals
              som avlider på grund av läkemedelsrelaterade orsaker.
            </seg>
            <seg n="8e3d5e74">
              Problemet finns i alla grupper, men den åldersgrupp som kanske
              är den mest utsatta är äldre människor. Särskilt uppmärksammat
              var fallet med Gulli Johansson som lyftes fram i SVT:s Uppdrag
              granskning förra året.
            </seg>
            <seg n="354b4857">
              Ca 20 procent av alla äldre som läggs in akut på sjukhus har
              drabbats av biverkningar. En tredjedel av alla Sveriges gamla
              dementa har fått antipsykotisk medicin trots att forskningen visar
              entydiga resultat på att dementa patienter som får dessa läkemedel
              löper tre till fyra gånger högre risk än andra att dö eller skadas.
            </seg>
            <seg n="5e028c96">
              Bristen på en patientsäker och kvalitetssäkrad läkemedelsbehandling
              till våra äldre utgör ett direkt hot mot ett värdigt och tryggt
              åldrande i dagens Sverige.
            </seg>
            <seg n="b0220658">
              Miljöpartiet vill införa en lex Gulli, och vi har gemensamt i
              de rödgröna partierna en sådan reservation i betänkandet. Det
              skulle innebära att det införs en anmälningsskyldighet om personalen
              misstänker läkemedelsvanvård.
            </seg>
            <seg n="1c7fcf1f">
              Sjukvården behöver klimatåtgärder. Då tänker ni säkert att det
              inte hör hemma i den här debatten. Jo, det gör det. Även om det
              pågår ett klimatmöte i Köpenhamn just nu är det inte alltid man
              kopplar den diskussionen till vår hälsa. Att klimatförändringarna
              påverkar vår miljö är alla överens om, men det handlar inte bara
              om glaciärer, djur och växter, utan det handlar också om dig och
              mig. Vår hälsa påverkas också, inte minst möjligheten till jämlik
              hälsa, som Elina Linna förtjänstfullt lyfte i sitt tidigare anförande.
            </seg>
            <seg n="d5108cc1">
              Forskarna har fokuserat på sex kritiska områden när det gäller
              klimat och hälsa. Det är sjukdomsmönster, säker mat, vatten och
              avlopp, boende, extrema händelser och folkomflyttningar. Man diskuterar
              vad som händer på dessa områden om jordens medeltemperatur stiger
              mellan två och sex grader.
            </seg>
            <seg n="6be2f84f">
              I sjukvårdsdebatten sägs ofta att det behövs mer resurser för
              att möta de ökade behoven på grund av fler äldre eller för att
              få fram nya mediciner. Däremot talar vi sällan om effekterna av
              klimatförändringarna eller att klimatåtgärderna kan vara hälsosmarta.
            </seg>
            <seg n="6ec1d134">
              I reservation nr 8, Bestämningsfaktorer för hälsa, tar vi rödgröna
              upp hur man skulle kunna minska skillnaderna i hälsa och förbättra
              hälsan över lag. Under värmeböljan i Europa i augusti 2003 räknade
              Världshälsoorganisationen med att ca 70 000 person dog som en
              direkt följd av hettan. Människor som har sämst hälsa riskerar
              att bli de som drabbas hårdast av klimatförändringarnas effekter.
            </seg>
            <seg n="597f9704">
              Parallellt finns en annan oroande utveckling i form av vårt alltmer
              stillasittande liv. Barn spenderar mer och mer tid vid dator och
              tv och allt mindre tid med utomhuslekar. Ungdomar får mindre motion
              i skolan. Vuxna tar bilen även korta sträckor i stället för att
              gå eller cykla. De korta bilresorna, under fem kilometer, står
              för cirka hälften av alla bilresor totalt i Sverige. I tätorterna
              utgör de ungefär 80 procent.
            </seg>
            <seg n="54118de4">
              Sjukdomar relaterade till dessa trender ökar och ställer därmed
              krav på ökade resurser i vården, till exempel överviktsoperationer.
              Sjukdomar som astma och KOL är klart kopplade till luftens kvalitet
              och orsakar mycket mänskligt lidande. Allra värst utsatta är barnen.
              Forskningen visar att barn som bor nära starkt trafikerade områden
              utvecklar astma och andra lungsjukdomar. Dessutom förorsakar partiklar
              i föroreningarna från trafiken omkring 5 000 fall av dödliga hjärt-kärlsjukdomar
              i Sverige.
            </seg>
            <seg n="6d166b61">
              Även maten har stor betydelse för miljön och hälsan. Att som
              sjukhusen i borgerligt styrda Helsingfors och Uppsala lägga ned
              de egna köken och frakta maten med lastbil är varken klimatsmart
              eller hälsosmart. All hälsosam mat är inte klimatsmart, men mindre
              miljöbelastande livsmedel är oftast även hälsosamma.
            </seg>
            <seg n="e92b1ba5">
              Ett exempel är Ät S.M.A.R.T, som är ett informations- och utbildningsmaterial
              där S står för större andel vegetabilier, M för mindre andel tomma
              kalorier, A för andelen ekologiskt ökar, R för rätt kött och grönsaker
              och T för transportsnålt. Det är en modell som ger många vinster.
              Till exempel blir maten billigare och djurhänsynen större. Den
              globala rättvisan ökar.
            </seg>
            <seg n="7cae6364">
              Trots denna kunskap, Maria Larsson, har jag inte sett särskilt
              mycket agerande från folkhälsoministern, som egentligen borde
              koppla ihop klimat- och folkhälsoarbetet. Om detta fanns det väldigt
              lite i folkhälsopropositionen. Detsamma gäller budgeten från regeringen.
              Kristdemokraterna, som så sent som i den förra valrörelsen drev
              frågan om sänkt bensinskatt, tycker kanske inte att dessa frågor
              är de viktigaste att prioritera.
            </seg>
            <seg n="e44a95f9">
              Sjukvården behövs för alla sjukdomar som inte går att undvika,
              men om man kopplar ihop de förebyggande och hälsofrämjande åtgärderna
              med klimatarbetet kommer resurser att frigöras inom sjukvården,
              resurser som kan användas på ett mycket klokare sätt än i dag.
            </seg>
            <seg n="12dd9f2b">
              Självfallet står Miljöpartiet bakom samtliga reservationer, men
              för tids vinnande yrkar jag bifall endast till reservation 18,
              Läkemedel och äldre, och reservation 8, Bestämningsfaktorer för
              hälsa.
            </seg>
          </u>
          <note type="speaker" n="e29e393e">
            Anf. 235 KENNETH JOHANSSON (c):
          </note>
          <u who="kenneth_johansson_2e0139" xml:id="i-09870c97587e8523-0" n="505835af" next="i-352fabab70289363-0">
            <seg n="85b1519c">
              Fru ålderspresident! Jag ska börja med tre viktiga frågor. För
              det första vill jag säga välkommen till Anders Andersson som ny
              gruppledare för Kristdemokraterna. För det andra vill jag tacka
              utskottskollegerna och kanslipersonalen för att vi klarat behandlingen
              av SoU1 på ett smidigt sätt. För det tredje står jag bakom majoritetens
              budget och yrkar bifall till utskottets förslag i betänkandet
              i dess helhet och avslag på samtliga motioner.
            </seg>
            <seg n="d789c741">
              Fru ålderspresident! Centerpartiet och övriga allianspartier
              har utifrån rådande, mycket besvärliga, ekonomiska omständigheter
              presenterat en mycket stark budget för 2010. Det handlar bland
              annat om åtgärder inriktade på att fortsatt stå upp för arbetslinjen,
              att människor ska ha ett jobb att gå till som ger inkomster och
              främjar hälsan, samt att med beslutsamhet värna välfärdens kärna.
              I budgeten är mångmiljardsatsningarna till kommuner och landsting
              viktiga, liksom företagsåtgärderna som ger jobb och tillväxt.
            </seg>
            <seg n="dd81266a">
              Vi mobiliserar kraften hos den enskilda unika människan och ett
              i grunden starkt socialt skyddsnät när vi behöver det. Vi behöver
              förnya välfärden.
            </seg>
            <seg n="9657e4b9">
              Vi måste släppa loss entreprenörskapet i vården och omsorgen
              och ge den enskilda människan, patienten, servicemottagaren mer
              makt och ökade möjligheter att påverka och vara delaktig. Av vem
              och var behandlingen ska utföras, vem jag som assistansberättigad
              ska ha som assistent, när och till vilket äldreboende jag flyttar
              är viktiga frågor. För att klara detta behöver informationen förbättras
              och patientens rättigheter stärkas.
            </seg>
            <seg n="17d3fd7b">
              Allianspartierna har sjösatt, eller håller på att sjösätta, stora
              och viktiga reformer på välfärdens område. Tillgängligheten till
              vården har förbättrats. Vår kömiljard ger resultat. Vi vänder
              trenden och ser att det över så gott som hela landet börjar bli
              lättare att komma till vården. Den nödvändiga upprustningen av
              psykiatrin genomförs. På punkt efter punkt bockar vi av de förslag
              som fanns i Miltonutredningen.
            </seg>
            <seg n="6a137829">
              Trygghetsboenden för äldre genomförs, anhörigvården har förstärkts,
              stora och viktiga valfrihetsreformer som LOV lag om valfrihet
              och fritt vårdval i primärvården har införts liksom fast vårdkontakt.
              Vi genomför nu den nationella cancerstrategin, som vi utlovade
              inför det senaste valet. Vidare har vi tillsynsreformen, säker
              vård samt en omreglering av apoteksmarknaden, vilket ger tillgängligare
              apoteksservice över hela landet. Ja, listan kan göras lång, längre
              än den jag nu redovisat.
            </seg>
            <seg n="db2aea5c">
              Dessa reformer är bra och nödvändiga. Vi lyssnar och tar till
              oss vad människor har behov av och efterfrågar. Reformerna genomförs
              på ett handfast sätt. Ni i oppositionen i den mån ni kan enas
              börjar ofta med att säga nej. Därefter hotar ni med att riva upp.
              Så småningom blir det någon form av otydlig tyst acceptans.
            </seg>
            <seg n="7183b70f">
              Jag hade tänkt fråga er i det rödgröna laget om ni har för avsikt,
              ifall olyckan är framme och ni får majoritet efter valet nästa
              år, att riva upp LOV och lagen om fritt vårdval i primärvården.
              Ni röstade nej till dessa. Ni var emot dem. Det skulle vara intressant
              att höra om ni tänker riva upp dem.
            </seg>
            <seg n="21120111">
              Jag hade också tänkt fråga om ni tänker riva upp besluten om
              omregleringen av apoteksmarknaden. Den socialdemokratiska kongressen
              gav definitivt ingen tydlighet i den frågan. Miljöpartiet har
              jag hopp om. Vänsterpartiet har jag noll hopp om i den frågan.
              Här har vi definitivt en splittring. Det vore spännande att få
              ett besked. Jag hade egentligen tänkt fråga om ni skulle riva
              upp det beslutet.
            </seg>
            <seg n="3e3dcea9">
              Detsamma gäller vinst i vården. Det hade jag också tänkt fråga
              om. Den socialdemokratiska kongressen har accepterat vinst i vården.
              Man köper de argument som vi har när vi säger att det är helt
              okej. Elina Linna och Vänsterpartiet brukar inte vara särskilt
              glada i vinst i vården. Det verkar vara helt oenigt i det rödgröna
              laget. Jag hade tänkt ställa frågan om ni accepterar detta eller
              om ni är oeniga. Hur ska ni hantera den frågan? Jag tror att det
              är många med mig som är intresserade av att få besked på de områdena.
              Vi får väl se om vi får något besked här i dag.
            </seg>
            <seg n="b6853954">
              Fru ålderspresident! Även om vi har en i många stycken väl fungerande
              välfärd, en sjukvård i världsklass och en äldreomsorg och en socialtjänst
              som i många delar är mycket bra saknas det inte utmaningar. Hur
              vi ska finansiera den framtida vården? Hur ska vi på ett bra sätt
              klara att ge de äldre äldre god vård och omsorg? Vi har också
              andra utmaningar, som regionala skillnader och hälsoklyftor.
            </seg>
            <seg n="d2834c03">
              Låt mig ge ett direkt besked till Elina Linna: Jag tycker att
              Marmotkommissionen är utmärkt. Jag tycker att det är jättebra
              att statsrådet Maria Larsson har gett Folkhälsoinstitutet i uppdrag
              att se vad den betyder för Sverige. I mars månad får vi deras
              bedömning. Att man tar fram underlag, tar fram fakta, tittar på
              det material som kommer och sedan drar slutsatser och tar ställning
              är jättebra. Vi har gjort precis det som jag har uttalat mig för
              och föreslagit och som snart ger oss ett svar. Vad betyder den
              för Sverige? Jag vet att arbetet pågår för fullt inom Folkhälsoinstitutets
              ram.
            </seg>
            <seg n="00ac6975">
              Vi har många andra utmaningar, som barn som far illa och behovet
              av att tak-över-huvudet-garantin förstärks ytterligare. Vi har
              områden i handikappolitiken som är jätteviktiga: att trycka på
              speedknappen när det gäller tillgänglighetsarbetet, att leva upp
              till alla människors lika värde och inte minst att markera att
              LSS, lagen om stöd och service, är en viktig rättighetslagstiftning
              som har kommit för att stanna och utvecklas. Även här tycker jag
              att statsrådet Maria Larsson har visat höga ambitioner.
            </seg>
            <seg n="40895d0e">
              Fru ålderspresident! Centerpartiet och övriga allianspartier
              har i budgeten redovisat klara och höga ambitioner, men också
              att det finns utmaningar att ta tag i. Det är min övertygelse
              att dessa utmaningar klaras bäst genom en regering som har ordning
              på ekonomin och folket i jobb, satsar på utbildning, teknik och
              annat och är beredd att fortsätta att förnya välfärden utifrån
              enskilda människors unika behov och önskemål. Jag ser fram emot
              att alliansregeringen får minst fyra nya år för att fortsätta
              sitt viktiga och nödvändiga värv.
            </seg>
          </u>
          <note n="bd7a3350">
            Till sist: God jul!
          </note>
          <u who="kenneth_johansson_2e0139" xml:id="i-352fabab70289363-0" n="505835af" prev="i-09870c97587e8523-0">
            <seg n="9f1c5084">
              (Applåder)
            </seg>
          </u>
          <note type="speaker" n="012c2284">
            Anf. 236 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-1" n="394062d7">
            <seg n="e20b849d">
              Fru ålderspresident! Jag vill säga lite grann till utskottets
              ordförande om det här med att vi i oppositionen alltid skulle
              säga nej och inte med ett enda ord tala om vad vi ska göra. Så
              är inte fallet. Vad jag vet har ingen av oss i kväll börjat våra
              anföranden med eller pratat hela tiden om att vi ska säga nej
              eller att vi ska riva upp. Jag hörde ingen av oss tre nämna det.
              Men möjligtvis är det så att Kenneth Johansson har skrivit talet
              i förväg. Så står det skrivet i sten och så är det sagt.
            </seg>
            <seg n="cedf2efa">
              Kenneth Johansson ställer en rad frågor. Det är fritt fram för
              dig att ställa frågor från talarstolen. Min fråga nu i replikskiftet
              handlar om hiv/aids. I en bred överenskommelse 2006 kom man fram
              till att man skulle göra en satsning på att halvera antalet nysmittade
              under en tioårsperiod. Vi ser dock nu att antalet fall ökar. Kunskaperna
              hos ungdomarna är väldigt låg. Kondomanvändningen minskar, och
              antalet könssjukdomar ökar. Ändå ser vi ingen satsning i budgeten
              på detta. Detta har varit känt för regeringen en tid. Jag hade
              förväntat mig att det skulle komma någonting. Man pratar ju ständigt
              om att ungdomarna är viktiga. Dessa ungdomar var inte födda när
              man gjorde en massiv satsning på information förra gången. Man
              behöver göra någonting nu. Det går åt fel håll. Varför gör man
              inga satsningar på detta? Är detta inte ett prioriterat område
              för majoriteten?
            </seg>
          </u>
          <note type="speaker" n="193137d2">
            Anf. 237 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-a710714eeb1462a0-0" n="505835af">
            <seg n="9580dcc7">
              Fru ålderspresident! Mitt tydliga och klara svar är: Jo. Det
              är en mycket prioriterad fråga för regeringen och allianspartierna.
              Jag vet inte om Catharina Bråkenhielm missade det på det seminarium
              som socialutskottet nyligen anordnade tillsammans med utrikesutskottet
              och Unescorådet. Det framgick tydligt att det är ett stort problem.
              Det är framför allt ett mycket stort internationellt problem,
              men det är ett problem även i vårt land. Det framgick också tydligt
              att regeringens satsningar görs med ett ganska stort antal miljoner.
              Jag vet dock att ni har ytterligare några miljoner i er alternativbudget.
            </seg>
            <seg n="84900299">
              Det nya var att Socialstyrelsens hivråd, som var med på vårt
              öppna seminarium, tydligt redovisade att man äntligen är klar
              med sin kommunikationsplan och också redovisade ett antal nya
              grepp och metoder för att nå nya målgrupper, som att använda ny
              teknik för att nå inte minst ungdomar. Det gäller kondomanvändning,
              attityder, information och att påverka beteenden. Detta är definitivt
              prioriterat. Ett omfattande arbete görs, och vi är helt överens
              om att det är viktigt.
            </seg>
            <seg n="edb73bc1">
              Visst är det mycket nejsägeri. Catharina Bråkenhielm sade i sitt
              inlägg att Socialdemokraterna vill riva upp avregleringen. Men
              det är en omreglering av apoteksmarknaden. Kommentera det, bara
              lite kort! River ni upp LOV och det fria vårdvalet? River ni upp
              omregleringen av apoteksmarknaden? Och vad gäller för vinst i
              vården? Kan jag få några svar?
            </seg>
          </u>
          <note type="speaker" n="736edd71">
            Anf. 238 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-2" n="394062d7">
            <seg n="96c68cb5">
              Fru ålderspresident! Replikskiftet är mitt, och frågorna är mina.
              Jag väljer att inte svara på Kenneth Johanssons frågor.
            </seg>
            <seg n="4f9449cb">
              Jag sade inte att vi river upp beslutet om apoteken. Jag nämnde
              inte det med ett ord.
            </seg>
            <seg n="a8a60279">
              När det gäller hiv/aids har skolan en viktig roll. Sedan 50 år
              tillbaka har man sex- och samlevnadsundervisning i läroplanen
              i skolan i Sverige. Men våra lärare, som har en jätteviktig roll,
              har inte en enda minuts undervisning i ämnet. Nu har det kommit
              en utredning om den nya lärarutbildningen. Vår utbildningsminister
              har en längre tid lovat att detta ska ingå i lärarutbildningen.
              När utredningen nu kommit finns det inte ett ord med om att lärarna
              ska ha utbildning på området, vilket är en bedrövelse, när det
              är så viktigt. Det handlar inte bara om att socialutskottet eller
              departementet ska göra något, utan även om att de som har hand
              om våra ungdomar under en väldigt viktig tid, till stor del under
              dagtid, naturligtvis ska ha kunskap i det de undervisar om. De
              är med ungdomarna hela dagen. Varför lägger man inte in detta
              i lärarutbildningen, något man har lovat, om man nu tycker att
              detta är en så viktig fråga?
            </seg>
          </u>
          <note type="speaker" n="fdc948f0">
            Anf. 239 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-a710714eeb1462a0-1" n="505835af">
            <seg n="9df444eb">
              Fru ålderspresident! Jag ska inte ställa några följdfrågor, men
              jag konstaterar att jag inte fick svar på en enda fråga, utom
              på den punkten att du inte har sagt att man ska riva upp apoteksomregleringen.
              Det kanske var ett svar.
            </seg>
            <seg n="f3e90e07">
              Sex och samlevnad är ett viktigt område som är eftersatt. När
              det gäller skolan, organisationslivet och föräldrars möjligheter
              att ta upp diskussioner och påverka sina barn är det en oerhört
              angelägen fråga. Inom folkhälsoområdet är det likadant. Jag vet
              många landsting som inom mödrahälsovård, barnhälsovård, föräldrastödsutbildning
              etcetera har detta som något prioriterat. Om det står tydligt
              i lärarutbildningens direktiv eller inte kan jag inte svara på,
              men oavsett det är detta någonting som klart uttalat ska finnas
              med i skolans värld. Skolans personal har en väldigt viktig uppgift
              lärare, kuratorer och andra. Egentligen har alla vuxna som jobbar
              i skolan en viktig roll i detta sammanhang.
            </seg>
          </u>
          <note type="speaker" n="7f3bf7b2">
            Anf. 240 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-f48ed34e7a96137b-2" n="94600ce6">
            <seg n="8f353555">
              Fru ålderspresident! Det handlar om klimat och hälsa. Jag vill
              fråga er i Centerpartiet, som gärna vill kalla sig för ett grönt
              parti, om ni är nöjda med det regeringen har gjort när det gäller
              klimatarbete och folkhälsoarbete, vilka exempel ni kan lyfta fram
              som viktiga och om det har gjorts något för att koppla samman
              folkhälsoarbete och klimatarbete.
            </seg>
            <seg n="f1b5e465">
              Jag hörde också Kenneth Johansson nämna Marmotkommissionen. Nu
              blev det inte en nationell Marmotkommission på det sätt som man
              har gjort i Storbritannien, utan det blev ett uppdrag till Folkhälsoinstitutet
              som mer eller mindre ska vara klar på tre månader. Det är en väldigt
              kort tid, och resultatet ska redovisas redan i mars till regeringen.
            </seg>
            <seg n="02f1e706">
              Jag skulle gärna vilja höra Kenneth Johansson utveckla de viktiga
              delar som Kenneth Johansson och Centerpartiet ser att en Marmotkommission
              i svensk modell behöver se över. Vilka är de viktigaste delarna
              i kommissionens arbete? Handlar det om det övergripande målet
              för hälsa, det vill säga att utjämna skillnaderna i hälsa mellan
              olika delar av befolkningen, eller är det andra faktorer som man
              tycker är viktigt att fokusera på i det arbete som Folkhälsoinstitutet
              nu har att ta fram utifrån ett svenskt perspektiv?
            </seg>
          </u>
          <note type="speaker" n="712566a4">
            Anf. 241 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-a710714eeb1462a0-2" n="505835af">
            <seg n="04eab193">
              Fru ålderspresident! När det gäller den första frågan om klimat
              och hälsa är det för Centerpartiet ett prioriterat område. Inget
              parti i detta parlament har kommit särskilt långt. Men många partier
              är i början och diskuterar.
            </seg>
            <seg n="db6615a2">
              Vi är först och främst klara över att det finns ett samband.
              Det är helt nödvändigt att det kommande arbetet intensifieras.
              Jag själv hade sett att det skulle komma längre fram. Centerpartiet
              har i stämmobeslut och liknande lyft fram detta som ett för oss
              prioriterat område. Vi anstränger oss för att driva på. Det har
              gjorts för lite.
            </seg>
            <seg n="a7d8befd">
              Det finns ett antal landsting som har kommit i varje fall hyfsat
              i gång. Helsingforss läns landsting är ett av dem. Vid Umeå universitet
              finns det intressanta jobb som görs. Det finns också embryon till
              att arbeten startar på en del andra universitet.
            </seg>
            <seg n="fe63bc4b">
              Vi jobbar mycket med den frågan och vill lyfta in det som ett
              prioriterat område. Vi har inte kommit tillräckligt långt än.
              Det är mitt ärliga och tydliga svar.
            </seg>
            <seg n="2e0ea778">
              När det gäller Marmotkommissionen är det precis det som jag har
              uppfattat som syftet. Folkhälsoinstitutet ska bedöma vad det föranleder
              för den svenska folkhälsopolitiken. Vad är det som behöver förändras?
              Vad är det som eventuellt behöver få en ny inriktning? Hur prioriterar
              man olika delar?
            </seg>
            <seg n="901dc9bf">
              I den delen tror jag att folkhälsoministern kan ge ett tydligare
              svar. För mig är fattigdom en väldigt klar grund för ohälsa. För
              mig har en låg utbildningsnivå alldeles tydligt samband med ohälsa.
            </seg>
            <seg n="a26e72fc">
              Det handlar om utanförskapet. Vi från allianspartierna jobbar
              så hårt med arbetslinjen för att få bort utanförskapet så långt
              det går. Det har en stor betydelse för hälsan.
            </seg>
          </u>
          <note type="speaker" n="6624b097">
            Anf. 242 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-f48ed34e7a96137b-3" n="94600ce6">
            <seg n="44abf7a3">
              Fru ålderspresident! Jag önskar att det vore så att man tog klimat-
              och folkhälsoarbetet på allvar. Om man gjorde det skulle man inse
              att partiklar och luftkvalitet har väldigt stor betydelse. Då
              skulle man inte säga ja till Förbifart Helsingfors eftersom det
              kommer att leda till mer trafik och därmed mer utsläpp. Det är
              en logisk konsekvens. Jag beklagar att ni ändå har gjort det och
              inte ser det sambandet.
            </seg>
            <seg n="779577cf">
              I samband med behandlingen av den folkhälsopolitiska propositionen
              hade Miljöpartiet ett antal yrkanden som kopplade ihop folkhälsopolitiken
              och miljöpolitiken. Men tyvärr yrkade majoriteten avslag på det.
              Vi kommer att fortsätta att driva det, och jag beklagar att Centerpartiet
              inte har lyckats få igenom det bland sina regeringskolleger.
            </seg>
            <seg n="4830bcc6">
              När det gäller Folkhälsoinstitutet och Marmotuppdraget tycker
              jag att det råder en viss otydlighet om åtgärderna som kan föreslås
              är sådana åtgärder som Folkhälsoinstitutet har ansvar för eller
              om det är åtgärder inom hela det nationella ansvarsområdet. Folkhälsopolitiken
              löper egentligen genom väldigt många politikområden, ja, faktiskt
              nästan alla.
            </seg>
            <seg n="44d13eec">
              Är det möjligt för den kommission som Sverige nu har att föreslå
              åtgärder inom alla politikområden, till exempel skattepolitiken
              eller miljöpolitiken, för att åstadkomma minskade klyftor?
            </seg>
            <seg n="170f3bfe">
              Jag har en rättelse till protokollet. Jag yrkar bifall till reservationerna
              16 och 8, för att det ska bli tydligt.
            </seg>
          </u>
          <note type="speaker" n="5d2c3d50">
            Anf. 243 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-a710714eeb1462a0-3" n="505835af">
            <seg n="a3a7ac3e">
              Fru ålderspresident! Låt oss utveckla sambandet klimat och hälsa,
              lyfta in det i debatten och hitta de delar som behöver åtgärdas.
              Jag tror själv att det behövs mer forskning och mer nationell
              politik.
            </seg>
            <seg n="0e95022e">
              Men det behövs kanske framför allt ett engagemang på hälsoområdet
              lokalt. Jag tror att man kan göra mycket där utifrån den kunskap
              som redan finns. Men det behöver utvecklas ytterligare.
            </seg>
            <seg n="14946f6f">
              Vi ska självklart tänka på partiklar, luft och miljö. Vi ska
              ha miljövänligare bränslen och bilar och kollektivtrafik. Man
              kan utveckla det resonemanget långt. Det står vi för.
            </seg>
            <seg n="a9ed76ec">
              När det gäller Marmotkommissionen kan jag bara uttrycka min förhoppning.
              Min förhoppning är att det ska leda till att man pekar på vad
              hela samhället kan bidra med. För mig är det ganska självklart
              att det gäller hela samhället.
            </seg>
            <seg n="d379a93f">
              Vi är dessutom en del i ett globalt sammanhang. Det finns så
              mycket mer. Men vi kan börja med att gräva där vi står. För mig
              gäller det hela politiken. Jag vill se en sådan utveckling och
              en sådan inriktning.
            </seg>
            <seg n="e213e809">
              Därför ska det bli väldigt intressant i mars när Folkhälsoinstitutets
              bedömningar och förslag kommer. Därefter ska vi dra slutsatserna.
            </seg>
          </u>
          <note type="speaker" n="ba6bf3b3">
            Anf. 244 CECILIA WIDEGREN (m):
          </note>
          <u who="cecilia_widegren_1aef95" xml:id="i-980fd4a29f2c9a5f-0" n="ceea5ce4" next="i-a57703aa3062fe22-0">
            <seg n="08a2e674">
              Fru ålderspresident! I denna sena timme kan man välja att begränsa
              sig något. Jag tänker prioritera ett par ämnen och i övrigt instämma
              i vad mina allianskolleger kommer att bidra med under denna sena
              timme.
            </seg>
            <seg n="3f2dea7e">
              Allians för Sverige har fått ett fantastiskt förtroende som vi
              varje dag jobbar för att förvalta. Det handlar om att utveckla
              svensk vård och omsorg utifrån vad brukaren, patienten och personalen
              har för förväntningar inför framtiden.
            </seg>
          </u>
          <note n="57f060f9">
            Jag börjar också med att yrka bifall till förslaget i socialutskottets
            betänkande i dess helhet.
          </note>
          <u who="cecilia_widegren_1aef95" xml:id="i-a57703aa3062fe22-0" n="ceea5ce4" prev="i-980fd4a29f2c9a5f-0">
            <seg n="d85fb0de">
              Vården och omsorgen har enorma utmaningar. Alliansregeringen
              fick ett starkt förtroende för tre år sedan som vi nu förvaltar.
              En av de starkare majoritetsregeringar som nu sitter bockar nu
              av de löften som vi har lovat väljarna inför framtiden.
            </seg>
            <seg n="e2b5498b">
              Men vi blickar också framåt. Vi är inte nöjda med den verklighet
              i vilken vi befinner oss i varje dag i svensk hälso- och sjukvård.
              Det finns otroligt mycket mer att göra. På tre år har vi hunnit
              långt. Men det finns en hel del kvar att göra i detta.
            </seg>
            <seg n="14b0ac49">
              Vården och omsorgen är välfärdens kärna. Patienten, brukaren
              och den enskilde ska inte bara i ord utan också i handling stå
              i centrum i det arbete för att förhöja kvaliteten som vi intensivt
              måste fortsätta att arbeta med.
            </seg>
            <seg n="bf52b64a">
              Det är därför inte acceptabelt att det fortfarande i Sverige
              är bostadsorten som avgör vilken tillgänglig sjukvård du har,
              vilken kvalitet i omsorgen du har eller var någonstans som medarbetarna
              får ett större inflytande än på andra orter.
            </seg>
            <seg n="5355c150">
              Vi måste få en mer jämlik vård över landet men också en mer jämlik
              omsorg. Det finns olika sätt att jobba med detta på. Alliansregeringen
              har lovat väljarna stärkta patienträttigheter, och genomför därför
              detta både utifrån lagstiftningen och självfallet utifrån att
              se till att fundamenten i välfärdens kärna möjliggör att det är
              den enskilde som får mer att säga till om.
            </seg>
            <seg n="30e548fb">
              Tillsynen och även den oberoende granskningen är andra viktiga
              delar och komponenter för att stärka rättigheten också enligt
              lag. Vi jobbar nu med att utveckla detta så att man kan mäta kvalitet,
              följa upp kvalitet och framför allt se till att använda det för
              att utveckla kvaliteten ytterligare.
            </seg>
            <seg n="bc9c5380">
              För ett par veckor sedan hade socialutskottet en otroligt bra
              hearing kopplad till äldrefrågorna. Där fick vi lära mycket från
              många kommuner i olika delar av landet om hur man kan jobba rent
              praktiskt med att förstärka kvaliteten. Där såg vi just hur lagen
              om valfrihet har lyckats se till att skärpa framför allt den enskildes
              rättigheter men också den enskildes höjda kvalitet i omsorgen.
            </seg>
            <seg n="46a2add7">
              Men välfärdens kaka måste först bakas för att sedan fördelas.
              Om välfärdens kaka ska bakas måste det ske genom att fler är i
              arbete. Därför är det en självklar prioritering även för det här
              utgiftsområdet att vi har jobbat med att det ska löna sig mer
              att arbeta och att fler ska komma i arbete. Framför allt har vi
              sänkt skatten för låg- och medelinkomsttagare. 99 procent av de
              skattesänkningar som vi gör träffar just låg- och medelinkomsttagare.
            </seg>
            <seg n="3f1cd7e9">
              Därför är det rätt skrämmande att höra att oppositionspartierna
              inte vill se att sjuksköterskan i Skövde fortsatt ska få 1 700
              kronor mer i plånboken, vilket gör att hon nästan får en hel månadslön
              mer över i plånboken per år. Det här vill oppositionspartierna
              ta bort. Detta är en del av att vi ska kunna fortsätta att utveckla
              välfärdens kärna. Vi måste självfallet ha en kaka att fördela,
              och då måste vi tillsammans fortsätta att baka den. Då är det
              bara arbetslinjen i den delen som gäller om vi ska lyckas med
              alla de andra önskemål vi har på det här området.
            </seg>
            <seg n="9fd210a7">
              Ohälsa har varit omdiskuterat de senaste dagarna. För vårt ansvar
              inom socialutskottet är psykiatrin en otrolig utmaning som vi
              står inför. Alliansregeringen tog därför ett grepp tidigt under
              mandatperioden för att stärka den psykiatriska vården och omsorgen.
              Vi jobbar utifrån tre olika huvudområden: vården, vardagen och
              valfriheten.
            </seg>
            <seg n="89203e91">
              Det handlar om vården som är kopplad till barn och vuxna med
              psykiatriska sjukdomar. De ska ha tillgång till en kunskapsbaserad
              god vård på lika villkor med rehabilitering oavsett var man bor
              i landet. Alliansregeringen har som en röd tråd genom sitt arbete
              att jobba med att förbättra hälsan för alla.
            </seg>
            <seg n="26440a66">
              I vardagen är det viktigt att utbudet är starkt och att man jobbar
              utifrån arbete, sysselsättning och boendeformer. Det hela ska
              vara varierat och anpassat utifrån den enskildes behov. Att se
              individen är en röd tråd för alliansregeringens politik generellt,
              men framför allt på detta område.
            </seg>
            <seg n="ba3d985b">
              Valfriheten är självfallet viktig. Det handlar om att stärka
              rättigheten inte bara i ord utan återigen i handling. Valfriheten
              ska öka, och vi ska se till att utveckla den ytterligare.
            </seg>
            <seg n="d17ae26b">
              De insatser vi har gjort inom psykiatrins områden är många. Men
              vi kommer att fortsätta med det fortsatta förtroende som vi hoppas
              att väljarna ger oss i nästa val för att skynda på utvecklingen
              och den långsiktiga förstärkningen av psykiatrin. Ohälsan är i
              dag alldeles för hög, och vi har oerhört många utmaningar framför
              oss fortsättningsvis.
            </seg>
            <seg n="b6b735ca">
              Vi har inledningsvis valt att efter tolv år av socialdemokratiskt
              moras se till att stärka framför allt de unga människornas hälsa
              på området. Vi har stärkt vårdgarantin inom området, men vi har
              också skapat ett nationellt centrum för barn och unga för att
              bygga upp en ökad kompetens på området. Vi ser i dag brister inom
              många specialiteter, och vi jobbar därför aktivt för att öka antalet
              utbildningsplatser men också för att inrätta forskartjänster som
              vi kan vara med och utveckla inför framtiden.
            </seg>
            <seg n="83c0c125">
              Vallöfte efter vallöfte bockas av. Vi blickar nu inför framtiden
              på de utmaningar som vi står inför. Kvaliteten är självfallet
              helt avgörande och måste stärkas i omsorgen och vården. Men det
              handlar också om att stärka den enskildes rättigheter.
            </seg>
            <seg n="cd0b18f0">
              När man lyssnar på oppositionspartierna kan man inte annat än
              förundras över hur det ska bli om Vänstern får vara med och styra
              med Socialdemokraterna och Miljöpartiet framöver. Då blir det
              väl så att ni åternationaliserar apoteksomregleringen. Det måste
              ju bli på det sättet om man ska göra upp när man är tre partier.
              Det kan inte bli på annat sätt än att valfriheten kommer att kopplas
              bort. Vänsterpartiet kommer säkert inte att ge sig i den delen.
              Valfriheten kommer inte att finnas kvar vid ett sådant eventuellt
              maktskifte.
            </seg>
            <seg n="2a69b98b">
              Miljöpartiet som vurmar för mångfalden även inom omsorgen och
              sjukvården kommer inte att se någon mångfald framöver när ni ska
              göra upp med Vänsterpartiet, som inte vill ha de här delarna.
            </seg>
            <seg n="318505c6">
              Är det så vi vill ha det framöver? Är det så vi stärker den enskildes
              rättigheter i sjukvården? Är det så vi ser den enskildes ohälsa
              hela tiden utvecklas till att i stället bli bättre hälsa? Nej,
              vi tror inte det. För oss handlar det om att se den enskilde framför
              systemen. Vi har sett nog av system i hälso- och sjukvården och
              i omsorgen. Nu är det dags att fortsätta tillsammans och att hjälpa
              de svaga, de sjuka och de sköra. Nu är det dags att verkligen
              låta det bli möjligt framöver att politiken tar ett steg tillbaka
              och att personalen, de människor som aktivt i vardagen jobbar
              med detta, får möjlighet till mycket mer utökade incitament och
              möjligheter att påverka detta.
            </seg>
          </u>
          <note type="speaker" n="82e55371">
            Anf. 245 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-f48ed34e7a96137b-4" n="94600ce6">
            <seg n="5a0ddbf9">
              Fru ålderspresident! Cecilia Widegren tar upp sjuksköterskan
              och pläderar för hennes värde eller hennes sänkta skatts värde.
              Men jag vill lyfta fram att sjuksköterskan också kan bli sjuk.
              Det är en prioritering om man vill att hon ska ha en trygghetsförsäkring
              värd namnet, rätt att vara sjuk och få ersättning för den tid
              det tar att komma åter i arbete. Det är en prioritering där våra
              partiers ideologier skiljer sig åt. Det är helt klart.
            </seg>
            <seg n="5ccaab75">
              Vi vill att det ska finnas en trygghetsförsäkring värd namnet
              som också gör att en enskild individ kan få jobba och komma tillbaka
              utifrån den tid det tar. Det är inte bara fråga om medicinsk rehabilitering.
              Det kan även vara fråga om arbetslivsinriktad rehabilitering eller
              helt enkelt livsrehabilitering.
            </seg>
            <seg n="8a17f824">
              Det är intressant att höra Cecilia Widegren prata om den röda
              tråden i er politik. Är den inte blå, er tråd?
            </seg>
            <seg n="a0796ace">
              Mångfald i Moderaternas värld är mer av samma sak bara det är
              någon annan utförare. Vad som sedan är innehållet är inte alltid
              det viktiga. Jag tycker att det är viktigt att visa skillnader
              i politiken, och det vill jag tacka Cecilia Widegren för. Hon
              gör det tydligt, fru ålderspresident, att Moderaterna och Miljöpartiet
              har skillnad i politiken. Det är också ett värde. Jag undrar om
              skattesänkningarna är viktigare än ett starkt trygghetssystem.
            </seg>
          </u>
          <note type="speaker" n="1fb4be40">
            Anf. 246 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-07dd674ab8dff650-0" n="ceea5ce4">
            <seg n="45c62c90">
              Fru ålderspresident! När Gunvor G Ericson och hennes allianspartner
              var ansvariga förtidspensionerade ni 140 människor om dagen direkt
              in i passivitet. Nu väljer vi att se den enskilde utifrån den
              enskildes möjligheter. Nu ska den enskilde äntligen i sin takt
              få återkomma till arbetsmarknaden. Men vi gör det också med möjligheter
              till rehabilitering. Man ska inte förtidspensioneras därför att
              man har varit sjukskriven i ett år.
            </seg>
            <seg n="b1e350bc">
              Att gå från passivitet till aktivitet är vad många enskilda människor
              har saknat. Nu väljer alliansregeringen att ge den hjälpande handen
              och att vara den rehabkedja som vi har talat så länge om i politiken
              men som inte har varit verkningsfull. Nu ger vi redskapen till
              dem som är experter och som sitter i vården och kan hjälpa den
              enskilde att också jobba med detta.
            </seg>
            <seg n="8db103eb">
              Inte kan Gunvor G Ericson som tidigare vårdpolitiker vara emot
              den förbättringen att gå från passivitet till aktivitet? Det skrämmer
              mig att Gunvor G Ericson som tidigare vårdpolitiker inte ser nyttan
              av mångfalden även inom välfärden.
            </seg>
            <seg n="7779238f">
              När Gunvor G Ericson och Miljöpartiet ska göra upp med Vänsterpartiet
              blir det ingen mångfald i välfärden. Då är det monopolisering
              som gäller. Då är det inte personalens initiativ som får råda
              i framtiden för att utveckla de vård-, välfärds- och omsorgstjänster
              vi behöver.
            </seg>
            <seg n="2957511d">
              Gunvor G Ericson har ett eget litet bekymmer. Det är att komma
              överens med Vänsterpartiet. Hur ska man få Vänsterpartiet att
              tycka att mångfald är underbart? För Miljöpartiet har väl inte
              ändrat uppfattning i den delen?
            </seg>
          </u>
          <note type="speaker" n="a8c4afbd">
            Anf. 247 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-f48ed34e7a96137b-5" n="94600ce6">
            <seg n="64e5cc78">
              Fru ålderspresident! Det är intressant att höra detta mantra
              som de borgerliga politikerna så ofta upprepar om hur många som
              utförsäkrades under 90-talet och en bit in på 2000-talet. RUT,
              riksdagens utredningstjänst, har tittat på hur siffrorna såg ut
              19911994. Då var det 137 personer om dagen som också gick i förtidspension.
              Siffrorna är inte så jätteolika. Det har alltså sett ut så under
              ganska lång tid, även förra gången ni regerade Sverige med en
              ände med förskräckelse.
            </seg>
            <seg n="2781eabe">
              Det sägs här att det handlar om en arbetslinje. Men det gör det
              inte fullt ut. Det är inte en värdig arbetslinje som Miljöpartiet
              och de rödgröna ser det. Den som har ett halvtidsjobb ska i er
              värld bli tvungen att säga upp sig för att söka ett annat arbete
              trots att det finns förutsättningar att komma tillbaka om man
              får den rehabilitering man behöver.
            </seg>
            <seg n="c36eebd0">
              Den rutschkana ut ur sjukförsäkringen som inträffar vid årsskiftet
              innebär att många av de som utförsäkras inte är friska utan sedan
              kommer tillbaka till sjukförsäkringen. Försäkringskassan har pratat
              om att en tredjedel av dessa individer kommer att komma tillbaka.
              För de individerna innebär det helt krasst en karens på tre månader
              innan man kvalificerar sig in i försäkringen igen. Det tycker
              jag inte är värdigt.
            </seg>
            <seg n="618fed76">
              Till sist vill jag säga att mångfald i Miljöpartiets värld är
              en pluralism i vården. Innehållet i vården är det som är det intressanta.
            </seg>
          </u>
          <note type="speaker" n="68801a27">
            Anf. 248 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-07dd674ab8dff650-1" n="ceea5ce4">
            <seg n="a4a3c829">
              Fru ålderspresident! Vi i alliansregeringen accepterar inte längre
              att människor som kan och vill bidra inte får den hjälp de behöver
              och förtjänar. Därför ser vi till att aktivera dem utifrån deras
              egen förmåga på bästa möjliga sätt. Det är därför vi gör om försäkringarna
              för att hjälpa de sjuka och svaga. Det är därför vi har en stark
              kärna i välfärden.
            </seg>
            <seg n="6e0ac581">
              Vi är inte nöjda med den verklighet som ni lämnade ifrån er till
              oss, och därför väljer vi nu att förbättra detta. Vi gör det ytterst
              därför att vi vill att samhället tillsammans ska hjälpa, stötta,
              supporta och utveckla utifrån den enskildes egen förmåga. Otroligt
              många av de människor som nu har fått kontakt med exempelvis Arbetsförmedlingen
              efter att under lång tid ha befunnit sig i passivitet och utanförskap
              hör av sig och är glada och nöjda för att vi hjälper dem.
            </seg>
            <seg n="9c78b298">
              Det är synd att Gunvor G Ericson som vårdpolitiker inte ytterst
              kämpar för att hjälpa de svaga och sjuka.
            </seg>
          </u>
          <note type="speaker" n="83a6efbd">
            Anf. 249 BARBRO WESTERHOLM (fp):
          </note>
          <u who="barbro_westerholm_364eaf" xml:id="i-a3a507c03aec5c13-0" n="0bad49f3">
            <seg n="5dab00b2">
              Fru ålderspresident! Först vill jag säga att Folkpartiet liberalerna
              ställer sig bakom regeringens proposition och betänkandet, och
              vi avstyrker reservationerna.
            </seg>
            <seg n="b5f102c5">
              När jag blickar tillbaka på efterkrigstiden är det tre perioder
              som lyser fram då de borgerliga partierna alliansen, som de heter
              i dag har haft makten. Här finns en röd tråd, och jag säger röd,
              för det finns inget monopol på den färgen. Den röda tråden handlar
              om att politiken baseras på att vi är individer i samhället. Vi
              är olika varandra, med olika behov, och lagstiftningen ska ta
              hänsyn till det och till vårt självbestämmande, vår integritet
              och vår trygghet.
            </seg>
            <seg n="0d872b4d">
              När hälso- och sjukvårdslagen och socialtjänstlagen kom 1982
              respektive 1981 var det revolutionerande att man, under borgerlig
              regering, skrev in i lagen att individerna hade rätt till självbestämmande
              när det gällde den vård och den omsorg som de skulle erbjudas.
              Det var inte någon annan som skulle tycka när det gällde hur man
              själv skulle ha det.
            </seg>
            <seg n="b0fc2edf">
              Detta kom igen nästa period, 19911994. Då fick vi LSS och LASS,
              som revolutionerade vardagen för människor med funktionshinder.
              Man fick en helt annan möjlighet att påverka sin egen vardag och
              sin egen trygghet. Lagen sade att man var en del av samhället.
              Vi fick också husläkarreformen. Den blev det problem med, för
              vi hade ett vågmästarparti som ibland stödde regeringssidan och
              ibland oppositionen, och lagarna blev därefter.
            </seg>
            <seg n="d87816a3">
              Nu är vi inne i den tredje perioden. Då ser man återigen att
              det kommer lagar och olika beslut som gagnar människor såtillvida
              att självbestämmandet står i centrum liksom integriteten och värdigheten.
              Vi har LOV som ett sådant exempel, och det har nämnts flera.
            </seg>
            <seg n="7efc794e">
              På boendesidan är detta väldigt tydligt. Redan innan vi har tagit
              beslut här i kammaren har det börjat byggas trygghetsboenden i
              en utsträckning som jag inte kunde ana. Människor ville ha den
              valmöjligheten. Särskilda boenden har också kommit i gång, och
              nedgången har inte fortsatt, utan nu ökar antalet särskilda boenden
              för äldre människor med demens och med många sjukdomar samtidigt.
            </seg>
            <seg n="a0f8d0d2">
              Vi bygger naturligtvis vidare på detta. I dag kom Stärkt ställning
              för patienten vårdgaranti, fast vårdkontrakt och förnyad medicinsk
              bedömning . Det är en proposition som vi har att behandla här
              och som återigen understryker detta: Människor är individer och
              är olika. Vi måste se till att deras olika behov tillgodoses.
            </seg>
            <seg n="8bdb3a31">
              Catharina Bråkenhielm tog upp äldresidan. Den vill jag gärna
              kommentera närmare. Här har vi öppnat dörren för äldre människor
              som vill och kan fortsätta arbeta. Det betyder mycket för deras
              hälsa och välbefinnande. Bland det viktigaste som finns är att
              människor känner sig behövda. Detta tar vi hänsyn till också i
              sjukförsäkringen och trygghetssystemen. Vi ska visa att alla människor
              är viktiga, betyder något och ska känna sig behövda inte som tidigare
              flyttas ut från samhällets liv.
            </seg>
            <seg n="40ec5daa">
              När det gäller äldre har Folkhälsoinstitutet inom ramen för ett
              EU-projekt tagit fram ett program för hälsosamt åldrande. Här
              finns faktiskt detta med klimat och hälsa med. Man lyfter särskilt
              fram vad värmeböljor kan medföra men också annat i form av ändrade
              infektionsmönster. Jag vill gärna påminna om att detta finns med
              i arbetet.
            </seg>
            <seg n="33b91e5a">
              Läkemedel och äldre är fortfarande ett problem. Här har Socialdepartementet,
              SKL och Socialstyrelsen haft en arbetsgrupp som har tagit fram
              en arbetsplan, och den arbetar man vidare med. Den finns inbegripen
              i överenskommelsen om läkemedelspengarna. Arbetet med läkemedelsgenomgångar
              och att ge förskrivare information är i högsta grad på g, och
              vi skönjer nu i statistiken en förändring till det bättre. Den
              är liten, men den syns, och den är viktig att följa. Det som saknas
              är en utbildning värd namnet för förskrivarna när det gäller geriatrik
              och läkemedelsbehandling av äldre. Men nu kommer en översyn av
              läkarutbildningen för att få den utformad utifrån samhällets behov
              av insatser. Här kommer alltså en rad saker.
            </seg>
            <seg n="151af90d">
              Apotekets höga siffror har också nämnts. Jag har stått på apotekets
              lönelista i 13 år. Det är jag stolt över. Jag ser också att genom
              den konkurrenssituation som nu kommer utvecklas detta bolag på
              ett sätt som det inte skulle ha gjort om vi hade fortsatt med
              monopolsituationen. Jag tror att det kan bli väldigt bra när detta
              nu landar.
            </seg>
            <seg n="cea4ee61">
              En sak som betyder mycket när det gäller äldrepolitiken är regeringens
              satsning på teknik och äldre, 22 miljoner om året. Det kommer
              att revolutionera många äldres vardag äldre med funktionsnedsättningar
              när de projekten är utvärderade. Här finns mycket lovande teknik
              som kan hjälpa äldre människor att leva ett mycket mer oberoende
              liv.
            </seg>
            <seg n="9f1c5084">
              (Applåder)
            </seg>
          </u>
          <note type="speaker" n="039f45c7">
            Anf. 250 ANDERS ANDERSSON (kd):
          </note>
          <u who="anders_andersson_632b6f" xml:id="i-6407a7bddeb2a5af-0" n="8b668e1c">
            <seg n="b2ce21c9">
              Fru ålderspresident! Efter mer än 20 år med förtroendeuppdrag
              inom landstingspolitiken har jag nu förmånen att få delta i riksdagens
              arbete i socialutskottet och i riksdagsarbetet här i kammaren
              för debatt och beslut i hälso- och sjukvårdsfrågor. Det känns
              mycket spännande och som en härlig utmaning. Med stor ödmjukhet
              vill jag gå in i detta uppdrag. Jag vill rikta ett tack till Kenneth
              Johansson för det välkomnande jag fick.
            </seg>
            <seg n="28a3c0cd">
              Regeringens proposition och socialutskottets betänkande markerar
              det jag vill inleda mitt anförande med. Sverige har en hälso-
              och sjukvård som vi har anledning att vara stolta över. Grundprincipen
              om en behovsstyrd vård som solidariskt finansieras av alla har
              varit och är en framgångsrik modell. Den modellen har givit oss
              utrymme för en medicinsk utveckling som har varit till glädje
              för patienter med olika vårdbehov.
            </seg>
            <seg n="18b17356">
              Svensk hälso- och sjukvård har många kunniga och engagerade medarbetare.
              Det är just det som ger trygghet och en utvecklingskraft i vår
              sjukvård.
            </seg>
            <seg n="cb4c5c0e">
              Därför vill jag inledningsvis yrka bifall till förslaget i socialutskottets
              betänkande som nu framläggs.
            </seg>
            <seg n="6d07b965">
              Fru ålderspresident! För mig har utgångspunkten alltid varit
              att sjukvården är till för patienten och inte tvärtom. Systemen
              måste vara underordnade de behov och uppgifter som ska lösas.
              Vården ska vara patientstyrd för att ge den enskilde och dennes
              anhöriga trygghet. Patientens behov och önskemål måste vara det
              som styr den sjukvårdsutveckling vi har. För att nå dit krävs
              det att vi ständigt söker nya lösningar som kan stärka patientens
              ställning inom svensk hälso- och sjukvård.
            </seg>
            <seg n="448576c7">
              Patientstyrd vård innebär att du som patient själv väljer den
              vårdcentral eller hälsocentral som du har störst förtroende för.
              Då spelar det ingen roll om vården drivs i privat regi eller av
              landstinget, för finansieringen är ändå solidarisk och gemensam.
              Patientstyrd vård är också att det ska gå snabbt att komma i kontakt
              med såväl primärvården som sjukhuskliniker.
            </seg>
            <seg n="8e2fb40e">
              De vårdköer som vi tyvärr fortfarande kan notera på olika håll
              har olika anledningar. Det varierar mellan de landsting vi har
              runt om i landet. För mig är det inte acceptabelt med väntetider
              som ligger utanför vårdgarantin. Jag vet av erfarenhet från mitt
              hemlandsting i Kalmar län att det går att vända en utveckling
              där landstinget befinner sig på bottennivå med en bottenplacering.
              Det går att vända det till det som normalt kallas medaljplats.
            </seg>
            <seg n="d89672ab">
              Det handlar om att gå från bottennotering till medaljplats när
              det gäller tillgänglighet till sjukvården, att åstadkomma korta
              vårdköer och att samtidigt ha en sjukvårdsekonomi i balans. Det
              finns exempel, och de exemplen ska vi använda. Det har vi som
              allianspolitiker varit med och banat vägen för. Det är därför
              vi med stolthet talar om utvecklingen av sjukvården där man klarar
              av helheten.
            </seg>
            <seg n="f504e2f3">
              Fru ålderspresident! En snabb tillbakablick ger entydiga besked
              om att under de tolv år som Socialdemokraterna regerade på Socialdepartementet
              kunde vi tyvärr inte se att det blev någon verklig förbättring
              när det gäller väntetider och vårdköer i Sverige generellt sett.
              Vändningen kom först med de framåtsyftande initiativ som alliansregeringen
              och vår socialminister Göran Hägglund redovisade i den så kallade
              kömiljarden.
            </seg>
            <seg n="a43c8b62">
              För patienterna i landet var det en mycket välkommen satsning.
              Till skillnad från tidigare regeringars försök fungerade kömiljarden
              som en morot. Den ger såväl landsting som enskilda sjukhus och
              kliniker den motivation som behövs för att man ska kunna infria
              det löfte som har givits till patienterna.
            </seg>
            <seg n="b52ced66">
              Redan nu efter ett år kan vi se att kömiljarden har gett en mycket
              positiv effekt. Det är en klar förändring från det röda Sverige
              till det gröna och gula där man klarar vårdköerna. Det har vi
              sett som ett resultat av kömiljardsatsningen.
            </seg>
            <seg n="cebd8299">
              Jag vill påstå att denna vinst är av stor betydelse för patienterna
              i Sverige just nu. Det är en förbättring som borde ha genomförts
              långt tidigare men som nu tack vare alliansregeringens initiativ
              har blivit verklighet.
            </seg>
            <seg n="de3ce288">
              Fru ålderspresident! Patientstyrd hälso- och sjukvård handlar
              också om bemötande. Som patient ska man kunna förvänta sig att
              bli bemött som den person man själv är, inte som en i ett kollektiv
              av höftledspatienter eller multisjuka. Varje individ är unik,
              och alla har samma värde.
            </seg>
            <seg n="bd6eb214">
              Tid är en bristvara i vårt samhälle generellt. Tyvärr kan vi
              se att det ofta är så i sjukvården. Patienterna måste ges mer
              tid och möjlighet att berätta om alla sina symtom, om graden av
              smärta och om den oro de känner.
            </seg>
            <seg n="61f26c00">
              Därför vill jag hävda att bemötandefrågorna inom vården tillhör
              ett prioriterat område när vi nu går in i utveckling och förstärker
              den svenska hälso- och sjukvården. Det gäller att utveckla en
              god vårdetik som bygger på människovärdes- och behovsprincipen.
            </seg>
            <seg n="2623f981">
              Fru ålderspresident! Vårdens resultat måste kontinuerligt följas
              upp. Resultaten måste jämföras och utvärderas och informationen
              göras tillgänglig för i första hand patienterna men också för
              verksamhetsföreträdare och beslutsfattare.
            </seg>
            <seg n="c0d5efaa">
              Vi kan nu se att allt fler undersökningar ger tydliga besked
              om att öppna jämförelser är en av de största drivkrafterna just
              nu i utvecklingen av hälso- och sjukvården. Jämförelser bör utvecklas
              och användas metodiskt. Det är därför som vi välkomnar öppna jämförelser.
            </seg>
            <seg n="d39109ff">
              Ny kunskap och informationsteknik måste nyttjas ännu bättre för
              att man ska kunna förbättra vården. Utvecklingen går snabbt. Väl
              fungerande informationsflöden, tror jag, säkerställer en trygg
              vårdkedja. Dessa kan samtidigt vara en del i en ökad patientsäkerhet.
            </seg>
            <seg n="05db68eb">
              Fru ålderspresident! Det finns ytterligare ett område inom hälso-
              och sjukvården som jag kort vill beröra. Det är det förebyggande
              arbetet. Det handlar om att gå från vårdcentraler till hälsocentraler.
              Vissa landsting har gått före och visat vägen för detta synsätt
              när det gäller den grundläggande hälso- och sjukvården.
            </seg>
            <seg n="d21edc99">
              Vidare gäller det att i det förebyggande arbetet ha ett fokus
              på skolhälsovården. Jag vill också i det förebyggande arbetet
              se en framtid där vi kan erbjuda patienten en egen hälsodagbok
              på nätet. Att stimulera den ideella sektorn och det preventiva
              tandhälsoarbetet har också stor betydelse för den folkhälsa som
              vi vill uppnå.
            </seg>
            <seg n="cb09b1af">
              Fru ålderspresident! Kortare vårdköer, ökad patientsäkerhet och
              bättre bemötande är tre områden som jag som kristdemokrat och
              företrädare för ett av allianspartierna vill se som viktiga områden
              när vi fortsätter att utveckla och forma en ännu bättre hälso-
              och sjukvård.
            </seg>
            <seg n="7c7721f4">
              Med de reflexionerna ber jag att än en gång få yrka bifall till
              förslaget i socialutskottets betänkande.
            </seg>
            <seg n="9f1c5084">
              (Applåder)
            </seg>
          </u>
          <note type="speaker" n="b277f1fc">
            Anf. 251 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-3" n="394062d7">
            <seg n="46b57a7c">
              Fru ålderspresident! Anders Andersson står här i talarstolen
              och skryter om minskade köer i vården men glömmer att tala om
              att det är fler personer som står i vårdkö i dag än innan den
              här regeringen tillträdde. Visserligen har köerna minskat lite
              sedan förra året, men då var de rekordhöga precis efter sjuksköterskestrejken.
            </seg>
            <seg n="48ffad76">
              Fortfarande är det sammanlagda antalet personer som väntar i
              kö många fler än innan den borgerliga regeringen tog över. Det
              är faktiskt stora skillnader nu mot tidigare, för nu har man infört
              dubbla köer. Vissa landsting har satt i system att föra över så
              många som möjligt från den ena kön till den andra i hopp om att
              detta ska ge miljoner i statsbidrag från regeringen.
            </seg>
            <seg n="08ac06b3">
              Är det verkligen så vi vill ha det, Anders Andersson fler köer
              men ännu fler som köar?
            </seg>
          </u>
          <note type="speaker" n="a084eb6b">
            Anf. 252 ANDERS ANDERSSON (kd) replik:
          </note>
          <u who="anders_andersson_632b6f" xml:id="i-6407a7bddeb2a5af-1" n="8b668e1c">
            <seg n="61f9ef96">
              Fru ålderspresident! Jag är ny i kammaren och ny i riksdagen,
              men jag är något överraskad över Catharina Bråkenhielms besked
              att köerna skulle öka.
            </seg>
            <seg n="536eb798">
              Den redovisning jag kan visa upp här Catharina Bråkenhielm kan
              också få del av den visar att vi det senaste året har gått från
              ett rött Sverige till ett grönt och gult Sverige. Fortfarande
              utmärker sig det socialdemokratiskt styrda Västernorrlands läns
              landsting.
            </seg>
            <seg n="1d03876c">
              När det gäller antalet personer som befinner sig i kö kan vi
              konstatera att för ett år sedan var det, när det gällde att vänta
              på ett besök, 97 000 personer som stod och väntade längre tid
              än vad vårdgarantin möjliggjorde. I dag är det 35 000 personer.
              Är det en ökning? För mig är det en minskning med 64 procent,
              och jag hoppas att även Socialdemokraterna kan förstå att det
              är en glädje och något som patienter uppskattar.
            </seg>
            <seg n="2a16767f">
              Det är detta som händer ute på varje sjukhus och på varje vårdcentral.
              Det är den förbättringen som har åstadkommit genom kömiljardsatsningen.
              Det är den som applåderas av den enskilda patienten.
            </seg>
            <seg n="0b0b5448">
              Vill du gå tillbaka till de köer som ni hade under tolv år av
              socialdemokratiskt styre?
            </seg>
          </u>
          <note type="speaker" n="bae6d408">
            Anf. 253 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-4" n="394062d7">
            <seg n="34494a5b">
              Fru ålderspresident! Jag tror att vi har olika siffror. De siffror
              jag har och den vardag som finns ute visar att köerna ökar, och
              det är inte allmänheten nöjd med.
            </seg>
            <seg n="5649e9e7">
              Det här med ett rött och grönt Sverige låter ju jättebra tycker
              jag, speciellt när en kd-politiker säger det. Men det är faktiskt
              så att köerna är på tok för långa, och det är fler som köar i
              dag än när ni tog över regeringsmakten.
            </seg>
            <seg n="69059700">
              Det landsting som har de kortaste köerna är Anders Anderssons
              eget Kalmar läns landsting, dock inte styrt av kd utan av socialdemokrater,
              vänsterpartister och miljöpartister. Min partikamrat där, Anders
              Henriksson, som är landstingsstyrelsens ordförande i Kalmar krävde
              i veckan att systemet med de här dubbla köerna skulle bort. De
              dubbla köerna inbjuder till fusk och tricksande, och vi vill precis
              som Anders Henriksson att de ska avskaffas.
            </seg>
            <seg n="5abff509">
              Nu ställer jag frågan till Anders Andersson: Kommer ni att göra
              som i Kalmar och avskaffa systemet med dubbla köer?
            </seg>
          </u>
          <note type="speaker" n="b85620a8">
            Anf. 254 ANDERS ANDERSSON (kd) replik:
          </note>
          <u who="anders_andersson_632b6f" xml:id="i-6407a7bddeb2a5af-2" n="8b668e1c">
            <seg n="b1d94bd9">
              Fru ålderspresident! Det känns nästan som man är hemma i landstingsfullmäktige.
              Jag tar mig faktiskt friheten i mitt första replikskifte att säga
              att är det någonting jag har jobbat med så är det att korta köerna.
              När man i augusti månad 2006 mätte Sverige var Kalmar län det
              absolut ledande. Det var tack vare fyra år av alliansstyre.
            </seg>
            <seg n="abcee658">
              Nu har vi snart fyra år av alliansstyre i landet, och då har
              vi fått en utveckling som ger en liknande situation som i Kalmar
              län. Allianspartierna i Kalmar län såg till att bana väg för något
              som Anders Henriksson har försökt förvalta. Fattas bara att Kalmar
              län som redan förra mandatperioden gått före när det gäller att
              korta köerna inte hade fortsatt den här mandatperioden! Då hade
              det varit dubbelt underkänt till den socialdemokratiska ledningen
              av sjukvården. Så illa vill jag inte ens benämna någon socialdemokrat.
            </seg>
            <seg n="fcab1610">
              Vilka siffror Catharina har förstår inte jag, men det verkar
              inte vara så mycket utifrån verkligheten. Det är ju ändå på det
              sättet att i landsting efter landsting har man tack vare kömiljarden
              sett till att få ett nytt arbetssätt. Vi ser att patienter, den
              ena efter den andra, tusental efter tusental, får sitt besök och
              sin behandling inom vårdgarantin. Det lyckades ni inte med under
              tolv år. Under tre års tid och framför allt under det senaste
              arbetsåret har alliansregeringen i samverkan med sjukvårdshuvudmännen
              klarat av att nå den förändring som innebär att patientkvaliteten
              och kortare vårdköer blir något av ett signum för svensk sjukvård.
            </seg>
            <seg n="9f1c5084">
              (Applåder)
            </seg>
          </u>
          <note type="speaker" n="731e207b">
            Anf. 255 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-b4b581d4856d39b2-0" n="40044fb9">
            <seg n="56470926">
              Fru ålderspresident! Man får säga att man beundrar socialutskottets
              uthållighet så här dags på dygnet.
            </seg>
            <seg n="7e799c45">
              I denna Nobelkväll möttes jag av en trerättersmeny när jag steg
              in här, serverad av Catharina Bråkenhielm. Jag skulle vilja börja
              med att gå till rätta med en del av det som sades.
            </seg>
            <seg n="1c286569">
              Som förrätt hörde jag att vi raserade äldreomsorgen. Som huvudrätt
              raserade vi hela välfärden. Som dessert hade platserna i äldreomsorgen
              minskat.
            </seg>
            <seg n="31180a8c">
              Jag måste ändå säga att ska vi föra en debatt så måste vi hålla
              oss något så när till sanningen. Då är faktum att de resurser
              till äldreomsorgen som har tillförts under den här mandatperioden
              av alliansregeringen aldrig har varit större. Det är det största
              resurstillskott som någon regering har gett öronmärkt till äldreomsorgen.
            </seg>
            <seg n="a64cd384">
              Vi har nu gett 17 miljarder extra till kommunerna för att de
              ska klara att bibehålla välfärden. Välfärden ska inte vara ett
              dragspel utifrån konjunkturläge. Det är vår prioritering som alliansregering.
              Vi kan göra det därför att vi har haft en tydlig jobblinje som
              har genererat skatteintäkter till Sverige. Vi har lagt i ladorna
              under de goda åren för att kunna spendera nu när det är kärvare
              tider.
            </seg>
            <seg n="9c1df092">
              Jag hoppas också att Catharina Bråkenhielm har läst att platserna
              på särskilt boende i äldreomsorgen nu ökar för första gången sedan
              år 2000. Det är glädjande nyheter.
            </seg>
            <seg n="f3abf5e2">
              Det här är socialutskottets sista ordinarie budgetdebatt under
              mandatperioden. Jag tänkte därför ta tillfället i akt och blicka
              tillbaka en smula på de förslag och den inriktning som vi har
              arbetat efter den här mandatperioden. Jag kommer att hålla mig
              till det som ligger i min portfölj, det vill säga socialtjänstpolitik
              och folkhälsopolitik.
            </seg>
            <seg n="2ce3e1e4">
              Det finns de som påstår att det inte skiljer så mycket mellan
              blocken. Det kanske inte är alldeles synligt på ett års eller
              två års tid, men jag skulle vilja säga att i förlängningen skapar
              vår politik kontra oppositionens politik helt olika samhällen.
            </seg>
            <seg n="f4e15cc4">
              Det finns en linje. Det finns en sammanhållen inriktning för
              alliansregeringens politik. Låt mig nämna något om den.
            </seg>
            <seg n="82b74ac2">
              Innan maktskiftet 2006, efter ett mycket långt socialdemokratiskt
              regeringsinnehav, såg vi hur socialtjänsten, vården och omsorgen
              stod och stampade. Det var kortsiktiga insatser utan tydliga mål
              som karakteriserade politiken.
            </seg>
            <seg n="cdeadeab">
              Jag vet inte vad det berodde på. Kanske var det rädsla, kanske
              var det försiktighet eller kanske var man rent av nöjd med sakernas
              tillstånd. Men faktum är att man lät uppenbara brister vara. Man
              tog inte sitt statliga systemansvar. De beslut som fattades saknade
              inte sällan evidens och nämnvärd effekt. Sådan var medicinen som
              stora delar av välfärden ordinerades.
            </seg>
            <seg n="47c4e2b6">
              Fru ålderspresident! Allians för Sverige hade en frustration
              över sakernas tillstånd. Den yttrade sig i en uppdämd reformvilja.
              Vi ville inte fortsätta i Socialdemokraternas spår.
            </seg>
            <seg n="0dff9617">
              Jag vill nämna fyra tydliga inriktningar för vårt arbete.
            </seg>
            <seg n="e7614eaf">
              Den första övergripande inriktningen är att vi har genomfört
              en rad åtgärder som stärker utvecklingen av kvaliteten. Vi har
              påbörjat ett arbete med att upprätta öppna jämförelser där landstings
              och kommuners prestationer verkligen mäts och jämförs på ett likartat
              sätt i hela landet. Vi vet att det skapar incitament för förbättringar
              av kvalitet och av effektivitet.
            </seg>
            <seg n="4ea5bf1e">
              Jag måste säga att jag är förvånad över att detta försummats
              under så många år av socialdemokratiskt regeringsinnehav.
            </seg>
            <seg n="2935ee29">
              Visst är det så att vi får nya kunskaper som blottar brister
              och som medierna skriver om, men jag är stolt över att vi vågar
              söka kunskapen. För oss är det en självklarhet att fråga exempelvis
              de äldre själva vad de tycker om kvaliteten. Det gjorde ni aldrig.
              Vi sätter människan, brukaren, i centrum.
            </seg>
            <seg n="30fcd6a8">
              Ni har skapat systemen som ni alltid känner att ni måste försvara.
              För oss är systemen underordnade. Vi behöver inte försvara dem.
              Därför är vi inte heller rädda för sanning.
            </seg>
            <seg n="fefde4eb">
              Därför vågar vi också tillsätta en ny tillsynsorganisation för
              socialtjänst och hälso- och sjukvård. Den börjar gälla om mindre
              än en månad. Syftet är att upptäcka systematiska kvalitetsbrister
              i vården och socialtjänsten. Det gagnar människorna, de sköra
              äldre, missbrukarna och barn som far illa. De är vårt fokus.
            </seg>
            <seg n="a6b68acc">
              Den andra inriktningen är att öppna upp för nytänkande, mångfald,
              valfrihet, att flytta makt från politiker till dem som behöver
              välfärdens tjänster. Vi har ett fritt-val-projekt för hjälpmedel
              till personer med funktionsnedsättning som vi hoppas kunna genomföra
              i hela landet nästa mandatperiod.
            </seg>
            <seg n="7a044a0a">
              Lagen om valfrihetssystem, LOV, gäller sedan årsskiftet. Många
              kommuner ligger nu i startgroparna för att inrätta valfrihetssystem
              inom socialtjänsten så att människor ska få större valfrihet.
              Det är en radikal omställning av synen på självbestämmande och
              valfrihet. Äldre måste få bestämma själva vem som ska utföra hemtjänsten,
              vem som ska hjälpa till med morgonduschen. De måste kunna välja
              något där de känner att de får ett gott bemötande, där de kan
              känna ett välbefinnande i omsorgen.
            </seg>
            <seg n="a1d17916">
              Socialdemokraterna, Vänsterpartiet och Miljöpartiet sade nej
              till LOV. Ni vill inte att äldre ska få välja. Men monopol, byråkrati
              och obefintliga valmöjligheter utvecklar ingen verksamhet. Ändå
              har det varit den förhärskande inriktningen för vänsterpolitiken
              under decennier.
            </seg>
            <seg n="2e4ae7cb">
              Den tredje inriktningen handlar om att lägga särskilt fokus på
              grupper med stora behov. Välfärden har standardiserats i så hög
              grad att personer med de största behoven inte alltid får dem tillgodosedda.
              Vi vill stärka den enskilda människans rätt att få medagera i
              varje vård- och omsorgssituation och stärka värdigheten för dem
              som har det tuffast. Vi har stärkt rätten för barn som far illa
              i sin kontakt med socialtjänsten. Vi har sjösatt strategier för
              hemlöshet och för missbrukarvård, frågor som berör några av de
              allra mest utsatta i vårt samhälle.
            </seg>
            <seg n="c1dd5ee2">
              Den fjärde inriktningen är att ta till vara allt vad den ideella
              sektorn kan och vill bidra med, utan tvång men med tacksamhet.
              Vi tror inte att det goda samhället byggs när staten följer dig
              från vaggan till graven och ska vara garanten för trygghet.
            </seg>
            <seg n="0d94acfa">
              Vi vågar bejaka familjens betydelse för människors trygghet,
              därav satsningen på föräldrastöd. Vi välkomnar varje anhörigvårdares
              insatser, men vi vill ge dem uppbackning och stöd. Därav den nya
              anhöriglagstiftningen som Socialdemokraterna aldrig vågade genomföra.
            </seg>
            <seg n="22502f68">
              Fru ålderspresident! Vi står här med mindre än tio månader till
              nästa riksdagsval. Det är hög tid att börja diskutera vad som
              behöver göras de nästkommande fyra åren. Allians för Sverige har
              sin inriktning klar. Den ligger fast. Vi kommer att fortsätta
              utvecklingen mot större möjlighet för människor att bestämma själva
              också när de behöver samhällets vård och omsorg. Vi kommer att
              fortsätta arbetet med att utveckla kvaliteten i verksamheterna.
              Vi omhuldar inte systemen utan de människor som behöver stöd och
              omsorg.
            </seg>
            <seg n="779d46a7">
              Vi vill initiera mer av effektiva förebyggande åtgärder inom
              socialtjänst, vård och omsorg och vi vill värna samarbetet med
              civilsamhället, för vi vet att det medverkar till ett samhälle
              med mjukare hörn.
            </seg>
            <seg n="dedff2ed">
              Vilka besked har oppositionen om den gemensamma politik ni vill
              föra? Jag är intresserad av svaren.
            </seg>
          </u>
          <note type="speaker" n="1797e5be">
            Anf. 256 ELINA LINNA (v) replik:
          </note>
          <u who="elina_linna_aed53b" xml:id="i-79f4296cfc316e13-0" n="c01c3f6d">
            <seg n="35cbfff9">
              Fru ålderspresident! Statsrådet Maria Larsson nämnde inte personer
              med funktionsnedsättning. Jag passar på att ta upp en fråga som
              jag tycker är rätt intressant. Regeringen talar väldigt mycket
              om arbetslinjen. Vi har hört talas om den här i kväll också. När
              det gäller bidrag till arbetshjälpmedel och lönesubvention vet
              säkert Maria Larsson om att dessa inte utbetalas till personer
              som är äldre än 65 år. Personer med funktionsnedsättning kan inte
              fortsätta att arbeta om de är i behov av arbetshjälpmedel.
            </seg>
            <seg n="cb3bc4ff">
              Jag har frågat socialförsäkringsministern om den här problematiken,
              därför att personer som är 65 år och vill fortsätta arbeta känner
              sig diskriminerade om de behöver arbetshjälpmedel och inte har
              rätt till det. Jag fick ett svar från Cristina Husmark Pehrsson
              som lyder så här: Regeringen arbetar aktivt med att främja arbetslinjen
              och avser därför att höja åldersgränsen för rätt till bidrag till
              arbetshjälpmedel till 67 år. Det är bra därför att det står så
              också i budgeten.
            </seg>
            <seg n="902c662a">
              Marie Nordén, Socialdemokraterna, har sedan ställt samma fråga
              till Sven Otto Littorin. Då säger Sven Otto Littorin att personer
              över 65 år enligt regeringens mening inte tillhör denna grupp,
              alltså de som behöver arbetshjälpmedel. Med tanke på att den som
              fyllt 65 år har sin försörjning tryggad genom garantipension är
              en anvisning dock inte generellt sett motiverad, det vill säga
              av förlängt lönebidrag eller hjälpmedel.
            </seg>
            <seg n="9e7abf52">
              Vad är det som gäller?
            </seg>
          </u>
          <note type="speaker" n="8c9f4d0f">
            Anf. 257 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-b4b581d4856d39b2-1" n="40044fb9">
            <seg n="37662ba0">
              Fru ålderspresident! Jag vill först säga till Elina Linna att
              det är svårt att uppfatta alla anföranden så här sent på kvällen,
              men jag nämnde faktiskt personer med funktionsnedsättning. Jag
              talade om fritt-val-reformen som ett exempel på politik och jag
              angav en hel del generella inriktningar där det handlar om att
              inkludera personer med funktionsnedsättning, självklart.
            </seg>
            <seg n="466e1c11">
              När det gäller frågan om arbetshjälpmedel är det verkligen en
              fråga som regeringen har jobbat mycket med. Vi ser att det finns
              hinder på arbetsmarknaden för personer med funktionsnedsättning.
              Vi vill undanröja de hindren och se till att människor kan komma
              in. Därför höjde vi bidraget för arbetshjälpmedel från 50 000
              kronor till 100 000. Det är en rejäl höjning. Det ska inte vara
              något hinder. Vi höjde också ersättningen för arbetsbiträde.
            </seg>
            <seg n="b2509ec0">
              Min mening är att det är självklart att finns möjligheten och
              rätten att fortsätta till 67 år måste vi göra det möjligt också
              för personer med funktionsnedsättning. Det är någonting som vi
              naturligtvis tittar på nu i regeringsarbetet. Det måste finnas
              en generell bestämmelse som omfattar alla.
            </seg>
            <seg n="e002ba85">
              Jag skulle vilja skicka en fråga tillbaka till Elina Linna. Jag
              har läst Elina Linnas reservation nr 14 där det står om LOV och
              där Elina Linna sammanfattar den så här: Jag anser sammanfattningsvis
              att LOV bör avskaffas. Är detta ett villkor också för regeringsdeltagandet?
              Menar Elina Linna att LOV ska avskaffas om det nu skulle hända
              sig så olyckligt att det skulle bli en valseger för vänstersidan?
            </seg>
          </u>
          <note type="speaker" n="b4a7d1ed">
            Anf. 258 ELINA LINNA (v) replik:
          </note>
          <u who="elina_linna_aed53b" xml:id="i-79f4296cfc316e13-1" n="c01c3f6d">
            <seg n="22f75414">
              Fru ålderspresident! Först vill jag säga att jag inte ville kritisera
              statsrådet på något sätt för att hon inte nämnde personer med
              funktionsnedsättning. Jag kom inte ihåg det. Det var inte alls
              någon kritik.
            </seg>
            <seg n="96fd1c1b">
              Regeringsdeltagandet kommer jag inte att förhandla här med statsrådet.
              Vi har arbetsgrupper som arbetar med vår gemensamma politik. Jag
              tror inte att statsrådet behöver vara orolig över att vi inte
              kommer fram till gemensamma lösningar.
            </seg>
            <seg n="362a7ab8">
              När det gäller den regering som sitter oroar det mig att det
              finns två ministrar som ger helt olika besked när det handlar
              om rätten till arbetshjälpmedel när man vill fortsätta arbeta
              efter 65 års ålder. Mig veterligen har inte regeringen pengar
              till arbetshjälpmedel för just den gruppen personer som är 65
              år och vill fortsätta att arbeta till 67 års ålder, som andra
              kan göra. Det är ett hinder för personer med funktionsnedsättning
              som behöver arbetshjälpmedel.
            </seg>
            <seg n="9f762f9f">
              Jag tycker att det är mycket oroväckande att arbetsmarknadsministern
              anser att dessa personer har sin försörjning tryggad med garantipensionen.
              Gäller inte regeringens politik för personer med funktionsnedsättning
              Arbetsmarknadsdepartementet?
            </seg>
          </u>
          <note type="speaker" n="325e8c94">
            Anf. 259 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-b4b581d4856d39b2-2" n="40044fb9">
            <seg n="7c2582cd">
              Fru ålderspresident! Jag hoppas att Elina Linna, som liksom jag
              värnar om möjligheten för personer med funktionsnedsättning att
              finnas på arbetsmarknaden, är glad över den dubblering av stödet
              till arbetshjälpmedel som den här regeringen har gjort. Vi har
              ökat stödet till arbetsbiträde. Jag hoppas att Elina Linna också
              är glad över att 24 procent av de nystartsjobb som fanns i förra
              månaden hade gått till personer med funktionsnedsättning. Det
              är ett alldeles enastående resultat.
            </seg>
            <seg n="83f2213f">
              Jag är väldigt angelägen om att personer med funktionsnedsättning
              inte i större utsträckning än andra drabbas av långvarig arbetslöshet
              i krisens spår. Det har vi sett i tidigare lågkonjunkturer. Nu
              gör vi allt för att förhindra att det ska bli så denna gång. Jag
              har till exempel tillsammans med Sven Otto Littorin träffat arbetsmarknadens
              parter för att diskutera hur vi kan komma framåt med en gemensam
              vision, en gemensam skrivning om hur vi ska arbeta för att sänka
              trösklarna in till arbetsmarknaden.
            </seg>
            <seg n="0ed7338c">
              Det här är viktiga steg att ta.
            </seg>
            <seg n="d6679921">
              Den fråga som Elina Linna ställer har jag redan svarat på. Jag
              har gett min syn på saken. Det här är en fråga som vi naturligtvis
              arbetar vidare med.
            </seg>
            <seg n="515de7ef">
              Jag kan konstatera att Elina Linna är mycket tydlig angående
              LOV i sin reservation: Jag vill sammanfattningsvis att LOV avskaffas.
              Är det så att Elina Linna inte står bakom det, eftersom Elina
              Linna inte kan ge ett besked? Jag tror att det är väldigt intressant
              för väljarna.
            </seg>
          </u>
          <note type="speaker" n="8832738f">
            Anf. 260 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-5" n="394062d7">
            <seg n="240f4e99">
              Fru ålderspresident! När man lyssnar till Maria Larsson här undrar
              man om vi lever i samma land. Hon talar om att man ska stärka
              tryggheten för människor. Det är inte precis det vi sett i de
              här dagarna i riksdagen de beslut som är tagna är en bedrövelse.
              Det är inte precis en förbättring av välfärden, vården och omsorgen
              som står på dagordningen i landets kommuner och landsting heller.
              I de flesta landsting och kommuner håller man på att genomföra
              stora nedskärningar, stora besparingar och massor av uppsägningar
              av personal. Det är verkligen en svältkur som regeringen har gett
              våra kommuner och landsting. Det är ett resultat av en otroligt
              misslyckad politik. Även i borgerligt styrda kommuner tvingas
              man höja skatten, för man ser att det inte går att genomföra en
              borgerlig politik när man kommer ned på människors levnadsnivå.
            </seg>
            <seg n="d7923463">
              Maria Larsson uttrycker sig så här: Om det händer sig så olyckligt
              att ni kommer att ta över makten vid nästa val. Det är en ganska
              olycklig formulering. Vi har val där människor väljer. Vi skulle
              kunna vända och kontra: Om det händer sig så olyckligt att den
              borgerliga regeringen sitter kvar, kommer man fortfarande inte
              att vilja satsa på personalen? Ska vi ha outbildad personal bland
              våra äldre och omsorgstagare? Det är så man har gjort nu. De är
              inte viktiga. De pengar som vi ville satsa på Kompetensstegen
              har man i stället delat ut till människor på Djursholm, Lidingö
              och liknande platser. Är det så det blir i framtiden?
            </seg>
          </u>
          <note type="speaker" n="827a35e6">
            Anf. 261 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-b4b581d4856d39b2-3" n="40044fb9">
            <seg n="b7424a54">
              Fru ålderspresident! Jag vet inte om det har gått Catharina Bråkenhielm
              förbi att vi har haft en finanskris inte bara i Sverige utan i
              världen. Det gör att vi får vara återhållsamma både i den nationella
              statsbudgeten och i kommuner och landsting. Men det fina är att
              Sverige är ett av två länder i Europa som i lågkonjunktur kan
              ha en expansiv budget. Att vi har sparat under två goda år och
              lagt i ladorna gör att vi nu är ett av två länder i EU-kretsen
              som kunnat lägga fram en expansiv budget.
            </seg>
            <seg n="1a970f79">
              Det gör att vi kan ge kommuner och landsting ett extra tillskott,
              mer än de själva sade att de behövde, 17 miljarder mer än vad
              man sade att man behövde. Sedan varierar det från kommun till
              kommun. Men välfärden är viktig för oss. Värnandet av välfärden
              ska inte vara en regulator i en lågkonjunktur. När vi har genomgått
              den mest djupa lågkonjunktur som vi haft de senaste 6070 åren
              är det klart att det får konsekvenser. Det är naturligtvis inte
              regeringen som har skapat den krisen, det hoppas jag att vi kan
              vara överens om.
            </seg>
            <seg n="805bac24">
              Låt mig säga angående personalen att satsningen på Kompetensstegen
              lät vi fortsätta därför att vi tycker att personalsatsningar är
              viktiga. Tyvärr visar den utredning som vi fått att den inte har
              haft någon större betydelse. Man kan inte mäta om den har haft
              någon positiv effekt för de äldre i äldreomsorgen. Vi tror att
              det behövs mer omfattande grepp än vad Kompetensstegen, som ju
              är en fortbildning, har kunnat ge. Därför har jag beställt en
              utredning för att titta på hur vi kan få en baskunskap, en grundläggande
              kunskap för all personal som arbetar inom äldreomsorgen. Den utredningen
              håller vi på att remissbehandla och arbeta med i Regeringskansliet.
              Sedan ska vi återkomma.
            </seg>
            <seg n="4022844a">
              Personalen är förutsättningen för en god kvalitet i äldreomsorgen.
              De gör fantastiska insatser. De har ett hjärta av guld.
            </seg>
            <seg n="ec020d1b">
              Min moster Elsa brukade tala om dem som sina flickor, för de
              var hennes följeslagare i sorg och glädje i vardagen. Det är vad
              personalen i äldreomsorgen kan åstadkomma. Därför är de värda
              att få en bra kompetensutveckling för att utvecklas i arbetet.
            </seg>
          </u>
          <note type="speaker" n="4d298656">
            Anf. 262 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-8ca1d81552b88022-6" n="394062d7">
            <seg n="727e9e5d">
              Fru ålderspresident! Det låter fantastiskt. Det låter så gulligt
              om Elsa att man nästan är tillbaka i Emil i Lönneberga. Men till
              syvende och sist har man dragit tillbaka pengarna. Det finns ingen
              kompetensutveckling för personalen. De lever i ett vakuum just
              nu, och vi har fler och fler outbildade i personalen.
            </seg>
            <seg n="3ecd3849">
              Det har inte gått mig förbi att vi har en finanskris i världen.
              Det är bara det att Sverige har hanterat den betydligt sämre än
              vad man gjort i övriga jämförbara länder i världen. Därför har
              vi nu en arbetslöshet som är jättestor, mycket högre än EU-genomsnittet,
              och vi har en stor ungdomsarbetslöshet. I stället för att satsa
              de pengar som vi verkligen behöver i landet väljer man att sänka
              skatten, låna pengar till det, samtidigt som de sjuka och de sköra
              får betala priset. Är det detta som är att stärka värdigheten?
            </seg>
            <seg n="4e613b76">
              Maria Larsson tar upp LOV gång efter gång. Det är inte så att
              vi inte tycker om att man ska kunna få välja vad man vill ha i
              sin vardag. Vi tycker bara inte om lagen om valfrihet såsom den
              borgerliga regeringen har utformat den. Det är en stor skillnad.
              Människor som är äldre ska få välja i sin vardag. Det tycker vi
              är bra. Däremot tycker vi inte om LOV såsom den borgerliga regeringen
              har formulerat den. Det måste vara ett solklart svar som inte
              går att missuppfatta.
            </seg>
          </u>
          <note type="speaker" n="8898a952">
            Anf. 263 Statsrådet MARIA LARSSON (kd) replik:
          </note>
          <u who="maria_larsson_808cf5" xml:id="i-28d603fdd1584525-0" n="40044fb9" next="i-f58f48d187afba4e-0">
            <seg n="bf12ab94">
              Fru ålderspresident! Catharina Bråkenhielm påstår att Sverige
              skulle ha hanterat krisen sämre än andra. Det är bara att gå till
              alla de ekonomer, nationella och internationella, som säger att
              Sverige har hanterat krisen på ett mycket bra sätt. Jag läste
              i en internationell rapport att det är svårt att förstå hur Sverige
              skulle ha kunnat agera på ett bättre sätt under den finansiella
              kris som vi har genomlevt. Det är ett mycket högt betyg. Jag vet
              inte vad Catharina Bråkenhielm har för källor, men de måste finnas
              någon annanstans. Det är något som vi andra inte har sett.
            </seg>
            <seg n="dac04b11">
              Det handlar om att hålla sig lite till sanningen, Catharina Bråkenhielm.
              Vi har inte dragit tillbaka några pengar från Kompetensstegen.
              Vi lät satsningen fortsätta precis som planerat tills det var
              slut, för det hade ett slut. Sedan lägger ni till mer pengar,
              men vi har utvärderat den och tittat på resultatet. Vi har sett
              att den förde mycket gott med sig, men den gav inga stora förändringar
              vad gäller de äldre. Då tyckte vi att det är angeläget att titta
              på baskunskaperna. Därför tror vi att det behövs större grepp
              när det gäller vidareutbildning och kompetensutveckling för personalen,
              och där tänker vi återkomma.
            </seg>
            <seg n="46c8037b">
              Det är som vanligt: När alliansen lägger fram förslag som stärker
              människors rätt, och det är det vi har gjort med LOV, får vi släpa
              Socialdemokraterna efter oss. De säger: Jodå, vi vill ha valfrihet,
              men vi vill inte ha det här. När jag läser vad ni vill är det
              väldigt svårt att förstå varför ni sade nej till LOV. Det hänger
              inte ihop.
            </seg>
            <seg n="4e781ba2">
              Min fråga är naturligtvis om LOV ska avskaffas om Socialdemokraterna
              kommer till makten. Jag får inte svar på frågan i dag, men den
              återstår för Catharina Bråkenhielm att svara på.
            </seg>
          </u>
          <note n="511cabf9">
            Anf. 264 TJÄNSTGÖRANDE ÅLDERSPRESIDENTEN:
          </note>
          <u who="maria_larsson_808cf5" xml:id="i-f58f48d187afba4e-0" n="40044fb9" prev="i-28d603fdd1584525-0">
            <seg n="3701d6bb">
              Jag vill göra ett litet konstaterande till socialutskottets ledamöter.
              Vi behöver avbryta överläggningen kl. 23, och vi har gjort ett
              överslag på dem som finns kvar på talarlistan och räknar med att
              vi kanske kan klara av det, men då räknar vi också med ett samarbete
              från utskottets sida. Då slipper ni att komma tillbaka i morgon
              kl. 19 för att avsluta debatten, som ett litet tips.
            </seg>
          </u>
          <note type="speaker" n="9cbcc36d">
            Anf. 265 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_7ce6ca" xml:id="i-ffbe1da7fb07221d-0" n="0b0145f3">
            <seg n="a14f82dd">
              Fru ålderspresident! Jag vill börja med att yrka bifall till
              förslaget i betänkandet och avslag på reservationerna.
            </seg>
            <seg n="85aaf59e">
              Att resa obehindrat, besöka restauranger, biografer, butiker,
              att kunna komma in i vallokaler när man ska rösta, att ta del
              av partiernas webbsidor, att ta del av information som berör oss
              medborgare, att som synskadad känna trygghet, att kunna lägga
              ett brev i postens brevlådor det kan vi tycka vara självklarheter,
              men så är det inte.
            </seg>
            <seg n="001493bd">
              I den nationella handlingsplan som riksdagen beslutade om år
              2000 är just tillgänglighet och delaktighet de övergripande målen.
              Till min och mångas glädje har alliansregeringen under denna mandatperiod
              arbetat mycket intensivt med dessa mål. Det fanns i högsta grad
              all anledning att göra det eftersom inte så mycket hade hänt i
              frågan när alliansregeringen tillträdde 2006.
            </seg>
            <seg n="2d9c9798">
              Fru ålderspresident! Handisam har fått uppdraget att genomföra
              öppna jämförelser av tillgänglighet, att ta fram indikatorer för
              att göra öppna jämförelser i kommunerna och för att utreda behovet
              av lokala tillgänglighetsdatabaser. Det känns oerhört bra, även
              om det kommer att återstå en hel del kring tillgänglighetsarbetet
              vid utgången av 2010.
            </seg>
            <seg n="48c00362">
              Fru ålderspresident! I en nyligen presenterad rapport från länsstyrelserna
              framkommer det att av de 190 kommuner som svarade på enkäten har
              bara 17 kommuner undanröjt samtliga enkelt avhjälpta hinder vid
              utgången av 2010. 114 kommuner har vid den tidpunkten bara kommit
              halvvägs.
            </seg>
            <seg n="7977a493">
              Alliansregeringen kommer att lämna en skrivelse till riksdagen
              när det gäller en sista uppföljning av den nationella handlingsplanen.
              Det kommer att bli mycket intressant eftersom vi då kommer att
              få ta del av den utvärdering som Statskontoret har fått i uppdrag
              att göra, nämligen att utvärdera och följa upp det samlade arbetet
              just med den nationella handlingsplanen för handikappolitiken.
            </seg>
            <seg n="b388c5f1">
              Fru ålderspresident! En annan högprioriterad fråga är om bristande
              tillgänglighet för personer med funktionsnedsättning ska ses som
              diskriminering. Utredaren kommer att lämna sin rapport senast
              i slutet av denna månad, så det känns väldigt bra att vi får lite
              fart på den frågan.
            </seg>
            <seg n="13ec2f6f">
              Ett annat initiativ från regeringen är attityduppdraget, som
              också känns helt rätt. Attityder och värderingar och bristen på
              kunskap utgör stora hinder för personer med funktionsnedsättning
              och deras möjligheter till full delaktighet. Vi får inte heller
              glömma den satsning som görs kring arbete och sysselsättning för
              personer med psykisk funktionsnedsättning.
            </seg>
            <seg n="35d97a4f">
              Fru ålderspresident! För ett drygt år sedan sade en enhällig
              riksdag ja till FN:s konvention om rättigheter för personer med
              funktionsnedsättning. För att uppfylla konventionens åtaganden
              och krav kvarstår en hel del arbete. LSS-kommitténs betänkande
              bereds nu av regeringen. Vi kan inte nog understryka vikten av
              denna rättighetslagstiftning. Jag och Folkpartiet följer nogsamt
              detta.
            </seg>
            <seg n="597eddcd">
              FN-konventionen ska även beaktas i LSS. Tyvärr har vi nog alla
              tagit del av beslut från myndigheters sida som gått stick i stäv
              mot denna konvention, och därför är det glädjande att utskottet
              i sitt ställningstagande konstaterar att regeringen även bereder
              frågan om hur genomförandet och övervakningen av konventionen
              ska organiseras för att garantera personer med funktionsnedsättning
              deras mänskliga rättigheter.
            </seg>
            <seg n="05245028">
              Fru ålderspresident! Det betyder för mig och Folkpartiet att
              rätten till arbete, att bilda familj och att i övrigt leva jämlikt
              även ska beaktas i bland annat den pågående beredningen av LSS.
            </seg>
            <seg n="4fd2057f">
              Folkpartiet liberalerna vill se en kraftfull politik som har
              fokus på personer med funktionsnedsättning och deras rättigheter,
              men vi vill också ha en politik som ändrar attityder.
            </seg>
          </u>
          <note type="speaker" n="e05435c3">
            Anf. 266 LARS-AXEL NORDELL (kd):
          </note>
          <u who="lars-axel_nordell_bbd229" xml:id="i-84bdad10291e9a7f-0" n="a4826955">
            <seg n="5e7e843e">
              Fru ålderspresident! Det var en solig och fin sommardag. En flod
              ringlade sig fram genom det vackra landskapet.
            </seg>
            <seg n="2bc65fb4">
              Plötsligt ropar någon på hjälp. En man har hamnat i floden och
              driver hjälplöst nedströms. Lyckligtvis uppfattas ropet på hjälp
              av en person i närheten som kommer till undsättning.
            </seg>
            <seg n="7b518f46">
              När han upptäcker att ännu en man kommer drivande i floden ropar
              han till sig en medhjälpare, och de lyckas få upp även den mannen
              på torra land.
            </seg>
            <seg n="938ee53b">
              När sedan en tredje hjälplös man dyker upp i strömmen går medhjälparen
              plötsligt mot land och får då frågan: Vad sysslar du med? Sviker
              du dessa människor? Nej, svarar mannen, det där klarar du så bra
              själv. Jag ska bara gå uppströms för att se varför de faller i.
            </seg>
            <seg n="89b2599a">
              Fru ålderspresident! Folkhälsoarbete måste vara att jobba just
              uppströms, att förebygga att människor så långt som möjligt kan
              bibehålla sin hälsa och slippa sjukdom och ohälsa.
            </seg>
            <seg n="f065e17b">
              Betänkandet markerar på ett tydligt sätt att en solidariskt finansierad
              hälso- och sjukvård av god kvalitet måste arbeta med både reparation
              och prevention. Jag vill därmed yrka bifall till förslaget i socialutskottets
              betänkande.
            </seg>
            <seg n="d3c8856c">
              Vår folkhälsominister Maria Larsson har klart och tydligt satt
              fokus på det förebyggande folkhälsoarbetet, och det har varit
              framgångsrikt.
            </seg>
            <seg n="cb0fc8a2">
              Många av oss kanske sätter likhetstecken mellan god hälsa och
              en frisk kropp. Men god hälsa är framför allt en personlig upplevelse
              av helhet som kan finnas oavsett ålder, funktionshinder och livssituation.
            </seg>
            <seg n="9bf7a8f1">
              Kunskapen om kost, motion och att leva sunt finns i dag hos de
              allra flesta. Människor är i dag mer engagerade än någonsin i
              sin egen hälsa. Samtidigt är det ingen hemlighet att hälsan är
              ojämlikt fördelad. Hos vissa grupper ökar stress, psykisk påfrestning,
              rökning, alkoholriskbruk, övervikt och andra hälsoproblem.
            </seg>
            <seg n="b2fd5733">
              Beräkningar visar att minst en tredjedel av hjärt-kärlsjukdomarna
              och vart tredje fall av de tolv största cancersjukdomarna skulle
              kunna förebyggas med förändrade levnadsvanor.
            </seg>
            <seg n="5a4a1ade">
              Det är inte alltid lätt att leva sunt, och därför behövs det
              stöd för att förebygga sjukdomar, främst de så kallade livsstils-
              eller välfärdssjukdomarna.
            </seg>
            <seg n="94bd90bd">
              Fru ålderspresident! Det går inte att debattera folkhälsa utan
              att beröra alkoholen, som är vårt samhälles i särklass största
              sociala och medicinska problem. Hela 80 procent av allt våld i
              vårt land är relaterat till alkoholen.
            </seg>
            <seg n="dd989917">
              I dag är det bara två veckor kvar till julhelgen. För de allra
              flesta av oss är det en högtid som vi förknippar med glädje och
              gemenskap. Men för en del är julhelgen något som man bävar inför.
              Många känner ensamhet, och många barn känner oro och obehag inför
              en julhelg där alkoholen står i centrum.
            </seg>
            <seg n="1ea2a600">
              Folkhälsoinstitutet har räknat ut att 20 procent eller 385 000
              barn i vårt land lever i så kallade riskbrukshem. För min egen
              valkrets, Örebro län, rör det sig om närmare 12 000 barn som växer
              upp med föräldrar som konsumerar alkohol i en omfattning som utgör
              en uppenbar hälsorisk.
            </seg>
            <seg n="fc7343e7">
              Tänk att det är närmare 400 000 barn i vårt välfärdssamhälle
              som riskerar att få sina juldrömmar kraschade på grund av vuxnas
              alkoholkonsumtion. Medan alkoholindustrin firar stora ekonomiska
              framgångar får Bris, inte minst nu under julhelgen, ta emot allt
              fler samtal från barn som är oroliga för att deras föräldrar dricker.
            </seg>
            <seg n="f04ec054">
              Undersökningar visar att upp till 90 procent av befolkningen
              vill diskutera sina levnadsvanor med vårdpersonalen. Trots det
              är det bara 30 procent av dem som sökt vård det senaste året som
              uppger att detta har skett.
            </seg>
            <seg n="f96bbfbf">
              Att jobba uppströms, fru ålderspresident, innebär att ge människor
              redskap att kunna förebygga sjukdomar och leva ett gott liv.
            </seg>
          </u>
          <note type="speaker" n="fa94c71a">
            Anf. 267 EVA OLOFSSON (v):
          </note>
          <u who="eva_olofsson_b34e2b" xml:id="i-387bead0ec5a4cd0-0" n="79b22516">
            <seg n="b01fe460">
              Fru ålderspresident! Kvällen är sen, och vi ska alla bli klara
              före klockan elva. Min partikamrat Elina Linna har pratat om många
              frågor som ligger inom socialutskottets område. Jag tänker prata
              en del om vad Vänsterpartiet vill när det gäller äldreomsorgen.
              Jag ska försöka göra det så kort som möjligt.
            </seg>
            <seg n="5e84be20">
              När man blir äldre är det oerhört viktigt att man fortsätter
              att ha inflytande och makt över sitt eget liv. När det inte fungerar
              bra utan hjälp och stöd är det viktigt att man känner den tryggheten
              att man kan få det. Om det inte fungerar bra hemma måste man veta
              att man kan få en plats på ett äldreboende.
            </seg>
            <seg n="f3ef69c1">
              Valfrihet är en mycket mer komplicerad fråga än att man ska prata
              om privatisering och marknadsanpassning och om att välja mellan
              olika utförare. Det är inte det vi i Vänsterpartiet menar med
              verklig valfrihet. Det är alltför sällan som man kopplar det till
              resurser. Det handlar om att hemtjänsten har tillräckligt med
              resurser så att man har tid att sitta ned och prata när någon
              behöver det, att sitta med vid måltider, att ta promenader, att
              ha sociala aktiviteter, att inte behöva stressa och att ta in
              vikarier. Om detta inte fungerar är det väldigt svårt att få den
              hjälp man vill ha och kunna påverka den hjälp som man får från
              hemtjänsten.
            </seg>
            <seg n="6e4c6c97">
              Det är naturligtvis likadant på ett äldreboende. Finns det för
              få äldreboendeplatser blir valfriheten inte speciellt stor. Då
              får man ta första bästa plats efter att ha väntat alldeles för
              länge i stället för att kunna välja det äldreboende man vill bo
              på i kommunen. Finns det för lite personal på äldreboendet finns
              det inte heller utrymme till egen tid och till att se till varje
              individ, som man borde kunna göra.
            </seg>
            <seg n="4a5562b7">
              Man måste naturligtvis vara med vid biståndsbedömningen. Att
              kunna påverka vad jag får hjälp med, hur det utförs och av vilken
              person tycker vi är viktigt. Det bör skrivas in i socialtjänstlagen.
              Hur arbetet organiseras påverkar också. Om man har kontinuitet
              och har lagt upp ett bra kontaktmannaskap så att man får samma
              personal som känner en och vet vad man vill ha, som man känner
              sig trygg med, som man kan förklara för vad det är man vill ha
              påverkar man mycket mer.
            </seg>
            <seg n="576ff3c6">
              Det handlar också om bemötandet och kompetensen. Det är viktigt
              att kunna få äldreomsorg på det egna modersmålet. Hur kan det
              bli en bra kvalitet i äldreomsorgen om man inte kan göra sig förstådd
              och inte kan förstå den som ska hjälpa en med väldigt personliga
              saker? Det blir det naturligtvis inte. Det blir inte tillräckligt
              bra kvalitet.
            </seg>
            <seg n="0e944cfe">
              Det är samma sak om man har en annan sexuell läggning och känner
              att man inte blir bemött som den människa man är, inte blir synliggjord.
              Då blir det inte heller något bra kvalitet i äldreomsorgen för
              den personen.
            </seg>
            <seg n="c0022578">
              Jag tycker att det på många sätt var en bra hearing vi hade.
              Det var roligt att höra exemplet från Piteå. Det var speciellt
              roligt eftersom jag hade varit där själv på besök och träffat
              några av de undersköterskor som jobbade på äldreboendet Öjebyn.
              De var väldigt spända inför hur det skulle gå på kvalitetsmässan
              och om de skulle få Götapriset, och de vann faktiskt det. Det
              är ett av de finare priser man kan få.
            </seg>
            <seg n="9b3452d4">
              De var väldigt engagerade. De berättade hur de hade funderat
              och diskuterat vad man kunde göra med sina guldkantspengar, som
              det kallas där. De såg det som en resurs att ha en simhall tvärs
              över vägen. De diskuterade med de äldre, köpte badbyxor, baddräkter
              och simdynor. De var över och badade. De som inte ville bada följde
              med och tyckte att det var en rolig utflykt, de satt och fikade,
              de har cykelturer och grillfester ute på gården. De har gjort
              allt möjligt som gör att det finns meningsfulla aktiviteter att
              se fram emot och roliga saker att diskutera efteråt.
            </seg>
            <seg n="0d7e2348">
              Det här har man gjort på ett kommunalt äldreboende. Det finns
              alltså entreprenörskap och engagemang också när man är kommunalt
              anställd. Det är lite roligt att kunna säga att Piteå inte heller
              tänker införa lagen om valfrihet. De har en väldigt genomtänkt
              äldreomsorg. När jag var där såg jag också att man stärker sin
              personal. Man åker och tittar på saker på andra ställen i landet.
              Man tar till sig vad andra gör. Man utvecklar det i Piteå. Man
              låter den egna personalen växa. Det var många undersköterskor
              som hade utvecklats och tagit på sig mycket ansvarsfulla arbetsuppgifter.
            </seg>
            <seg n="f7e2db2a">
              Samtidigt som man ser sådana saker som i Piteå, som också har
              bekymmer med ekonomin, ser man på allt fler ställen kommuner som
              måste spara. Det är neddragningar. Personalen berättar att det
              är tuffare för de äldre att få komma på äldreboenden. Biståndsbedömningarna
              är hårdare. Man tar inte in vikarier. Arbetstiderna blir sämre.
              Det här bryter ofta en positiv utveckling. Man tappar geisten
              när det blir på det här sättet.
            </seg>
            <seg n="31ccc5bf">
              Den viktigaste frågan för Vänsterpartiet handlar egentligen om
              mer pengar till kommunerna. Regeringens satsning räcker inte.
              Det är tillfälliga pengar. Jag kan inte låta bli att påpeka att
              man tog över ett stort överskott när man vann förra valet. Man
              har inte sparat in de pengar man har använt på de två åren innan
              krisen kom.
            </seg>
            <seg n="8480de65">
              Jag vill också tala om att det finns tre områden som vi i Vänsterpartiet
              har velat lyfta fram alldeles extra och som vi vill lägga 140
              miljoner på om året framöver.
            </seg>
            <seg n="7e51c722">
              Det handlar för det första om att kunna få äldreomsorg på sitt
              eget språk.
            </seg>
            <seg n="02d4696c">
              Det handlar för det andra om multisjuka äldre. Där finns det
              ett stort behov av att samla hälso- och sjukvården och äldreomsorgen
              runt den äldre. Det handlar om en helhetssyn, kontinuitet och
              samverkan över professions- och organisationsgränserna.
            </seg>
            <seg n="3a8cc4d2">
              För det tredje handlar det om psykisk ohälsa. Vi vet att många
              äldre har psykiska problem, och de har blivit väldigt försummade.
              Det behövs kompetens och ett samarbete.
            </seg>
            <seg n="e3ce9bdf">
              Till sist vill jag säga att vi föreslår en kompetenssatsning,
              ett äldreomsorgslyft, en investering i personalen. Det gör vi
              därför att Kompetensstegen är över, som sades förut. Det finns
              många som saknar utbildning, och det finns också ett stort behov
              av kvalificerad utbildning när man har jobbat ett tag och har
              en grundutbildning. Det vet vi alla.
            </seg>
            <seg n="1aa639e5">
              Vad vore bättre än att sätta i gång det här nu när vi har människor
              som behöver grundutbildning och ett stort behov av fortbildning?
              Nu har vi människor som vill jobba inom äldreomsorgen och utbildar
              sig men har svårt att få jobb på grund av de neddragningar som
              sker runt i kommunerna. Därför vill vi satsa 400 miljoner om året
              i tio år. Vi vill också återuppliva utbildningsvikariaten, som
              var bland det första som alliansregeringen avskaffade.
            </seg>
            <seg n="0db56637">
              I stället för nedskärningar och mindre personal i äldreomsorgen
              vill vi satsa på en stabil satsning till kommunerna med pengar
              för kompetensutveckling för personalen. I stället för privatisering
              och marknadsanpassning satsar vi i Vänsterpartiet på inflytande
              i vardagen för äldre kvinnor och män som behöver hemtjänst eller
              behöver bo på äldreboenden. I stället för konkurrens och uppsplittring
              satsar vi på en helhetssyn och det samarbete som såväl behövs
              kring äldre människor.
            </seg>
          </u>
          <note type="speaker" n="6c0e61ca">
            Anf. 268 GÖRAN THINGWALL (m):
          </note>
          <u who="unknown" xml:id="i-a3198ef310dbebdc-0" n="d117d6af">
            <seg n="6eb8faed">
              Fru ålderspresident! I denna stund pågår festernas fest på andra
              sidan Riddarfjärden. Goda viner och annan dryck inmundigas med
              behag. För många män är det dock inte allom givet att ohejdat
              låta dessa drycker likt en ström flöda nedför strupen. Jag påstår
              att en och annan frackklädd gentleman tänker sig för och inte
              låter sig förföras av en ljuvlig bouquet. Det kan vara genant
              att i detta folkhav i Blå hallen avbryta banketten för att uppsöka
              ett ställe visst för att lätta på trycket.
            </seg>
            <seg n="2516d380">
              Det är nämligen så, fru ålderspresident, att prostatan med tiden
              har en tendens att öka i storlek och på så sätt ställa till miktionsproblem
              för den som är bärare av denna blåshalskörtel.
            </seg>
            <seg n="de5507ee">
              En vän av ordning ställer sig självfallet frågan om detta fenomen
              på något sätt går att undvika, för att inte säga förhindra. Alla
              vet vad prostatagubben har för besvär, men frågan är varför han
              över huvud taget ska behöva bli en prostatagubbe.
            </seg>
            <seg n="00134433">
              Miktionsproblem är inte något som kommer plötsligt som en blixt
              från klar himmel, utan det smyger sig på den presumtive gubben
              sakta men säkert.
            </seg>
            <seg n="666c8bbd">
              Finns det då inget observandum på denna väg? Jo, fru ålderspresident,
              det finns det. Genom ett enkelt blodprov kan man få en uppfattning
              om prostatans storlek. Man mäter nämligen halten av PSA, prostataspecifikt
              antigen, i blodet. Ju högre värdet är desto större är prostatan.
            </seg>
            <seg n="375ca3d0">
              Vad jag hittills beskrivit kan vara effekten av en snäll, benign,
              förstoring av prostatan. Denna förstoring av körteln är snäll,
              alltså inte farlig, inte malign, men ack så förarglig i sammanhang
              där det krävs ett långt stillasittande med allehanda frestelser
              eller ett flanerande i staden som hela tiden måste planeras efter
              toalettillgång.
            </seg>
            <seg n="a7444756">
              Genom att mäta PSA och kombinera detta med en somatisk undersökning
              och låta patienten göra en tidsmiktionslista kan man erbjuda en
              farmakologisk behandling till att börja med. Hur lyckat detta
              blir avgörs självfallet av kliniken efter några månader och den
              förmodade reduktionen av PSA-värdet. Eventuellt kan det bli fråga
              om operation.
            </seg>
            <seg n="fd3b9493">
              Om man tar ett PSA-prov omkring 50 års ålder amerikanska urologsällskapet
              förordar att man ska börja vid 40 års ålder får man ett så kallat
              baseline-värde att förhålla sig till framöver. Inom den medicinska
              vetenskapen är det viktigt att se förändringar över tid för att
              kunna sätta dessa i relation till den kliniska bilden som patienten
              uppvisar här och nu.
            </seg>
            <seg n="7893abc7">
              Nu är det tyvärr så att alla män inte får denna möjlighet då
              doktorerna har olika uppfattning om provtagningars betydelse.
              En studie visar si och en annan visar så. Patienten hamnar med
              andra ord i doktorns garn på gott och på ont. En sann demokrat
              måste då tycka att det väl ändå är patientens prostata det handlar
              om och inte doktorns. Han borde ha något att säga till om.
            </seg>
            <seg n="1855ccc3">
              Samhället borde naturligtvis kunna ge alla män valmöjlighet att
              undersöka sin prostata. Det var så mammografin kom till i Socialstyrelsens
              regi 1986 då Sverige som första land i världen införde den. Mammografi
              är alltså en screening för bröstcancer.
            </seg>
            <seg n="691b31ae">
              Observera att kallelsen till mammografi är en inbjudan som alla
              kvinnor får mellan 40 och 79 år. Det är alltså inget tvång utan
              det är ett erbjudande om att undersöka brösten. Varje kvinna kan
              med kallelsen i sin hand bege sig till en bröstmottagning, nota
              bene utan att först konsultera läkare för att få en remiss, eller
              så kan hon helt enkelt låta bli.
            </seg>
            <seg n="b0cc7fbb">
              I en demokrati kallar man detta för valfrihet. I det mest jämställda
              landet i världen har inte männen denna möjlighet därför att de
              helt sonika inte får någon inbjudan till att undersöka sin prostata.
              Om det vore för att prostatan endast kunde drabbas av snälla förstoringar,
              som jag tidigare har beskrivit, kunde jag förstå beslutet. Men,
              fru ålderspresident, även prostatan kan drabbas av cancer. Det
              är nämligen de facto så att ca 10 000 män varje år insjuknar i
              prostatacancer och ungefär drygt en fjärdedel av dem dör i sin
              sjukdom. Det är ungefär samma siffror som för kvinnorna. 9 000
              insjuknar och en tredjedel dör i sin sjukdom.
            </seg>
            <seg n="cf52bf94">
              Varför får kvinnorna denna möjlighet till undersökning utan att
              först besöka en läkare och inte männen? Liksom mammografins vara
              eller inte vara understundom blossar upp diskuteras PSA-värdets
              sensivitet, alltså möjligheten att skilja snäll prostataförstoring
              från elak. Vi lever ständigt i den medicinska vetenskapen med
              olika resultat och tolkningar av studier. Som jag tidigare sade
              kan en studie tala för en screening medan en annan talar emot.
            </seg>
            <seg n="974c424f">
              Det är så, fru ålderspresident, att det pågår flera studier som
              inom cirka två år kommer att visa, likt den nyligen gjorda stora
              europeiska studien, att mätning av PSA minskar dödligheten med
              drygt 20 procent.
            </seg>
            <seg n="92920a32">
              Under tiden, fru ålderspresident, innan riksdagen kommer till
              ett beslut, dör ca 2 500 män varje år i prostatacancer. Riksdagen
              måste kunna ta ett beslut och uppmana Socialstyrelsen att å det
              snaraste införa pappografi.
            </seg>
            <seg n="9d58f10b">
              I betänkandet står det att Socialstyrelsen under 2009 kommer
              att inleda arbetet med att göra vissa uppdateringar av de nationella
              riktlinjerna för prostatacancer. Men hur lång tid kommer det att
              ta? Tar det ett, fem eller tio år? Tar det fem år hinner ytterligare
              12 500 män dö i sjukdomen.
            </seg>
            <seg n="2e0a6e79">
              Jag tror inte att någon av dessa män som faller offer för sjukdomen,
              och speciellt deras anhöriga, ifrågasätter PSA-värdets tillförlitlighet.
              Den som drabbas hade säkert önskat att halten PSA hade mätts på
              ett tidigare stadium för att sedan kunna differentiera genom en
              biopsi, ett vävnadsprov, mellan snäll och elak förstoring.
            </seg>
            <seg n="4a144eee">
              Fru ålderpresident! Det är inte roligt att upplysa en till synes
              frisk patient som söker för underlivsbesvär att han har en långt
              framskriden prostatacancer en man som aldrig har fått ett erbjudande
              om att undersöka risken för en av våra vanligaste cancersjukdomar.
            </seg>
            <seg n="e7c593d2">
              Fru ålderspresident! Låt mig beskriva ett patientfall. En 51-årig
              man kommer på årskontroll och tillfrågas om han vill kontrollera
              PSA. Han svarar ja. Värdet visar sig vara för högt och urolog
              utreder vidare.
            </seg>
            <seg n="0fa75612">
              Jag påstår att han nu tio år senare inte hade levt utan dött
              i sin cancer. Observera att han inte hade några symtom på prostataförstoring.
              Ödet låg alltså i läkarens händer som frågade om patienten var
              intresserad av att veta PSA-värdet.
            </seg>
            <seg n="c18547ab">
              Jag frågar mig nu: Varför ska det vara så? Borde inte avgörandet
              ligga hos den enskilde som får en möjlighet att själv ta ställning
              genom ett hemskickat brev för screening av PSA precis som alla
              kvinnor får göra i fråga om mammografi? Varför ska männen vara
              utlämnade till olika företrädare i sjukvården beträffande en av
              de vanligaste cancerformerna?
            </seg>
            <seg n="27ce759d">
              Okej, PSA är inte ett hundraprocentigt mått på prostatacancer,
              men i nuläget har vi inget bättre. Det forskas för att få fram
              andra mer känsliga biomarkörer, men under tiden får vi väl ändå
              använda oss av det som finns tillgängligt!
            </seg>
            <seg n="57fac4b3">
              Fru ålderspresident! 2 500 män dör varje år i prostatacancer.
            </seg>
            <seg n="65aff83f">
              En annan invändning mot PSA-screening är att man kan få ett falskt
              positivt svar och på så sätt behandla någon i onödan med risk
              för komplikationer i form av inkontinens, minskad libido eller
              erektionsförmåga. Här vill jag dock, fru ålderspresident, framhålla
              arbetet som görs av Peter Wiklund som är professor i urologi på
              KS. Han har varit med om att ta fram robotkirurgin för prostataoperationer.
              Det är en banbrytande behandling som minskat till exempel inkontinensbesvären
              med 50 procent. Det finns med andra ord stora förhoppningar om
              att komplikationerna vid robotkirurgi framöver ytterligare kommer
              att reduceras och kanske rent av elimineras.
            </seg>
            <seg n="85a2739a">
              Fru ålderspresident! Innebär då denna undersökning och det falskt
              positiva svaret att det var en onödig undersökning? Själv skulle
              jag, om jag råkade ut för att få ett falskt positivt svar på mitt
              PSA-värde, vara väldigt tacksam för att det inte var cancer och
              att jag nu får möjlighet att uppleva den sista tredjedelen av
              mitt liv och, fru ålderspresident, ställa till med en sjudundrande
              90-årsfest!
            </seg>
            <seg n="cbc0630b">
              Jag tror att vi är många som föredrar att få uppleva våra barnbarns
              uppväxt och konstatera att kärleken och den sexuella tillfredsställelsen
              inte nödvändigtvis måste vara fysisk. Det finns faktiskt andra
              värden, och om jag trots allt vill ha lite krydda i tillvaron
              får jag väl dra mig till minnes alla de ljuvliga stunder som varit,
              eller hur, manliga kolleger?
            </seg>
            <seg n="a8d584f9">
              Har jag min partner kvar i livet förhoppningsvis får vi väl syssla
              med verbalsex som substitut till den av komplikationer genomgångna
              behandlingen av en förmodad prostatacancer, om nu inte Peter Wiklund
              har opererat någon av oss!
            </seg>
            <seg n="52c1d898">
              Fru ålderspresident! Det vore hälsosamt om vi i denna kammare
              för en gångs skull lämnar partipolitiken åt sidan och fattar ett
              beslut, trots att beslutet redan är fattat i utskottet, om en
              rättighet för män att själva få bestämma om de vill kontrollera
              sin prostata i syfte att utesluta en av de vanligaste cancerformerna.
            </seg>
            <seg n="f467a1ac">
              Jag är övertygad om att de flesta skulle klara av detta. De som
              inte gör det skulle i varje fall få lite råg i ryggen och med
              erbjudandet i handen ta upp det med sin läkare.
            </seg>
            <seg n="39ca64cf">
              Om kvinnorna i 20 års tid har klarat av att ta beslut om sina
              bröst måste väl ändå männen klara av att ta beslut om sin prostata!
              Om vi inte gör det är jag övertygad om att kvinnorna, eller partnern,
              kommer att ta initiativ i besluten när kallelsen dimper ned i
              brevlådan. Liksom vi månar om våra kvinnors bröst månar kvinnorna
              om våra prostator, eller hur, kära kolleger?
            </seg>
            <seg n="0f8ad052">
              Avslutningsvis, fru ålderspresident, låtom oss göra detta till
              ett historiskt beslut när vi så småningom går till votering! Det
              är ett viktigt inlägg i jämställdhetsdebatten och ett kvitto på
              respekt för den enskilde mannen. Låt oss sätta honom i centrum,
              precis som Maria Larsson nyss sade! I december 2009 blev mannen
              betrodd och bemyndigad att ta beslut om sin prostata i och med
              införandet av pappografi.
            </seg>
          </u>
          <note n="4896fbbe">
            Fru ålderspresident! Jag yrkar bifall till min motion So542.
          </note>
          <note n="3880dcde">
            Överläggningen var härmed avslutad.
          </note>
          <note n="576e92a4">
            15 § Bordläggning och beslut om förlängd motionstid
          </note>
          <note n="6e525030">
            Anmäldes och bordlades
          </note>
          <note n="98e5aa01">
            Kammaren biföll talmannens förslag att motionstiden för denna
            skrivelse skulle förlängas till fredagen den 22 januari 2010 .
          </note>
          <note n="21a66930">
            16 § Anmälan om interpellationer
          </note>
          <note n="c2a2a557">
            Anmäldes att följande interpellationer framställts
          </note>
          <note n="7494bb77">
            den 10 december
          </note>
          <note n="e4687fba">
            Per Bolund
          </note>
          <note n="e4687fba">
            Per Bolund
          </note>
          <u who="unknown" xml:id="i-5e394913840f05a5-0" n="d117d6af">
            <seg n="b3b3085a">
              Luciano Astudillo
            </seg>
          </u>
          <note n="5811615b">
            Interpellationerna redovisas i bilaga som fogats till riksdagens
            snabbprotokoll tisdagen den 15 december.
          </note>
          <note n="fb9f34e5">
            17 § Anmälan om frågor för skriftliga svar
          </note>
          <note n="25b2d2c9">
            Anmäldes att följande frågor för skriftliga svar framställts
          </note>
          <note n="7494bb77">
            den 10 december
          </note>
          <note n="8039586c">
            Krister Örnfjäder
          </note>
          <note n="4a2e17ca">
            Christina Axelsson
          </note>
          <note n="971f4e86">
            Monica Green
          </note>
          <note n="370fc3dd">
            Carina Hägg
          </note>
          <note n="ac9b3095">
            Christina Oskarsson
          </note>
          <note n="b84ebea7">
            Frågorna redovisas i bilaga som fogats till riksdagens snabbprotokoll
            tisdagen den 15 december.
          </note>
          <note n="eaf4d7f2">
            18 § Anmälan om skriftliga svar på frågor
          </note>
          <note n="a01a3a5e">
            Anmäldes att skriftliga svar på följande frågor inkommit
          </note>
          <note n="7494bb77">
            den 10 december
          </note>
          <note n="0c412441">
            Hans Olsson
          </note>
          <note n="40262496">
            Lars Mejern Larsson
          </note>
          <note n="99a3e682">
            Marie Engström
          </note>
          <note n="8039586c">
            Krister Örnfjäder
          </note>
          <note n="d379f391">
            Svaren redovisas i bilaga som fogats till riksdagens snabbprotokoll
            tisdagen den 15 december.
          </note>
          <note n="157a9429">
            19 § Kammaren åtskildes kl. 22.59.
          </note>
          <note n="f10bba4d">
            Förhandlingarna leddes
          </note>
          <note n="79ec83c8">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
