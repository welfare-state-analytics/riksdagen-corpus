<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2014</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2014</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--6</head>
          <docDate when="2014">2014</docDate>
        </div>
      </front>
      <body>
        <div>
          <note n="59f504af">
            § 1 Regeringsförklaring
          </note>
          <note type="speaker" n="34918418">
            Anf. 1 Statsminister STEFAN LÖFVEN (S):
          </note>
          <u who="unknown" xml:id="i-197fac991c62bcd8-0" n="cc053179">
            <seg n="38d85baf">
              Herr talman! Ärade ledamöter av Sveriges riksdag! Svenska folket
              har röstat för ett regeringsskifte och en ny politisk inriktning.
              En ny regering bestående av Socialdemokraterna och Miljöpartiet
              de gröna står i dag redo att axla den uppgiften.
            </seg>
            <seg n="31bc8cbc">
              Sverige är i ett allvarligt läge. Arbetslösheten har bitit sig
              fast på höga nivåer. Skolresultaten rasar och välfärden har stora
              brister. Klyftorna växer, och ojämställdheten mellan kvinnor och
              män kvarstår. Sverige missar 14 av 16 miljömål.
            </seg>
            <seg n="6314c27c">
              Nu krävs samling och ett gemensamt ansvar. Nu krävs framtidsreformer
              som moderniserar Sverige.
            </seg>
            <seg n="549f132a">
              Vår t land ska vara en ledande och inspirerande kraft i världen
              , d är vi sluter klyftor och förverkligar de löften om frihet
              som vi har ställt ut till våra barn, och d är vi investerar gemensamt
              i människor och miljö, i kunskap och konkurrenskraft, i t rygghet
              i nuet och i hopp om framtiden.
            </seg>
            <seg n="de2c8af3">
              Det är denna regerings fasta vilja att Sverige ska vara en global
              förebild i vår utveckling, vår jämlikhet och vårt ledarskap i
              klimatomställningen. Sverige ska vara ett land som kännetecknas
              av människors lika värde, självförtroende, solidaritet och tro
              på att framtiden går att förändra. Vi vet att det är nödvändigt.
              Vi vet att det är möjligt. Och med denna vilja är vi beredda att
              samla Sverige.
            </seg>
            <seg n="d2ceeca7">
              Herr talman! Arbete betyder gemenskap och tillhörighet, makt
              att forma sitt liv och sin framtid. Att fler kvinnor och män finner
              ett jobb är avgörande för att hålla ihop Sverige. Ett tydligt
              sysselsättningsmål ska styra den ekonomiska politiken. Antal personer
              som arbetar och antal arbetade timmar i ekonomin ska öka så mycket
              att Sverige når lägst arbetslöshet i EU år 2020.
            </seg>
            <seg n="2f44c73a">
              Den nya regeringen ärver ett bekymmersamt statsfinansiellt läge.
              Underskotten i de offentliga finanserna har vuxit år efter år,
              trots att konjunkturen stärkts. Underskotten ska steg för steg
              pressas tillbaka så att Sverige håller sig inom det finanspolitiska
              ramverket. Prioriteringar kommer att bli nödvändiga.
            </seg>
            <seg n="b1119cf8">
              Sveriges konkurrenskraft ska stärkas. En statlig investeringsplan
              ska tas fram. Investeringarna i infrastruktur, bostäder och klimatomställning
              ska öka.
            </seg>
            <seg n="6e0afb30">
              Bostadspolitiken är en nationell angelägenhet. Bostadsbristen
              ska mötas med ökat bostadsbyggande, inte minst av hyresrätter.
              Målet är minst 250 000 nya bostäder till år 2020. En bostadsmiljard
              tillförs kommunerna för ökat byggande. Kreditgivning för nybyggnation
              stärks. Miljonprogrammets flerfamiljshus ska moderniseras på ett
              socialt och miljömässigt hållbart sätt.
            </seg>
            <seg n="eac1ebb8">
              Upprustning och utbyggnad av järnvägsnätet och investeringar
              i strategiska infrastrukturprojekt kommer att prioriteras. Ett
              konkurrenskraftigt Sverige kräver nya höghastighetsbanor, utbyggd
              tunnelbana och spårväg, bättre kollektivtrafik och vägar. En vägslitageavgift
              kommer att införas för att finansiera förbättringar av infrastrukturen.
            </seg>
            <seg n="a6347f80">
              Staten ska ta det samlade ansvaret för underhållet av de svenska
              järnvägarna. Och anslaget till underhåll ska höjas. Genom dessa
              investeringar stärker vi möjligheten att arbeta, resa och leva
              i hela landet. Och det skapar framtidstro i en tid då Sverige
              behöver det som mest.
            </seg>
            <seg n="c53ff68c">
              Det är tid att ta till vara den kraft, kompetens och kreativitet
              som landets unga bär på. Inom 90 dagar ska arbetslösa ungdomar
              erbjudas ett jobb, en praktikplats, ett traineejobb eller en utbildning.
            </seg>
            <seg n="66bb1bb7">
              Möjligheterna till utbildning och utveckling i arbetslivet måste
              öka kraftigt. Ett nytt kunskapslyft genomförs under mandatperioden.
              Arbetsförmedlingen reformeras i grunden. Samtal inleds med arbetsmarknadens
              parter om kompetensutveckling, möjligheter till karriärbyte samt
              ett fungerande system för rehabilitering vid sjukdom.
            </seg>
            <seg n="99a0f05b">
              Fas 3 avskaffas. I stället ges möjlighet till riktiga jobb som
              gör nytta för samhället med riktig lön och bra villkor samt goda
              utbildningsmöjligheter. För personer med funktionsnedsättning
              som medför nedsatt arbetsförmåga skapas möjlighet till flexjobb
              . Personer med funktionsnedsättning ska ha möjlighet att verka
              i vardagen på lika villkor vad gäller delaktighet och tillgänglighet.
              Ett nationellt regelverk och ett samlat huvudmannaskap för hjälpmedel
              tas fram. Den nya lagen om otillgänglighet som diskrimineringsgrund
              ses över och breddas. Hinder för människors delaktighet i samhället
              ska rivas. Det är en fråga om jämlikhet och rättvisa.
            </seg>
            <seg n="124ab6a3">
              Herr talman! Sveriges ekonomiska styrka kommer a v att vi förmår
              att vara bäst, a tt vi säljer framstående, effektiva och innovativa
              varor och tjänster på globala marknader.
            </seg>
            <seg n="305be3f4">
              Företagande ska underlättas genom minskade sjuklönekostnader,
              förenklade regelverk och investeringar i exportfrämjande. Ett
              innovationsråd lett av statsministern inrättas. Förutsättningar
              för sociala och miljömässiga upphandlingar ska förbättras i hela
              den offentliga sektorn. En ny industrialiseringsstrategi tas fram.
            </seg>
            <seg n="706090d8">
              En modern och aktiv näringspolitik skapar jobb i hela landet.
              Landsbygdens näringsliv ska utvecklas genom förbättrad infrastruktur,
              tillgång till bredband, närhet till högskolor och forskning samt
              ett stöd för att säkra tillgången till butiker och samhällsservice.
              Turism i Sverige och ekoturism stärks. En långsiktig livsmedelsstrategi
              tas fram för att öka mat ­ produktionen i Sverige och stödja svensk
              och ekologisk matkonsumtion.
            </seg>
            <seg n="9881f694">
              Sverige ska främja en fri och rättvis världshandel. Regeringen
              kommer att arbeta för progressiva internationella handelsavtal
              och riva handelshinder samtidigt som vi står upp för miljön, löntagarnas
              intressen och människors hälsa. Handelsavtal ska respektera demokratiskt
              fattade beslut. Vi ska verka för en global ordning mellan arbete
              och kapital som säkrar en internationell ekonomi som gynnar alla
              och kuvar ingen.
            </seg>
            <seg n="2923614c">
              Svenska löner och villkor ska gälla för alla som jobbar i Sverige.
              Arbetsmarknaden måste fungera bättre. Ny teknik och effektivare
              arbetssätt ska inte leda till stress och utslitning. Resurserna
              till arbetslivsforskningen ska stärkas. Missbruket av visstidsanställningar
              måste stoppas. Arbetslöshetsförsäkringen ska förbättras. Taket
              ska höjas och ett arbete inledas så att fler kan kvalificera sig
              för och ansluta sig till försäkringen.
            </seg>
            <seg n="51a7c832">
              Herr talman! Allt fler svenska skolelever lämnar nionde klass
              utan att kunna gå vidare till gymnasiet. Skolresultaten rasar
              i internationella mätningar. Alla barn ska känna trygghet i skolan.
              De ska mötas och utmanas i sin kunskapstörst. Det är dags att
              ge våra barn nyckeln till den framtid som vi vet att de är värda.
            </seg>
            <seg n="11ecd1cd">
              Regeringen kommer därför att fokusera på att höja kunskapsresultaten,
              öka jämlikheten i skolan och höja läraryrkets attraktivitet. Fler
              anställs i skolan så att lärarna får mer tid för sitt arbete och
              klasserna kan bli mindre i lågstadiet. En läsa-skriva-räkna-garanti
              tas fram så att insatser kan sättas in snabbt. Barngrupperna i
              förskolan ska bli mindre och fritids ska stärkas.
            </seg>
            <seg n="825148b1">
              En nationell samling för läraryrket genomförs. Lärarnas kompetens
              ska höjas, deras administrativa börda ska minska och rektorerna
              ska stärkas i sitt pedagogiska ledarskap.
            </seg>
            <seg n="da48cff1">
              Svensk skola ska vara sammanhållen och likvärdig. Särskilda insatser
              ska riktas mot de skolor som har de tuffaste förutsättningarna.
              Skattesubventionen för dem som har råd att köpa privat läxhjälp
              avskaffas. Läxhjälp ska ges till alla elever, oavsett betalningsförmåga.
            </seg>
            <seg n="82c94508">
              Dagens gymnasieskola står inför helt andra utmaningar än vad
              som gällde för bara några årtionden sedan. I dag är en gymnasieutbildning
              ett näst intill grundläggande krav för att alla unga ska få ett
              jobb.
            </seg>
            <seg n="f7219cad">
              Därför behöver alla ungdomar under 18 år genomgå en gymnasieutbildning.
              Alla gymnasieutbildningar ska ha en bred, gemensam kunskapsbas,
              innehålla minst ett estetiskt ämne och ge behörighet till högre
              utbildning. Yrkesprogrammen ska göras om till yrkescollege i en
              nära samverkan med arbetsmarknadens parter , och deras attraktivitet
              ska höjas. Så rustar vi Sveriges unga för det moderna arbetslivet.
            </seg>
            <seg n="4aa492fc">
              Aldrig har så många unga sökt sig till en högre utbildning, men
              alltför många möter en stängd dörr samtidigt som den globala konkurrensen
              tilltar. Antalet högskoleplatser ökas därför i hela landet. Kvaliteten
              i högskolan ska höjas.
            </seg>
            <seg n="ef82d9ac">
              Sverige ska vara en ledande forskningsnation. Unga forskares
              villkor ska förbättras. Forskning ska respekteras som den långsiktiga
              verksamhet det är , och en ny forskningsproposition kommer därför
              att ha ett tioårigt perspektiv. Andelen kvinnliga professorer
              ska öka och forskningsanslagen fördelas jämställt. Basanslagen
              för forskning prioriteras upp.
            </seg>
            <seg n="a6679f51">
              Herr talman! Klimatfrågan är vår tids ödesfråga. Temperaturökningen
              riskerar att leda till mycket allvarliga konsekvenser för livet
              på jorden. Vi ser redan en global kris för den biologiska mångfalden,
              där en av de största utrotningarna av arter i planetens historia
              pågår.
            </seg>
            <seg n="7fcaeb1c">
              I Paris nästa år arrangeras det internationella klimattoppmöte
              som måste fatta vår generations avgörande beslut. Tiden för misslyckanden
              och ursäkter är sedan länge förbi. Världens länder måste sluta
              investera i det som förstör vår planet. Klimatförändringarna är
              ett globalt säkerhetshot. Det är tid för ansvar.
            </seg>
            <seg n="4e09e929">
              Att stoppa miljöförstöringen, minska klimatutsläppen och utveckla
              en ny grön teknik är en av vår generations största utmaningar.
              Genom investeringar i en bättre miljö skapas jobb och framtidsmöjligheter.
            </seg>
            <seg n="3f5fd97a">
              Sverige ska minska utsläppen i den takt som behövs för en globalt
              hållbar utveckling. Därför ska ett klimatpolitiskt ramverk införas.
              Under mandatperioden ska de fossila utsläppen i Sverige tydligt
              minska.
            </seg>
            <seg n="ddd3c81c">
              Ett stöd för lokal a klimatinvesteringar införs, l ikaså en ny
              miljöbilsbonus för bilar med liten klimatpåverkan. De nationella
              miljömålen ska klaras. Ett miljömålsråd inrättas , och nya och
              bredare mått för samhällsutvecklingen utvecklas.
            </seg>
            <seg n="66a35463">
              Sverige ska gå före med nationell lagstiftning mot farliga kemikalier.
              Förskolor och skolor ska vara giftfria.
            </seg>
            <seg n="485edcdd">
              Fisket och haven ska skyddas genom att fler marina reservat inrättas.
              Fler naturskogar ska skyddas , och naturvårdshänsynen ska öka
              i den brukade skogen. Djurhållningen ska ge djuren möjlighet att
              utföra sitt naturliga beteende och beteendestörningar ska förebyggas.
              Tillsynen över djurskyddet behöver förstärkas.
            </seg>
            <seg n="99da9dd2">
              Regeringen kommer att genomföra fler förebyggande åtgärder för
              att skydda vårt värdefulla dricksvatten.
            </seg>
            <seg n="4faef51d">
              Avfallet behöver minska och återvinningen öka. Ansvaret för insamlingen
              läggs därför hos kommunerna.
            </seg>
            <seg n="e8f2db71">
              Energipolitiken är avgörande för att bygga ett hållbart samhälle
              , och sysselsättningen i Sverige är helt beroende av att det finns
              en god och tillförlitlig tillgång på el till konkurrenskraftiga
              priser. Regeringen kommer att bjuda in till blocköverskridande
              samtal i en särskild energikommission i syfte att skapa en långsiktigt
              hållbar energiöverenskommelse. Regeringens ingång i dessa samtal
              är att kärnkraften ska ersättas med förnybar energi och energieffektivisering
              och att Sverige på sikt ska ha 100 procent förnybar energi.
            </seg>
            <seg n="99fc765f">
              Den förnybara elproduktionen byggs ut ytterligare. Målet ska
              vara minst 30 terawattimmar ny el från förnybara källor år 2020.
              Det teknik ­ neutrala certifikatsystemet för förnybar elproduktion
              ska användas för detta syfte. Stödet till havsbaserad vindkraft
              och till solkraft ska stärkas. Kärnkraften ska bära en större
              andel av sina samhällsekonomiska kost ­ nader. Säkerhetskraven
              skärps och kärnavfallsavgiften höjs. Vattenfall ska vara ledande
              i omställningen av energisystemet mot en högre andel för ­ nybar
              energi.
            </seg>
            <seg n="bcfab6bc">
              Herr talman! Sveriges nya regering är en feministisk regering.
              Hämmande könsroller och strukturer ska bekämpas. Kvinnor och män
              ska ges samma makt att forma samhället och sina liv. Bara så kan
              vårt samhälle och varje enskild människa nå sin fulla potential.
            </seg>
            <seg n="f04a0748">
              Jämställdhetspolitiken ges en större tyngd i Regeringskansliet.
              Departement och myndigheter får tydligare uppdrag att arbeta med
              jämställdhetsintegrering i all sin verksamhet. Ett arbete med
              genusbudgetering i budgetpropositionen påbörjas.
            </seg>
            <seg n="6130e076">
              Förutsättningarna för kvinno- och brottsofferjourers stöd till
              våldsut ­ satta kvinnor ska förbättras. Fler sexualbrott måste
              klaras upp. Principen om samtycke vid sex är grundläggande. Våldtäktslagstiftningen
              ska i detta avseende ses över och straffet för grova sexualbrott
              skärpas. Köp av sexu ­ ella tjänster utomlands ska kriminaliseras.
            </seg>
            <seg n="1ef56f3d">
              Löneskillnaderna mellan kvinnor och män ska minska. Därför ska
              lönekartläggningar genomföras varje år. Kvinnor och män ska ha
              samma sysselsättningsgrad. Heltid ska vara norm på arbetsmarknaden.
              Deltid ska vara en möjlighet. Insatser behövs också för att fler
              ska orka arbeta heltid. Vårdnadsbidraget avskaffas.
            </seg>
            <seg n="baf96ece">
              Som ett steg mot ett jämlikt uttag av föräldraförsäkringen ska
              en tredje månad reserveras för vardera föräldern. Föräldraförsäkringen
              ses även över för att underlätta för de familjer som identifierar
              sig som stjärnfamiljer.
            </seg>
            <seg n="ecade179">
              Regeringen kommer att göra en avstämning av könsfördelningen
              i börsbolagens styrelser efter bolagsstämmorna 2016. Om inte andelen
              kvinnor i de börsnoterade bolagens styrelser är minst 40 procent
              år 2016 presenteras ett lagförslag om kvotering.
            </seg>
            <seg n="e95446c3">
              Herr talman! Ordning och reda ska gälla i välfärden. Barn, sjuka
              eller gamla ska aldrig bli bedömda utifrån sin lönsamhet. Kortsiktiga
              vinstintressen hör inte hemma i välfärden. Vinstjakten ska stoppas.
            </seg>
            <seg n="110a0549">
              Nationella kvalitetslagar för ordning och reda i välfärden införs
              i syfte att förbättra kvaliteten och avsevärt begränsa vinsterna,
              samtidigt som mångfald och valfrihet garanteras.
            </seg>
            <seg n="f7dfd3a9">
              Privata alternativ i välfärden ska inte kunna göra vinst genom
              lägre bemanning. En lagstiftning mot försäljningar till underpris
              tas fram. Den tvingande lagen om vårdval i primärvården avskaffas.
              Lagen om ekonomiska föreningar moderniseras så att kooperativa
              verksamheter har bättre förutsättningar att utgöra ett alternativ
              i välfärden. Lagstiftningen ändras så att möjligheterna att sälja
              eller privatisera universitets- eller regionsjukhus förhindras.
            </seg>
            <seg n="4fc0ea95">
              Offentlighetsprincipen och meddelarfriheten ska gälla alla aktörer
              som verkar inom den skattefinansierade välfärden. Företag i välfärdssektorn
              ska öppet redovisa sin ekonomi på enhetsnivå.
            </seg>
            <seg n="660633ea">
              Överenskommelsen i Friskolekommittén ligger fast. Men syftet
              med skolverksamhet ska vara utbildning, inte att dela ut vinst
              till ägarna. Kommunerna ges ett avgörande inflytande över nya
              skoletableringar som hindrar arbetet för att motverka segregation.
              Skolan ska inte vara en marknad, utan ett demokratiskt fundament.
            </seg>
            <seg n="bd672f8f">
              Herr talman! Svensk hälso- och sjukvård ska vara världsledande.
              Tillgången till professionella medarbetare, den allra senaste
              kunskapen och de mest avancerade behandlingsmetoderna ska förbättras.
              Dagens nationella riktlinjer ska bli obligatoriska för att säkra
              en likvärdig sjukvård. Principen att vård ska fördelas efter behov
              ska hävdas. Privata sjukförsäkringspatienter ska inte gå förbi
              den offentligfinansierade vårdkön.
            </seg>
            <seg n="7eeae7e5">
              En kommission för jämlik hälsa tillsätts. Arbetet för att förbättra
              folkhälsan stärks bland annat genom en tydligare ansvarsfördelning
              och bättre uppföljning. Regeringens mål är att de påverkbara hälsoklyftorna
              ska slutas inom en generation.
            </seg>
            <seg n="5b3f3545">
              Allt fler unga, särskilt kvinnor, hbtq -personer och personer
              med funk ­ tionsnedsättning, mår dåligt i dagens samhälle. Sjukvården
              behöver förstärkas så att det blir lättare att få hjälp med ätstörningar,
              ångest eller depressioner. Psykiskt sjuka och personer med funktionsnedsättning
              ska få bättre möjlighet till vård, boende, rehabilitering och
              sysselsättning.
            </seg>
            <seg n="69373a13">
              Ett aktivt och gott liv efter arbetslivet ska stimuleras. Äldreomsorgen
              ges ökad kvalitet genom mer personal. En långsiktig kvalitetsplan
              för den svenska äldreomsorgen tas fram i bred samverkan.
            </seg>
            <seg n="5a253bc8">
              Den blocköverskridande pensionsreformen är en förutsättning för
              ett tryggat pensionssystem. Arbetet i pensionsarbetsgruppen fortsätter.
              Att pensioner beskattas hårdare än lön är inte rimligt. Steg tas
              för att ta bort klyftan mellan beskattning av pension och lön.
              Det är en fråga om rättvisa och respekt över generationsgränserna.
            </seg>
            <seg n="76b13dbe">
              Ett samlat arbete i nära dialog med landets kommuner påbörjas
              för att hitta organisatoriska, ekonomiska och verksamhetsmässiga
              lösningar som tryggar en god välfärd i hela landet. De landsting
              som så önskar ges möjlighet att bli regioner.
            </seg>
            <seg n="0f246700">
              Förvaltningspolitiken och myndighetsstyrningen prioriteras upp.
              Professionerna i den offentliga sektorn behöver stärkas. Nya styrmodeller
              som skapar större frihet för medarbetarna i offentlig sektor ska
              utvecklas.
            </seg>
            <seg n="3ae9b017">
              Sjukförsäkringen ska hjälpa människor tillbaka till arbete och
              egen försörjning. Taket i sjukförsäkringen höjs, och den bortre
              tidsgränsen i sjukpenningen tas bort. Övriga tidsgränser ses över.
              Rehabiliteringen stärks, liksom skyddet vid sjukdom för studerande.
              Så skapar vi trygghet i livets mest utsatta stunder.
            </seg>
            <seg n="c1b6c7ba">
              Herr talman! Karin Boye har skrivit: Det finns få saker som säger
              mer om en människa än hennes bild av livet: om hon ser det som
              en väg, ett fältslag, ett växande träd eller ett rullande hav.
            </seg>
            <seg n="62850219">
              Alla ska ha rätt och möjlighet att utöva kultur, oavsett deras
              bild av livet. Ett samhälle behöver inte bara ekonomisk tillväxt
              utan också demokratisk tillväxt. För det behövs en fri och frispråkig
              kultur, fria konstnärer, poeter och public service. Det behövs
              folkbildning, folkrörelser, bibliotek – jämlik och kostnadsfri
              tillgång till platser där kulturella och mänskliga möten kan ske.
              Amatörkulturen och det professionella kulturlivet ska få växa
              i samspel. Kulturen och skapandet ska stärkas i skolan. Fri entré
              införs på de statliga museerna.
            </seg>
            <seg n="70ec650c">
              De ideella krafterna inom idrottsrörelsen och det breda föreningslivet
              gör ovärderliga insatser för att engagera och aktivera barn och
              unga. Därför ska barn och ungdomar få bättre möjligheter och lägre
              avgifter för att delta i idrott, friluftsverksamhet och kultur-
              och musikskola. En nationell strategi för kultur- och musikskolan
              tas fram.
            </seg>
            <seg n="01470e46">
              Sverige ska vara ett av de allra bästa länderna att växa upp
              i. Regeringen påbörjar därför arbetet att göra FN:s barnkonvention
              till svensk lag.
            </seg>
            <seg n="072356c6">
              Herr talman! Rasismen och fördomarna i vårt samhälle begränsar
              människors liv. De skapar hinder och murar. De reducerar oss till
              vår hudfärg, vår sexuella läggning eller könsidentitet, vår religion
              eller vårt ursprung. Det är oacceptabelt i ett demokratiskt samhälle.
            </seg>
            <seg n="893cda1d">
              Det senaste året har människor runt om i Sverige ställt sig upp
              mot rasismen och för alla människors lika värde. Det är genom
              många människors engagemang som vi kan hindra att antidemokratiska
              idéer får fotfäste i vårt land eller i våra folkvalda församlingar.
              Antisemitism, antiziganism , islamofobi och afrofobi har ingen
              plats i Sverige.
            </seg>
            <seg n="d26568a7">
              Samtalet kring demokratins principer och alla människors lika
              värde måste ständigt pågå. Sverige ska säkra de nationella minoriteternas
              rättigheter. Grund- och gymnasieskolor ska i sitt värdegrundsarbete
              motverka rasism. Ett nationellt kunskaps- och resurscentrum för
              forskning om rasism inrättas. Regeringen kommer att sprida de
              lyckade modeller som finns för att minska rekryteringen av människor
              till rasistiska organisationer.
            </seg>
            <seg n="2fa751c6">
              Sverige ska ha en human asylpolitik och vara en fristad för dem
              som flyr undan förföljelse och förtryck. En bred uppslutning kring
              migrationspolitiken är en styrka för vårt land. Alla Sveriges
              kommuner ska ta ett solidariskt ansvar för flyktingmottagandet.
              Mottagandet förstärks med ytterligare resurser till sfi och möjligheter
              för nyanlända att komplettera sin utbildning.
            </seg>
            <seg n="28496c21">
              Överenskommelsen om migrationspolitiken ligger fast. Breda uppgörelser
              i riksdagen inom migrationspolitiken kommer att eftersträvas.
              Sverige ska verka inom EU för att skapa fler lagliga vägar för
              att söka asyl inom unionen samt för att öka mottagandet av kvotflyktingar
              i andra länder. Fler av EU:s medlemsstater ska ta ansvar för flyktingmottagandet.
            </seg>
            <seg n="62a53960">
              Fler utlandsfödda svenskar ska komma snabbt in i arbete. Alla
              steg i mottagandet ska syfta till att hitta jobb. Ett nationellt
              och permanent finansierat system för validering införs. Fler ska
              få hjälp om de blivit diskriminerade.
            </seg>
            <seg n="dba3d3d2">
              Idén att bedriva en integrationspolitik som är skild från jobb
              ‑ , utbildnings- och välfärdspolitik är föråldrad. Integrationsministern
              avskaffas. Vägen in i Sverige – och rätten till jobb och välfärd
              – är en angelägenhet för alla.
            </seg>
            <seg n="38c6722a">
              Herr talman! Under sommaren har vi sett omfattande naturkatastrofer.
              Förändringar av klimatet innebär att vi i ökad utsträckning kan
              drabbas av extrema väderhändelser. Det kräver både klimatanpassning
              och stärkt krishanteringsförmåga. Ansvaret för samhällets krishanteringsförmåga
              samlas under Justitiedepartementet.
            </seg>
            <seg n="73ed2af1">
              Polisen har en avgörande roll i brottsbekämpningen och behöver
              professionaliseras ytterligare. Ett grundläggande steg är sammanslagningen
              av länspolismyndigheterna och Rikspolisstyrelsen till en samlad
              nationell polismyndighet. Arbetet mot organiserad brottslighet
              och hatbrott kommer att prioriteras och samverkan med tull och
              kustbevakning förstärkas. Ett arbete påbörjas med att göra polisutbildningen
              till en högskoleutbildning.
            </seg>
            <seg n="75bafdee">
              Regeringen ska i Sverige och EU verka för att stärka rättssäkerheten
              och den personliga integriteten, bland annat när det gäller datalagring.
              Datainspektionen och den parlamentariska Integritetskommissionen
              ska göra en översyn av befintlig lagstiftning, också i ljuset
              av att allt fler aktörer samlar in information om konsumenter.
            </seg>
            <seg n="0a8afb7c">
              Herr talman! Regeringen tillträder i en mycket orolig tid. Allvarliga
              konflikter pågår bland annat i Ukraina, i Irak och i Syrien. Sverige
              ska vara en stark röst i världen för frihet, fred, mänskliga rättigheter
              och solidaritet. Vi ska aktivt delta i det internationella samarbetet
              för att både FN och EU ska axla ett större ansvar för att lösa
              konflikterna och ge hjälp åt dem som drabbas.
            </seg>
            <seg n="ba70eb56">
              Rysslands annektering av Krim är ett folkrättsbrott. Rysslands
              destabilisering av Ukraina måste upphöra. Utvecklingen i vårt
              östra grannskap kommer att bli en av våra största utmaningar.
              Sverige ska verka för att EU tar ett större ansvar för säkerhet
              och utveckling såväl globalt som i EU:s närområde.
            </seg>
            <seg n="6308ca4f">
              Sveriges röst ska alltid vara klar och tydlig när människovärdet
              kränks. Mänskliga rättigheter, folkrätt, internationell nedrustning
              och arbetet mot terrorism och massförstörelsevapen ska vara hörnstenar
              i svensk utrikespolitik. Därför vill vi se ett starkt och reformerat
              FN, där Sveriges kandidatur till FN:s säkerhetsråd drivs aktivt.
            </seg>
            <seg n="e3f3600c">
              Kriget i Syrien och Islamiska statens terror är tydliga hot mot
              interna ­ tionell säkerhet. Den etniska rensningen måste stoppas.
              Den irakiska regeringen och Kurdistans regionala regering är i
              akut behov av humanitärt stöd för att kunna hantera situationen.
              Regeringen står bakom Förenta nationernas kamp mot IS.
            </seg>
            <seg n="af613971">
              Konflikten mellan Israel och Palestina kan endast lösas genom
              en två ­ statslösning, framförhandlad i enlighet med folkrättens
              principer. Den måste garantera såväl palestiniernas som israelernas
              legitima krav på na ­ tionellt självbestämmande och säkerhet.
              En tvåstatslösning förutsätter öm ­ sesidigt erkännande och vilja
              till fredlig samexistens. Därför kommer Sverige att erkänna staten
              Palestina.
            </seg>
            <seg n="df01d1fa">
              Vid sidan av fredsinsatserna i Mali och utanför Somalias kust
              avser regeringen att under hösten återkomma till riksdagen med
              förslag om fortsatt övergång till stödjande insatser i Afghanistan.
              Biståndet till Afghanistan ska vara starkt och långsiktigt.
            </seg>
            <seg n="581f5ffe">
              För att stärka vår säkerhet och förbättra vårt miljöskydd behöver
              vårt närområde i Arktis, Kattegatt, Skagerrak och Östersjön skyddas.
              Regeringen kommer att ta initiativ till en mer aktiv politik i
              närområdet.
            </seg>
            <seg n="c939a030">
              Den svenska militära alliansfriheten tjänar alltjämt vårt land
              väl. Den skapar en god grund för ett aktivt ansvarstagande för
              såväl vår egen som andras säkerhet. Sverige ska inte söka medlemskap
              i Nato.
            </seg>
            <seg n="863b6bde">
              En modern svensk säkerhetspolitik byggs i stället på ökat samarbete
              inom Norden, Östersjöområdet, EU och FN. Sverige ska inte förhålla
              sig passivt om en katastrof eller ett angrepp skulle drabba ett
              EU-land eller ett nordiskt land, och vi förväntar oss att de länderna
              agerar på samma sätt om Sverige drabbas. Vårt land ska kunna både
              ge och ta emot såväl civilt som militärt stöd.
            </seg>
            <seg n="fe61993b">
              Det svenska försvaret och dess folkliga förankring ska stärkas.
              Regeringen vill stärka det nordiska försvarssamarbetet – inte
              minst det svensk-finska. Ett brett samarbete i riksdagen i försvarsfrågorna
              är centralt för vårt land. Försvarsberedningens förslag ska därför
              genomföras.
            </seg>
            <seg n="96f3d060">
              Det svenska biståndet ska riktas mot att minska fattigdomen och
              orättvisorna i världen samt stärka miljön och demokratin. En ny
              biståndspolitisk plattform tas fram i samverkan med alla aktörer
              på biståndsområdet. Miljö- och klimatbiståndet ska höjas och utvecklas.
              Insatser för kvinnors egenförsörjning och självbestämmande stärks.
            </seg>
            <seg n="c351aa5f">
              Sverige ska vara en engagerad och konstruktiv medlem av Europeiska
              unionen. Prioriterade svenska intressen ska drivas aktivt. Frågor
              om fler jobb, ordning och reda på arbetsmarknaden, ökad jämställdhet
              samt en framåtsyftande miljö- och klimatpolitik är av särskilt
              intresse. EU:s krishantering måste utvecklas såväl globalt som
              i EU:s närområden.
            </seg>
            <seg n="f9524fb3">
              Lika lön för lika arbete enligt lagar och avtal i arbetslandet
              är en princip som ska gälla i hela Europa. Regeringen kommer att
              påbörja ett arbete för att åstadkomma en ändring av EU:s fördrag
              som slår fast att den fria rörligheten för företag inte kan användas
              för att kringgå nationella lagar och kollektivavtal.
            </seg>
            <seg n="183783b6">
              Alla politiska beslut ska ta hänsyn till mänskliga rättigheter,
              människors demokratiska delaktighet och bekämpningen av fattigdom
              och sträva mot en hållbar utveckling globalt.
            </seg>
            <seg n="5202f55f">
              Herr talman! Jag ser framför mig i denna kammare svenska folkets
              främsta företrädare. Vi representerar olika intressen, olika ideologier,
              olika landsdelar, olika livsåskådningar. Det är en styrka för
              vår demokrati.
            </seg>
            <seg n="3bbc6198">
              Det som nu ankommer på oss är att i ett svårt parlamentariskt
              läge finna en väg framåt för Sverige. Nu behöver vi söka det som
              förenar snarare än det som drar isär. Nu behöver vi sätta Sveriges
              bästa framför taktik och prestige. Nu behöver vi enas i viljan
              till ansvar för vårt land.
            </seg>
            <seg n="88d61d1b">
              Regeringen kommer att ta sin fulla del av ansvaret. Vi tänker
              vara en samarbetsregering för hela Sverige. Vi kommer att söka
              breda uppgörelser i riksdagen för att säkra centrala politiska
              reformer.
            </seg>
            <seg n="41d7f411">
              Vi är redo. Oavsett om det är den höga arbetslösheten, de sjunkande
              skolresultaten, den bristande välfärden eller det växande klimathotet
              är vi redo att ta oss an dem tillsammans, därför att vi vet att
              Sverige bär på en underbar styrka.
            </seg>
            <seg n="7ce25114">
              Vår vilja till sammanhållning och samarbete i svåra stunder har
              gång på gång säkrat ett bättre samhälle för kommande generationer.
              Nu antar vi utmaningen igen och bygger ett land som kan se med
              hopp och förväntan mot framtiden.
            </seg>
            <seg n="2a360a13">
              (Applåder)
            </seg>
          </u>
          <note n="dead720f">
            § 2 Anmälan om utsedda statsråd
          </note>
          <note type="speaker" n="14b2f601">
            Anf. 2 Statsminister STEFAN LÖFVEN (S):
          </note>
          <u who="unknown" xml:id="i-1ba0300d0816b490-0" n="cc053179">
            <seg n="812b43d6">
              Herr talman! Låt mig till sist anmäla de statsråd som tillsammans
              med mig ingår i regeringen.
            </seg>
          </u>
          <note n="da5dec8b">
            Statsråd i Statsrådsberedningen är Kristina Persson.
          </note>
          <u who="unknown" xml:id="i-f25a106559400666-0" n="cc053179">
            <seg n="62d41757">
              Statsråd och chef för Justitiedepartementet är Morgan Johansson.
              Statsråd i Justitiedepartementet är också Anders Ygeman .
            </seg>
            <seg n="5a4726ff">
              Statsråd och chef för Utrikesdepartementet är Margot Wallström.
              Statsråd i Utrikesdepartementet är även Isabella Lövin .
            </seg>
            <seg n="f2f2519d">
              Statsråd och chef för Försvarsdepartementet är Peter Hultqvist.
            </seg>
            <seg n="5478d508">
              Statsråd och chef för Finansdepartementet är Magdalena Andersson.
              Statsråd i Finansdepartementet är också Per Bolund och Ardalan
              Shekarabi.
            </seg>
            <seg n="63d5d4df">
              Statsråd och chef för Utbildningsdepartementet är Gustav Fridolin.
              Statsråd i Utbildningsdepartementet är även Aida Hadzialic och
              Helene Hellmark Knutsson.
            </seg>
            <seg n="62b665df">
              Statsråd och chef för Näringsdepartementet är Mikael Damberg.
              Statsråd i Näringsdepartementet är vidare Sven-Erik Bucht, Anna
              Johansson och Mehmet Kaplan. Sven-Erik Bucht är fram till årsskiftet
              även chef för Landsbygdsdepartementet. Därefter flyttas landsbygdsfrågorna
              till Näringsdepartementet.
            </seg>
            <seg n="3f41991a">
              Statsråd och chef för Kulturdepartementet är Alice Bah Kuhnke
              .
            </seg>
            <seg n="da7d6696">
              Statsråd och chef för Arbetsmarknadsdepartementet är Ylva Johansson.
            </seg>
            <seg n="01b15253">
              Riksdagen kommer att på föreskrivet sätt underrättas om departementsförändringarna.
            </seg>
            <seg n="2a360a13">
              (Applåder)
            </seg>
            <seg n="795d42f3">
              Återupptagna förhandlingar
            </seg>
            <seg n="14ddbee4">
              Lawen Redar (S) för Stefan Löfven (S)
            </seg>
            <seg n="7ccbad48">
              Elisabet Knutsson (MP) för Gustav Fridolin (MP)
            </seg>
            <seg n="fd4c7834">
              EU-dokument
            </seg>
            <seg n="a92f3a84">
              Åttaveckorsfristen för att avge ett motiverat yttrande skulle
              gå ut den 26 november .
            </seg>
            <seg n="3580b234">
              Anf. 1 Statsminister STEFAN LÖFVEN (S)
            </seg>
            <seg n="0e667c23">
              Anf. 2 Statsminister STEFAN LÖFVEN (S)
            </seg>
            <seg n="795d42f3">
              Återupptagna förhandlingar
            </seg>
          </u>
          <note n="8feb28b9">
            Statsråd och chef för Socialdepartementet är Annika Strandhäll.
            Statsråd i Socialdepartementet är vidare Åsa Regnér och Gabriel
            Wikström.
          </note>
          <note n="78be6a3b">
            Statsråd, vice statsminister och chef för Miljödepartementet
            är Åsa Romson. Statsråd i Miljödepartementet är även Ibrahim Baylan
            .
          </note>
          <note n="808a37ef">
            Ajournering
          </note>
          <note n="b92dcb46">
            Kammaren beslutade kl. 9.38 på förslag av t almannen att ajournera
            förhandlingarna till kl. 15.00 för att invänta skifteskonseljen.
          </note>
          <note n="74ae0d34">
            Förhandlingarna återuppto gs kl. 15.00 sedan skifteskonseljen
            avslutats.
          </note>
          <note n="ff6fc812">
            § 3 Meddelande om partiledardebatt med anledning av regeringsförklaringen
          </note>
          <note n="ed1a8282">
            Talmannen meddelade att partiledardebatt med anledning av regeringsförklaringen
            skulle äga rum onsdagen den 8 oktober kl. 9.00 .
          </note>
          <note n="abe54e4e">
            § 4 Anmälan om återtagande av plats i riksdagen
          </note>
          <note n="3df3bd24">
            Talmannen meddelade att Fredrik Reinfeldt (M), Jan Björklund
            (FP), Beatrice Ask (M) , Eskil Erlandsson (C) , Göran Hägglund
            (KD), Ewa Björling (M), Birgitta Ohlsson (FP), Hillevi Engström
            (M), Ulf Kristersson (M), Catharina Elmsäter-Svärd (M), Erik Ullenhag
            (FP), Lena Ek (C), Annie Lööf (C), Karin Enström (M), Maria Arnholm
            (FP) och Elisabeth Svantesson (M) från tidpunkten för skifteskonseljen
            återtagit sina platser i riksdagen.
          </note>
          <note n="c64f1d99">
            Uppdragen för deras ersättare hade därmed upphört.
          </note>
          <note n="35430e4a">
            § 5 Anmälan om ersättare för statsråd
          </note>
          <note n="e8965a47">
            Talmannen anmälde att följande ersättare från tidpunkten för
            skiftes ­ konseljen kallats att tjänstgöra i stället för riksdagsledamöter
            som är statsråd:
          </note>
          <note n="5f4155e1">
            Marianne Pettersson (S) för Morgan Johansson (S)
          </note>
          <note n="c4eefab6">
            Börje Vestlund (S) för Anders Ygeman (S)
          </note>
          <note n="8cd3d74a">
            Patrik Engström (S) för Peter Hultqvist (S)
          </note>
          <note n="8476148e">
            Serkan Köse (S) för Magdalena Andersson (S)
          </note>
          <note n="47baf4c6">
            Stefan Nilsson (MP) för Per Bolund (MP)
          </note>
          <note n="166b522b">
            Sanne Eriksson (S) för Ardalan Shekarabi (S)
          </note>
          <note n="1b62fba1">
            Pernilla Stålhammar (MP) för Åsa Romson (MP)
          </note>
          <note n="f49267ac">
            Agneta Karlsson (S) för Ibrahim Baylan (S)
          </note>
          <note n="32225581">
            Azadeh Rojhan Gustafsson (S) för Mikael Damberg (S)
          </note>
          <note n="07557a5d">
            Ida Karkiainen (S) för Sven-Erik Bucht (S)
          </note>
          <note n="0407a17a">
            Shadiye Heydari (S) för Anna Johansson (S)
          </note>
          <note n="1911ed61">
            Teres Lindberg (S) för Ylva Johansson (S)
          </note>
          <note n="d293354e">
            § 6 Meddelande om namnändring
          </note>
          <note n="e5e7aa88">
            T almannen meddelade att Margareta Berg Kjellin (M) ändrat namn
            till Margareta B Kjellin .
          </note>
          <note n="7d45518b">
            § 7 Ärende för hänvisning till utskott
          </note>
          <note n="34020d34">
            Följande dokument hänvisades till utskott:
          </note>
          <note n="c57ddaa9">
            KOM(2014) 557 till socialutskottet
          </note>
          <note n="12bb1321">
            § 8 Kammaren åtskildes kl. 15.02 .
          </note>
          <note n="70cb5df0">
            Förhandlingarna leddes av talmannen.
          </note>
          <note n="075d7d69">
            Vid protokollet
          </note>
          <note n="8bd158ea">
            KATHRIN FLOSSING
          </note>
          <note n="5384713e">
            /Eva-Lena Ekman
          </note>
          <note n="ea30c0b8">
            Innehållsförteckning
          </note>
          <note n="59f504af">
            § 1 Regeringsförklaring
          </note>
          <note n="dead720f">
            § 2 Anmälan om utsedda statsråd
          </note>
          <note n="808a37ef">
            Ajournering
          </note>
          <note n="ff6fc812">
            § 3 Meddelande om partiledardebatt med anledning av regeringsförklaringen
          </note>
          <note n="abe54e4e">
            § 4 Anmälan om återtagande av plats i riksdagen
          </note>
          <note n="35430e4a">
            § 5 Anmälan om ersättare för statsråd
          </note>
          <note n="d293354e">
            § 6 Meddelande om namnändring
          </note>
          <note n="7d45518b">
            § 7 Ärende för hänvisning till utskott
          </note>
          <note n="a7f31d78">
            § 8 Kammaren åtskildes kl. 15.02.
          </note>
          <note n="ec12d2a6">
            Tryck: Elanders, Vällingby 2014
          </note>
        </div>
      </body>
    </text>
  </TEI>
</teiCorpus>
