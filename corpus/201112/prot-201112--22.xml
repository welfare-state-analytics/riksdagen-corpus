<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--22</head>
          <docDate when="2011-10-25">2011-10-25</docDate>
        </div>
      </front>
      <body>
        <div>
          <note n="2e897d7b">
            ﻿
          </note>
          <note n="52ccab01">
            Riksdagens protokoll
          </note>
          <note n="f087a67f">
            2011/12:22
          </note>
          <note type="date" n="995d46e6">
            Tisdagen den 25 oktober
          </note>
          <note n="ccefeadd">
            Kl. 13:00 - 18:31
          </note>
          <note n="2f180251">
            1 § Aktuell debatt: Den ekonomiska situationen i euroområdet
            och i övriga Europa
          </note>
          <note type="speaker" n="424f0b3d">
            Anf. 1 LARS OHLY (V):
          </note>
          <u who="lars_ohly_9f9bb3" xml:id="i-f422566331fae61b-0" n="7131d229">
            <seg n="245d378b">
              Fru talman! Det kanske skulle vara dags nu för socialdemokrater,
              moderater och andra att tacka svenska folket, att uttrycka ett
              tack för det nej till euron som en stor majoritet beslutade om
              i folkomröstningen 2003. Annars skulle vårt läge ha varit helt
              annorlunda. Vi skulle ha haft mycket svårare att möta den ekonomiska
              kris som finns, därför att euron och spekulationsekonomin är orsaker
              till krisen. Det är när kortsiktiga intressen tar över som krisen
              sprider sig.
            </seg>
            <seg n="5461d088">
              Milton Friedman sade: Bara en kris, verklig eller påhittad, gör
              riktiga förändringar möjliga. Och det har Europas makthavare tagit
              fasta på.
            </seg>
            <seg n="5f132f86">
              Nu föreslås en bankakut som på ett tydligt sätt privatiserar
              vinsterna som bankerna fortsätter att dra in men socialiserar
              förlusterna som skattebetalarna ska ta ansvar för. Nu föreslås
              nedskärningar, höjd pensionsålder, lägre löner, ökad arbetslöshet
              och sämre välfärd, framför allt i de länder som ligger allra sämst
              till.
            </seg>
            <seg n="1d2f802a">
              Det här är högerpolitik som nu genomförs med krisen som förtecken.
              De som inte var bjudna på festen ska betala notan.
            </seg>
            <seg n="fbdc29e5">
              Nu föreslås ännu fler avregleringar och ännu fler privatiseringar,
              trots att marknadsinflytandet är just det som banat väg för spekulation
              och kris. Nu föreslås en centralisering av ekonomisk politik i
              stället för en demokratisering.
            </seg>
            <seg n="9ad73005">
              Vänsterpartiets svar är: Bryt den nedåtgående spiralen, öka jämlikheten,
              bekämpa arbetslösheten och investera för framtiden. Låt bankerna
              betala! Det är inte skattebetalarnas ansvar att bankerna har spekulerat
              bort pengar. Stoppa avdemokratiseringen av ekonomisk politik!
              Håll Sverige utanför euron!
            </seg>
            <seg n="a6149f95">
              Det kanske är dags nu att tacka svenska folket, Anders Borg,
              för att de inte röstade som du i folkomröstningen 2003.
            </seg>
          </u>
          <note type="speaker" n="6b899c8e">
            Anf. 2 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-0" n="c311a811">
            <seg n="e438e7b2">
              Fru talman! Europa och eurosystemet befinner sig i ett mycket
              besvärligt läge. Vi är i en skuldkris. Jag tror att det är viktigt
              att vi alla inser att detta inte är ett fenomen som har dykt upp
              sedan 2008. Vi har haft en långsiktig tendens där skuldsättningen
              i Europa har varaktigt ökat. Misstagen har gjorts under de dåliga
              åren men kanske i ännu större utsträckning under de goda åren
              då man inte sparat tillräckligt i ladorna. Det är de långsiktiga
              misstagen som har skapat de svåra problem vi har på kort sikt.
              Hade vi inte haft en skuldsättning på de nivåer som vi nu talar
              om hade den ekonomiska politiken varit avsevärt mer effektiv.
            </seg>
            <seg n="39fc6ecd">
              Men en del av krispolitiken har naturligtvis också bidragit till
              problemen. Det är det som den socialdemokratiske finansministern
              i Tyskland kallar krass keynesianism, det vill säga där det som
              skulle ha varit tillfälligt blev permanent och det som skulle
              stimulera blev misslyckade program. Den typen av åtgärder har
              bidragit till detta. Det är klart att man i kris alltid måste
              stimulera, men man måste göra det på ett effektivt sätt utifrån
              att man har ordning och reda i grunden.
            </seg>
            <seg n="0f55f4aa">
              Vid sidan av den långsiktiga tendensen och vid sidan av en del
              misstag under krisen är det naturligtvis stora kostnader förknippade
              med en finanskris som ligger till grund för de bekymmer vi har.
              Det här är de tre grundläggande orsakerna, och det är det vi i
              grund och botten måste hantera.
            </seg>
            <seg n="365bc34a">
              Från svensk utgångspunkt är ordning och reda i offentliga finanser
              en hörnsten på hemmaplan och i Europa. Överskott i goda tider
              både bygger upp reserver för att hantera lågkonjunkturer när de
              kommer och skapar en grundläggande stabilitet som gör att den
              ekonomiska politiken inte blir en osäkerhetskälla.
            </seg>
            <seg n="41b0a416">
              Överskott i goda tider bygger vi genom starka nationella ramverk,
              budgetprocesser, ansvarsfull ekonomisk politik, bra samarbete
              i riksdagen, riksdagsprocesser som är byggda för ansvar och långsiktighet.
              Har vi överskott och starka nationella ramverk finns det naturligtvis
              goda möjligheter att bedriva stabiliseringspolitik. Låt oss komma
              ihåg vår egen situation. Det här är första gången sedan 60-talet
              som stabiliseringspolitiken vad gäller finanspolitik, penningpolitik
              och växelkurs har kunnat användas fullt ut för att dämpa en ekonomisk
              nedgång.
            </seg>
            <seg n="c9b0c335">
              Vi behöver inte hävda att allting är mörker i detta. Kommer euroländerna
              tillbaka och skapar ordning och strukturer kan ekonomisk politik
              fungera också framåt.
            </seg>
            <seg n="bd58088f">
              Krisen i Europa handlar bara till viss del om offentliga finanser.
              Det är också långvariga misstag i tillväxtpolitiken som man nu
              får betala ett högt pris för. Den grekiska ekonomin med 170 procent
              skuldsättning är en av de minst konkurrenskraftiga i Europa. Nästan
              alla konkurrenskraftsmätningar sätter Grekland i botten. Man har
              nu öppnat 150 tidigare stängda yrken. Det är en typ av reformer
              som vi gjorde på 18501860-talet i svensk ekonomi. Man har inte
              deltagit fullt ut i vare sig världshandeln eller det europeiska
              samarbetet. Man har byggt upp en utländsk skuldsättning via bytesbalansunderskott.
            </seg>
            <seg n="d81f69a6">
              Den typen av tillväxtproblem finns därför att man inte har gjort
              nödvändiga reformer för att skapa ordning och reda också i meningen
              att man har konkurrens och väl fungerande resursallokering på
              olika delmarknader.
            </seg>
            <seg n="5a768354">
              När det gäller läget nu kan vi konstatera att det är självklart
              att eurosystemet måste få utveckla sina beslutsstrukturer. Man
              kan inte följa den kris vi nu ser och dra någon annan slutsats
              än att här behövs mer beslutskraft och större förmåga att hantera
              situationen.
            </seg>
            <seg n="01a847b9">
              Samtidigt finns det en anledning för oss och de andra länderna
              som står utanför euron att varna för överstatlighet. Vi har varit
              tydliga med att vi anser att lönebildning, socialförsäkringar,
              skatter och ekonomisk politik i grund och botten ska beslutas
              i Sveriges riksdag. Det är i den här kammaren vi ska vara ense
              och oense om ekonomiska frågor. Därför finns det skäl att varna
              för att krisen driver fram en överstatlighet som åtminstone från
              svenska utgångspunkter är problematisk.
            </seg>
            <seg n="b9e68282">
              Det är också viktigt att ange att vår utgångspunkt är att ett
              förstärkt eurosamarbete inte får smitta andra delar av Europapolitiken.
              Regleringar för finansmarknad, den inre marknaden och andra viktiga
              frågor måste alltjämt hanteras i EU-27-kretsen. Vi måste också
              bibehålla en öppenhet i beslutssystemen. En europeisk union förblir
              en europeisk union bara om man inte tillåter den att dela upp
              sig i ett slutet lag som rör sig framåt och ett lag som stängs
              utanför. EU-27 är den centrala beslutsstrukturen i EU-samarbetet,
              och vi måste arbeta för att värna att så blir fallet.
            </seg>
            <seg n="ac117aad">
              Nu ser vi hur eurosystemet omformateras och hur den ekonomiska
              politiken ställs på nya prov. Jag tycker att den huvudslutsats
              vi ska dra för Sverige är att vi måste vara beredda på att leva
              i en mycket karg och hård miljö framåt. Vi kan bygga skyddsvallar
              kring Sverige, och det kan vi göra i tre avseenden.
            </seg>
            <seg n="7d2e183d">
              Vi kan fortsätta att hålla god ordning på offentliga finanser.
              Det ger oss manöverutrymme och kraft att hantera situationer som
              uppkommer.
            </seg>
            <seg n="fe18181d">
              Vi ska ställa hårdare krav på bankerna i Sverige, på det finansiella
              systemet i Sverige, än i andra länder därför att vi vill ha mindre
              problem som härstammar från bankerna än vad man ser i övriga världen.
            </seg>
            <seg n="fb8c416e">
              Vi måste vårda vår arbetsmarknadsmodell. Vi måste utveckla vår
              arbetsmarknadsmodell så att vår förmåga till omställning förbättras
              under de kommande åren.
            </seg>
            <seg n="405cb5ac">
              Detta är vad vi kan göra: starka offentliga finanser, strama
              tyglar för bankerna och en större omställningsförmåga och tillväxtförmåga
              på vår arbetsmarknad. Det måste vara utgångspunkten och de slutsatser
              vi drar.
            </seg>
          </u>
          <note type="speaker" n="6e659858">
            Anf. 3 TOMMY WAIDELICH (S):
          </note>
          <u who="tommy_waidelich_889e31" xml:id="i-010d83d184b956d3-0" n="01e0b5ac">
            <seg n="6b1acc96">
              Fru talman! Jag tycker det är viktigt att komma ihåg att det
              vi bevittnar nu är en finanskris som har blivit en skuldkris,
              som är på väg att återigen sprida sig till en ny finanskris. Det
              handlar om effekter av avreglerade finansmarknader, kortsiktiga
              vinstintressen och för höga avkastningskrav som har lett till
              stora förluster på världens finansmarknader.
            </seg>
            <seg n="8922eee3">
              Vad som sedan har hänt är också att skattebetalarna har fått
              ta över de förlusterna, dels genom bankstöd, dels genom de effekter
              som kriserna på finansmarknaderna har haft på den reala ekonomin
              i form av minskad tillväxt och ökad arbetslöshet.
            </seg>
            <seg n="df94606b">
              Det är också detta som leder till social oro. Det är det vi bevittnar
              på Broadway i New York, i London, Tel Aviv och Tokyo, där ungdomar
              går ut för att protestera mot effekterna av finanskrisen. Det
              är inte en protest mot euron utan just en protest mot de nedskärningar
              som har skett inom välfärden, en protest mot den ökade arbetslösheten.
            </seg>
            <seg n="032023e9">
              Den situation vi nu bevittnar är att vi för första gången riskerar
              att få en ungdomsgeneration som får det sämre än sina egna föräldrar.
              Det är det som är grunden för de protester som nu sprider sig
              över hela världen. De är inte en protest mot euron i sig, utan
              de är en protest mot de effekter som finanskrisen har lett till.
            </seg>
            <seg n="e62f0278">
              Detta är på något sätt förlängningen av nyliberalismen, med sina
              avregleringar, det vi bevittnade som började med Thatcher och
              Reagan i början av 80-talet. Nu har nyliberalismen nått vägs ände.
            </seg>
            <seg n="311358d2">
              Vilka slutsatser drar vi då av det? Ja, en del tycker att vi
              ska använda marknaden för att disciplinera politikerna. Det är
              ett argument som har använts mot euroobligationer. En del säger
              att det är politikerna som inte kan sköta statsfinanserna.
            </seg>
            <seg n="a7fadb67">
              Men vi bör komma ihåg vad som har orsakat hela problemet, nämligen
              de avreglerade finansmarknaderna. Det är också där som vi måste
              ta vår utgångspunkt när det nu gäller att hitta en lösning, så
              att vi kan undvika fler finanskriser, med alla de effekter som
              de har.
            </seg>
            <seg n="288d7374">
              Vi socialdemokrater har pekat på behovet av skärpta regleringar
              av banker och finansinstitut. Det handlar om ökade kapitaltäckningskrav,
              och det handlar om bättre insyn och mer transparens i fråga om
              hur bankerna bokför sina tillgångar.
            </seg>
            <seg n="1c5253c4">
              Vi ser också behovet av att vissa banker rekapitaliseras, precis
              det som nu diskuteras på EU-nivå, det vi gjorde i Sverige på 90-talet.
              Men det viktiga för oss är att kapitaltillskott måste täckas upp
              med aktietillgångar, med ägande i de banker som får det stödet.
              Det är viktigt att skydda skattebetalarnas pengar.
            </seg>
            <seg n="6098c01d">
              Vi tycker också att bankerna måste vara med och ta sitt ansvar
              för notan för krisen. Det diskuteras på EU-nivå, men det händer
              alldeles för lite. På toppmöte efter toppmöte har det diskuterats
              hur bankerna ska vara med och betala notan.
            </seg>
            <seg n="ed14bfb7">
              Ett förslag som har nämnts är skatt på finansiella transaktioner.
              Vi har varit öppna för att pröva det. Det är ett alternativ. Man
              kan se på även andra alternativ för att beskatta finanssektorn
              hårdare. Men en sak är helt klar: Finanssektorn i dag bidrar inte
              med de resurser som krävs för att vara med och betala den nota
              som vi har gemensamt.
            </seg>
            <seg n="9165f2ae">
              Skuldkrisen kräver också samordnade insatser. Det kan ske via
              nuvarande instrument, som EFSF, som diskuteras. Men som sagt är
              vi också öppna för att diskutera euroobligationer på längre sikt.
              Det kanske inte är aktuellt i dag, men vi tror att det är en lösning
              som vi bör diskutera framöver, där euroländerna lånar upp gemensamt
              för att klara de gemensamma åtagandena.
            </seg>
            <seg n="4f13ac55">
              Vad vi måste komma ihåg är att skuldkrisen inte är bara grekisk.
              Det är tyska och franska banker som har lånat ut till Grekland.
              Det var Tyskland och Frankrike som började slarva med stabilitetspakten,
              den som sattes ur spel och som nu måste kompletteras med ökad
              finanspolitisk samordning.
            </seg>
            <seg n="29ebabef">
              Vi socialdemokrater respekterar folkomröstningens resultat, som
              säger att Sverige inte ska gå med i euron. Men vi ser ett behov
              av att euron fungerar bra. Därför är det nu viktigt att vi också
              bidrar med förslag på lösningar och annat som kan lösa den skuldkris
              som euroområdet har.
            </seg>
            <seg n="91f73eed">
              Utöver det är det viktigt att komma åt ett annat av de problem
              som många euroländer står inför, nämligen brist på tillväxt och
              jobb. Här krävs det långsiktiga investeringar i sådant som bygger
              ekonomierna starka och skapar nya jobb. Det handlar om investeringar
              i forskning och utveckling, i utbildning och i infrastruktur.
            </seg>
            <seg n="93ad21a9">
              Men den viktiga lärdomen av det som har hänt nu är att vi har
              haft en finanskris som har gått över i en skuldkris och att grunden
              för den finanskrisen är en lång tid av avregleringar. Nyliberalismens
              idéer om avreglerade marknader har nu nått vägs ände. Vi ser resultatet.
              Vi ser hur protesterna växer runt omkring i världen. De växer
              inte bara inom EU. Protesterna kommer nu i New York, Tokyo, London
              och Tel Aviv över hela världen.
            </seg>
            <seg n="b24058fe">
              Vi har en situation där en generation unga riskerar att få det
              sämre än deras föräldrar har det.
            </seg>
          </u>
          <note type="speaker" n="adc79aab">
            Anf. 4 PER BOLUND (MP):
          </note>
          <u who="per_bolund_61c5be" xml:id="i-5dd0157f06ee518a-0" n="669022a7">
            <seg n="4f5ab2d6">
              Fru talman! Den 14 september 2003 var en viktig dag i svensk
              nutidshistoria. Det var den dag då Sverige gick till folkomröstning,
              och det handlade om ja eller nej till euron.
            </seg>
            <seg n="476314d7">
              Ni kanske inte minns, så jag ska påminna er om hur det såg ut.
              Ja-kampanjen hade en väldigt stor kampanjkassa, väldiga resurser.
              Ja-sidan hade samlat både blå och röda i svensk politik. Moderaterna
              och Folkpartiet kampanjade för ett ja, och samma sak gjorde Socialdemokraterna.
              Blå och röda reste land och rike runt för att övertyga svenska
              folket om att rösta ja.
            </seg>
            <seg n="546a74c7">
              Vi i Miljöpartiet däremot sade tydligt nej till euron, och som
              tur var lyssnade väljarna på oss. Svenska folket gick på vår gröna
              linje och röstade nej till euron. I dag är det lätt att konstatera
              att svensk ekonomi och därmed Sveriges skattebetalare är de stora
              vinnarna på det nejet.
            </seg>
            <seg n="575f0a50">
              Eurosamarbetet verkar i dag vara på väg att haverera. Krisen
              är ett faktum. Land efter land står på randen till konkurs. Stödpaketen
              avlöser varandra. Risken är stor att det blir Europas skattebetalare
              som i slutändan får stå för notan.
            </seg>
            <seg n="594729fe">
              Stommen i eurozonen utgörs av den så kallade stabilitets- och
              tillväxtpakten. Det är ganska ironiskt i en tid när eurozonen
              inte karakteriseras av vare sig stabilitet eller tillväxt.
            </seg>
            <seg n="42a4b1dc">
              Vid sidan av den pakten finns det också något som kallas konvergenskriterierna,
              villkoren för om ett land ska få bli medlem i eurozonen och anta
              euron som valuta. I de villkoren slås det fast att det krävs en
              budget som inte har större underskott än 3 procent och en statsskuld
              som är under 60 procent av bnp.
            </seg>
            <seg n="8f31bb6b">
              Men i dag klarar inte ens euroländerna själva sina egna medlemsvillkor.
              Inte ens Frankrike och Tyskland de två ledande euroländerna skulle
              i dag få gå med i euroklubben om de ansökte på nytt. Det var precis
              detta som vi varnade för inför folkomröstningen och som svenska
              folket som tur var lyssnade på.
            </seg>
            <seg n="e0704f2b">
              Men det är ändå den här klubben som Moderaterna, Folkpartiet,
              Kristdemokraterna och Socialdemokraterna kampanjade för att Sverige
              skulle gå med i.
            </seg>
            <seg n="03a1e1e3">
              Centerpartiet och dess ledare Annie Lööf röstade nej till euron.
              Men för ett par år sedan ångrade hon sig och önskade att hon hade
              röstat ja. Nu har hon tydligen ångrat att hon ångrade sig och
              är åter emot euron.
            </seg>
            <seg n="2bd2078d">
              Men i Miljöpartiet har vi inte ångrat oss. Oss kan Sveriges väljare
              och skattebetalare lita på. Precis som då säger vi även i dag
              nej till att byta kronan mot euron, nej till att byta Sveriges
              självständiga riksbank mot Europeiska centralbanken och nej till
              att byta Sveriges sunda statsfinanser mot den rödblå oron och
              röran i eurozonen.
            </seg>
            <seg n="d451687f">
              Eurosamarbetet håller på att haverera, och land efter land tvingas
              till kraftiga och smärtsamma nedskärningar. Grekland ska skära
              ned med 200 miljarder 2012, Portugal med 150 miljarder, Irland
              med 200 miljarder och Italien med 400 miljarder.
            </seg>
            <seg n="a0ab8faf">
              Jag tror att alla vet att vi miljöpartister är måna om att värna
              vår planet och inte lämna över en klimat- eller miljöskuld till
              kommande generationer. Men för oss gröna är det lika självklart
              att inte lämna över en stor statsskuld och stora budgetunderskott
              till kommande generationer. Gröna statsfinanser är lika med sunda
              statsfinanser.
            </seg>
            <seg n="b2d9f045">
              Fru talman! Det är också viktigt att se att det är inte bara
              en skuldkris utan även en arbetslöshetskris som härjar i Europa.
              EU:s genomsnittliga arbetslöshet ligger på 9,5 procent, och i
              många länder är det betydligt värre än så. Frankrike har 10 procents
              arbetslöshet, Portugal 12 procent, Irland 15 procent, Grekland
              17 procent och Spanien 21 procent, och siffrorna ökar.
            </seg>
            <seg n="9568ca17">
              En lösning på eurokrisen måste också ge en lösning på arbetslöshetskrisen.
            </seg>
            <seg n="cb1768f1">
              Även Sveriges arbetslöshet ökar, och regeringen tvingades nyligen
              revidera upp arbetslösheten för 2012 till nästan 8 procent. Vi
              ser att om man inte gör rätt investeringar i det här läget kommer
              den arbetslöshetskrisen bara att bli ännu värre.
            </seg>
            <seg n="73bdb6cf">
              Sverige har en god ekonomi, goda offentliga finanser. Men arbetslösheten
              är fortfarande alldeles för hög. Vi anser att man ska använda
              de här resurserna till att göra investeringar, för att investera
              bort arbetslösheten men också för att investera i nya framtidsjobb.
            </seg>
            <seg n="3e393265">
              Vi vill investera i ett modernt och klimatsmart transportsystem
              som gynnar både vanliga resenärer och näringslivet. Det gäller
              investeringar i järnvägsnätet, nya sträckningar, höghastighetsbanor,
              ökat underhåll och upprustningar. Det är investeringar som skapar
              många nya framtidsjobb.
            </seg>
            <seg n="e286de41">
              Vi vill också investera i en bostadssektor som har stora underhållsbehov
              och reformera ROT-avdraget, som ger oss möjlighet att investera
              i en upprustning av hyreslägenheterna i det slitna miljonprogrammet.
              Det är en investering som skapar många nya framtidsjobb.
            </seg>
            <seg n="ef09e47b">
              Vi vill investera i de ungdomar som lämnar grundskolan utan fullständiga
              betyg. Vi har föreslagit 5 000 nya platser på folkhögskola och
              komvux, ökad status och kompetens för läraryrket och fler lärarledda
              timmar på högskola och universitet. Även det är investeringar
              som skapar många nya framtidsjobb.
            </seg>
            <seg n="f343c8d5">
              Vi ser att de investeringar i infrastruktur och utbildning som
              vi föreslår för Sverige också är lösningen framåt för Europa,
              som kan göra Europa starkare. Det är det som vi kallar för en
              green new deal för Europa, där vi samtidigt löser de långsiktiga
              strukturella problemen, den miljö- och klimatkris som vi är på
              väg in i och de svåra arbetslöshetsproblemen.
            </seg>
            <seg n="eb2a5a69">
              Att Sveriges väljare gick till val på Miljöpartiets linje och
              röstade nej till euron för åtta år sedan har inneburit att Sveriges
              ekonomi står starkare i dag än euroländernas. Det är nu dags att
              göra ytterligare ett grönt val och investera i Sverige och Europa.
              Det handlar om att få ett modernare transportsystem, att göra
              investeringar i fråga om eftersatt underhåll i bostadssektorn
              och få en förbättrad kvalitet i skolan. Det är Miljöpartiet de
              grönas väg framåt.
            </seg>
          </u>
          <note type="speaker" n="967855d3">
            Anf. 5 CARL B HAMILTON (FP):
          </note>
          <u who="carl_b_hamilton_f30000" xml:id="i-8ca61b5afbffe74d-0" n="3a393bdb">
            <seg n="a03e9cb2">
              Fru talman! I Europa har vi en skuldkris. Grundorsaken är att
              vissa länder har dragit på sig stora budgetunderskott som vuxit
              till stora skuldberg.
            </seg>
            <seg n="521ce618">
              Både USA:s och Storbritanniens statsfinanser är i djup kris.
              Men inget av länderna har euron som valuta. Krisen har slagit
              till i Grekland, i Portugal och i andra länder inklusive USA och
              Storbritannien men inte i välskötta euroländer som Finland, Tyskland
              och Nederländerna.
            </seg>
            <seg n="0cd1d325">
              Det är alltså inte på euron det hänger utan på varje lands ekonomiska
              politik. Om ett land driver en vettlös ekonomisk politik går det
              illa, helt oberoende av vilket valutasystem man har valt.
            </seg>
            <seg n="cd076633">
              Jämför Sverige och Finland! Skillnaderna i ekonomisk utveckling
              mellan Sverige, som är utanför euron, och Finland, som har euron
              som valuta, är närmast försumbara. Det gäller bnp-tillväxt, inflationstakt,
              investeringar, export, offentlig skuld och budgetbalans.
            </seg>
            <seg n="319988e0">
              Chefsekonomen vid Finlands riksbank, Antti Suvanto, var i Helsingfors
              för ett kort tag sedan. Han summerade då sin egen jämförelse av
              utvecklingen i Sverige och utvecklingen i Finland så här:
            </seg>
            <seg n="b49a54c9">
              Den ekonomiska utvecklingen har varit närmast identisk i Sverige
              och Finland. Båda länderna har haft en bättre ekonomisk utveckling
              än genomsnittet för euroländerna vad gäller tillväxt och inflation.
            </seg>
            <seg n="253a74c4">
              Sverige har klarat sig bra utanför EMU. Finland har klarat sig
              bra inom EMU.
            </seg>
            <seg n="754da926">
              Och så ställer han frågan till sig själv: Spelar då EMU någon
              roll för den ekonomiska utvecklingen? Han svarar: Sannolikt inte
              mycket. Bestämda slutsatser vid en jämförelse kan inte dras enbart
              på ekonomiska grunder.
            </seg>
            <seg n="54f22f8a">
              Han fortsätter: Goda samhällsinstitutioner, regler, en god politik
              och förtroende är nycklarna. Det finns ingen mekanism som skyddar
              ett land mot dålig politik.
            </seg>
            <seg n="f3c9e18c">
              Ska vi lyckas reda ut skuldkrisen måste alltså politikens och
              debattens fokus ligga på regler, skulder, underskott och tillväxt,
              inte på frågan om valutan.
            </seg>
            <seg n="1c3ef620">
              Nuläget: För Sveriges del är det viktigt att det i Europa inte
              sprider sig en allmän bankkris som också drar med sig Sverige.
              En sådan skulle drabba löntagare, pensionssparare och insättare
              i hela Europa, inklusive Sverige, med bland annat ökad arbetslöshet
              som följd.
            </seg>
            <seg n="eca88c08">
              Det handlar om svensk självbevarelse. Därför bör Sverige vara
              berett att i handling stödja åtgärder mot en allmän europeisk
              bankkris, men lånegarantier och lån ska vara utformade på ett
              sådant sätt att svenska staten efter krisen får tillbaka sina
              utlägg med ränta.
            </seg>
            <seg n="6ee3fa95">
              På det politiska planet görs det nu allt oftare upp om Europas
              ekonomiska politik enbart mellan de 17 euroländerna. Utgången
              av skuldkrisen kommer att befästa trenden med fördjupat samarbete
              inom en mindre grupp länder som Sverige inte tillhör. Det gäller
              åtgärder för kontroll av skulder och budgetunderskott.
            </seg>
            <seg n="2a59acf7">
              Observera att det är saldot i budgeten som är det centrala för
              att hindra nya skuldkriser, inte budgetens sammansättning eller
              den offentliga sektorns storlek. Det bestämmer varje land för
              sig.
            </seg>
            <seg n="f40a8fa8">
              Med tanke på Sveriges mycket långtgående ekonomiska integration
              konjunkturmönster, handel, finansiella marknader, regleringar
              av finanssektorn och så vidare är euroländernas exkluderande samarbete
              ett växande bekymmer för oss i Sverige.
            </seg>
            <seg n="c709d5e8">
              I rum där vi inte finns med kan det fattas beslut med långsiktiga
              verkningar för oss och beslut som sannolikt inte tar full hänsyn
              till Sveriges särskilda förutsättningar och långsiktiga behov.
            </seg>
            <seg n="898ab76a">
              Vi har förvisso anledning att vara stolta över att Sverige som
              nation inte befinner sig i samma ekonomiskt trängda läge som de
              flesta andra EU-länder, men en sådan stolthet får inte slå över
              i bristande medkänsla med drabbade och förtvivlade människor och
              familjer i andra europeiska länder.
            </seg>
            <seg n="a066168b">
              Om man tycker att solidaritet och sammanhållning i ett samhälle
              är viktigt kan en sådan hållning inte göra halt vid Öresund och
              Ålands hav, utan den måste rimligen inkludera också människor
              i våra europeiska grannländer. Alla fransmän, greker och irländare
              är inte giriga bankdirektörer eller korrupta beslutsfattare, utan
              de är helt vanliga människor, vanligt folk.
            </seg>
            <seg n="5d18ebec">
              Liksom i fallen med Lettland, Island och Irland bör Sverige därför
              vara berett med liknande villkor och återbetalningsrutiner som
              i de här tidigare fallen att bistå med lån om enskilda människors
              lidande på så sätt kan mildras.
            </seg>
            <seg n="04df70c8">
              Är man stark ska man också vara snäll det lär oss seriefiguren
              Bamse. I dag är Sverige starkt. I morgon kan det dock vara vi
              svenskar som behöver andras stöd, ekonomiskt och politiskt. Vi
              bör därför inte glömma att investera i andra länders framtida
              vilja att vara lyhörda för våra framtida önskemål när det gäller
              inflytande och ekonomisk likabehandling.
            </seg>
            <seg n="c3838959">
              Vi i Sverige bör följa Bamses råd och se vårt deltagande i att
              lösa Europas skuldkris som en försäkringspremie för att vi ska
              få omvärldens stöd i händelse av framtida problem som vi behöver
              hjälp med.
            </seg>
          </u>
          <note type="speaker" n="c6066628">
            Anf. 6 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-8301768f216bdf26-0" n="6adb0e81">
            <seg n="214cfe0b">
              Fru talman! Europa befinner sig alltjämt, tre år efter att finanskrisen
              briserade, i turbulenta tider. Den finansiella krisen fick global
              spridning, och den följdes av en djup lågkonjunktur, den värsta
              sedan depressionen på 1930-talet.
            </seg>
            <seg n="310c51b7">
              I dess spår förvärrades de problem med stora budgetunderskott
              och statsskulder som redan fanns i bland annat många euroländer
              och USA, till följd av överbelåning, avsaknad av finanspolitiska
              ramverk och oaktsamhet med skattebetalarnas pengar. Dessutom bidrog
              omfattande finanspolitiska stimulanser och räddningspaket under
              de senaste krisåren till att ytterligare späda på de tidigare
              statsfinansiella problemen.
            </seg>
            <seg n="ecf30253">
              Finanskrisen och lågkonjunkturen följdes av en statsskuldskris,
              som vi alla vet, och under de senaste månaderna har denna skapat
              oro och medfört att den ännu bräckliga konjunkturåterhämtningen
              i många delar av världen fått sig en rejäl törn.
            </seg>
            <seg n="c18eeb22">
              Efter de senaste årens omfattande stimulanser står nu också många
              länder sämre rustade än 2008 för att möta en ny global kris. Det
              är oroväckande. Det gör det svårt att utforma en stabiliseringspolitik
              som kan motverka en kraftig försvagning av konjunkturen.
            </seg>
            <seg n="590c5609">
              Situationen förvärras dessutom av bristande krismedvetenhet och
              ett svagt politiskt ledarskap på många håll.
            </seg>
            <seg n="25c4085c">
              Som litet exportberoende land drabbades Sverige hårt av den djupa
              lågkonjunkturen, men vi tillhörde också de länder som återhämtade
              sig snabbast, mycket tack vare den efterfrågestimulerande och
              strukturellt riktiga politik som alliansregeringen förde.
            </seg>
            <seg n="11629d8c">
              Den politiska och finansiella oron i omvärlden drabbar givetvis
              även oss. Men till skillnad från de länder som nu är mitt uppe
              i den statsfinansiella krisen har Sverige ett betydligt bättre
              utgångsläge. Vårt strama finanspolitiska ramverk och vår budgetprocess,
              som Centerpartiet och Socialdemokraterna initierade i mitten av
              1990-talet, har i kombination med dagens regerings entydiga linje
              för ordning och reda i de offentliga finanserna medfört att vi
              har goda marginaler i statsbudgeten. Vi har inte köpt krisdrabbade
              företag och banker som vissa gjorde och ännu fler ville. Det är
              lärdomar som dessa som de nu skuldtyngda länderna måste ta till
              sig för att komma till rätta med sina problem.
            </seg>
            <seg n="7d0dd637">
              I dessa kristider är det mer än någonsin tidigare angeläget att
              EU:s medlemsländer och befolkningar visar solidaritet med och
              ställer upp för varandra. Denna solidaritet är dock avhängig att
              länder i kris sköter sina åtaganden, följer regelverken och även
              i praktisk handling visar att de eftersträvar ordning och reda
              i de offentliga finanserna. Det måste alltid löna sig att ta ansvar.
            </seg>
            <seg n="bd0552b9">
              I syfte att uppnå detta spelar nationella finanspolitiska ramverk
              en mycket viktig roll, och Centerpartiet anser att vi ska verka
              för att fler av EU:s medlemsländer, om än inte alla, tar efter
              denna framgångsrika modell.
            </seg>
            <seg n="2f904707">
              Inför starten av EMU 1999 fungerade det hägrande medlemskapet
              som en drivkraft för finanspolitisk disciplin och strukturella
              reformer, men därefter har detta avtagit. Skillnaderna mellan
              ekonomierna i euroområdet är alltjämt mycket stora. Detta ställer
              stora krav på flexibilitet och omställning i ekonomin och ordning
              och reda i finanserna, inte minst eftersom många verktyg har tagits
              bort från verktygslådan. Det går inte längre att devalvera sig
              ur en kris. Utvecklingen visar tyvärr att politikerna i euroområdet
              har haft svårt att leva upp till dessa utmaningar.
            </seg>
            <seg n="c34bc80b">
              Det är omöjligt att i dag veta hur skuldkrisen kommer att utvecklas,
              även på mycket kort sikt, och vad konsekvenserna kan tänkas bli.
              Euroländerna har tvingats öka sin finanspolitiska samordning och
              att stärka den ekonomiska integrationen. Jag kan konstatera att
              statsskuldskrisen har satt fokus på de institutionella, ekonomiska
              och finanspolitiska svagheter som Centerpartiet faktiskt påpekade
              i samband med den svenska eurofolkomröstningen. Det kan inte bli
              aktuellt med ett svenskt deltagande i den gemensamma europeiska
              valutan förrän dessa svagheter har rättats till. Vi kan också
              konstatera att det har varit bra för Sverige att stå utanför de
              här åren.
            </seg>
            <seg n="9c35fe0e">
              Därmed inte sagt att vi inte vill vara med och ställa saker till
              rätta och vara en del av räddnings- och reformarbetet. Sverige
              är starkt beroende av övriga EU-länder, och det är helt klart
              i vårt intresse att skuldkrisen löses och att agendan för tillväxt
              och konkurrenskraft stärks.
            </seg>
            <seg n="73a71c83">
              Centerpartiet anser att Sverige bör överväga att gå med i Euro
              plus-pakten som ju syftar till att garantera stabilitet, konkurrenskraft
              och sysselsättning i euroområdet. Vi tror att Sverige har mycket
              att lära övriga Europa, och den chansen tycker vi att vi ska ta.
            </seg>
            <seg n="589e240a">
              Det finns en stor skillnad mellan Sverige och en stor del av
              övriga Europa. Jag har redan varit inne på detta, men det är värt
              att nämna återigen.
            </seg>
            <seg n="bf4378cc">
              När andra pratar åtstramningar pratar vi reformutrymme.
            </seg>
            <seg n="654da357">
              När andra tvingas till skattehöjningar fortsätter vi att stegvis
              sänka det svenska skattetrycket för folk och företag.
            </seg>
            <seg n="af68a08f">
              När andra dignar under skuldberg har vi en alliansregering som
              steg för steg betalar av statsskulden.
            </seg>
            <seg n="8f851cbd">
              Det är, som titeln på budgetpropositionen 2012 lyder, tid för
              ansvar. För våra skuldtyngda vänner i Europa är det mycket hög
              tid för just ansvar. Man är inne på tilläggstid, och slutsignalen
              kan ljuda precis när som helst. Vi får dock hoppas att vi slipper
              höra talas om sudden death.
            </seg>
            <seg n="0d8950b0">
              (Applåder)
            </seg>
          </u>
          <note type="speaker" n="34ae92bd">
            Anf. 7 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" xml:id="i-2996d9d70097895b-0" n="9105b372">
            <seg n="9b541cd5">
              Fru talman! Den 14 september 2003 röstade en överväldigande majoritet
              av svenska folket nej till att ansluta den svenska kronan till
              euron. Men folkomröstningen innebar inte bara ett nej till euron.
              Det innebar också att svenska folket sade nej och tog avstånd
              från tanken att svenska skattebetalare ska vara med och finansiera
              eurozonens finanspolitiska misslyckanden eller havererade europeiska
              banker. Svenska folket har klart och tydligt deklarerat: Inte
              ur min plånbok!
            </seg>
            <seg n="8d3783ed">
              Det var 3 265 000 svenskar som sade nej i folkomröstningen 2003,
              de flesta utan högre ekonomisk utbildning. Det var akademiker,
              vanliga byggjobbare, undersköterskor, lärare, företagare, arbetslösa
              och pensionärer. Men de var begåvade med vanligt sunt förnuft.
            </seg>
            <seg n="31e2adef">
              Sunt förnuft, ja. Tyvärr verkar vår Herre inte ha varit alltför
              generös när han delade ut just den egenskapen till bland annat
              finansministern och kanske också Folkpartiets ekonomisk-politiske
              talesman.
            </seg>
            <seg n="0676029d">
              Här har vi en professor i nationalekonomi och en finansminister.
              Det är väl bra för en själv och förhoppningsvis för Sverige om
              man skaffar sig en bra utbildning och en hög titel. Men en hög
              utbildning innebär inte per automatik att man kan omsätta teori
              i praktik. Både professorn i nationalekonomi och finansministern
              ville i samband med folkomröstningen om euron 2003 ha en svensk
              anslutning. Vilken katastrof hade inte det varit? Men vad allvarligare
              är: Detta vill de fortfarande. De hade fel 2003, och de har inte
              mindre fel 2011.
            </seg>
            <seg n="c30f7f13">
              Vi ska från den svenska staten garantera det svenska banksystemet.
              Vi ställer upp på en svensk bankakut för svenska banker, med svenska
              skattepengar. Men vi ställer inte upp villkorslöst. Om svenska
              skattepengar ska rädda svenska banker är det en självklarhet att
              staten också tar över en del av ägandet och så fort det är ekonomiskt
              fördelaktigt säljer tillbaka andelarna till marknaden för att
              rädda skattebetalarnas pengar.
            </seg>
            <seg n="5baad620">
              Vi ställer inte upp på att svenska skattebetalare ska bidra till
              en bankakut inom EU eller euroområdet. Vi ställer inte upp på
              att Sverige ska pumpa in mer pengar i IMF. Vi vill inte se några
              eurobonds. Vi säger nej till direkt svenskt finansiellt stöd till
              Irland, ett land som 2010 hade ett budgetunderskott på över 31
              procent.
            </seg>
            <seg n="251556aa">
              Svenska folket har redan sagt sitt i frågan: Inte ur min plånbok!
              Respektera detta!
            </seg>
            <seg n="64e14e2d">
              Man säger att vi inte har något val, att vi, trots att vi inte
              är med i valutasamarbetet, måste stötta andra nationer och andra
              nationers banker med svenska skattebetalares pengar.
            </seg>
            <seg n="763caf3f">
              Man säger att vi inte har något val. Men det stämmer inte. Just
              det valet är den svenska alliansregeringens och andra EU-förespråkares
              val. Men det finns inga måsten. Det finns inget tvång. Tvånget
              finns bara för dem som till varje pris och till varje kostnad
              för svenska skattebetalare är beredda att försvara och upprätthålla
              sina stormaktsdrömmar, sina imperiebyggen och sin vision om Europas
              förenta stater.
            </seg>
            <seg n="c4a5d3b9">
              Det finns sådant som dessa herrar inte har vågat berätta för
              det svenska folket, i alla fall inte i klartext. De har bland
              annat inte vågat berätta vad som krävs för att få en fungerande
              europeisk union, en fungerande inre marknad och en väl fungerande
              valutaunion.
            </seg>
            <seg n="e1f723b8">
              För detta krävs nämligen likartade förutsättningar inom i stort
              sett alla delar av det civila samhället. Skatter, löner och avtal
              på arbetsmarknaden, pensionerna, socialförsäkringssystemen, regler
              och lagar för finansmarknaden och villkor för företagande men
              också mycket annat är bara en del av vad som måste harmoniseras
              för att man ska få det här projektet att fungera i praktiken.
            </seg>
            <seg n="ea0f9265">
              Glöm alltså den svenska modellen. Glöm den svenska skattefinansierade
              generella välfärden. Glöm svenskt självbestämmande.
            </seg>
            <seg n="7fca905d">
              Birgitta Ohlsson, folkpartistisk EU-minister, berättade klart
              och tydligt i SVT:s Agenda i söndags vad som nu måste hända i
              eurokrisens spår. Nu ska det stramas åt regelverk för den ekonomiska
              styrningen. Nu ska Sverige införlivas än mer i den politiska,
              ekonomiska och demokratiska katastrof som brukar kallas Europeiska
              unionen.
            </seg>
          </u>
          <note type="speaker" n="a70967f2">
            Anf. 8 LARS OHLY (V):
          </note>
          <u who="lars_ohly_9f9bb3" xml:id="i-f422566331fae61b-1" n="7131d229">
            <seg n="4d194fa0">
              Fru talman! Det blev inget tack till svenska folket. Jag hade
              kanske inte riktigt förväntat mig det heller. Moderaterna hade
              ju stämma i helgen. I stället för att besluta vad man skulle göra
              framåt beslutade man att skriva om historien. Plötsligt hade Moderaterna
              inte alls varit motståndare till allmän rösträtt. Man var för,
              enligt Moderaterna själva. Man hade inte alls varit motståndare
              till kvinnlig rösträtt. Man var för, enligt Moderaterna själva.
              Man hade inte alls ansett att den sydafrikanska befrielserörelsen
              ANC skulle terroriststämplas utan man hade varit i spetsen i kampen
              mot apartheid. Egentligen kanske det var så att Moderaterna var
              emot EMU och att svenska folket ska tacka er. Det kanske är så
              det är.
            </seg>
            <seg n="ae7027bc">
              Skämt åsido, Anders Borg, har du anledning att vara lite ödmjuk.
              Du har anledning, precis som andra som var på ja-sidan, att faktiskt
              verkligen tacka den majoritet som vågade stå emot när eliterna
              försökte driva in Sverige i eurosamarbetet.
            </seg>
            <seg n="cb2d3ec4">
              Ni har inte råd att höja a-kassan. Ni har inte råd att förbättra
              sjukförsäkringen. Ni har inte råd med klimatåtgärder värda namnet.
              Ni har inte råd att bekämpa arbetslösheten, särskilt bland unga.
              Men ni har råd med kanske 10 miljarder för att rädda franska och
              italienska banker. Det är inte ni ensamma om. Det är faktiskt
              alla partier i den här kammaren överens om utom Vänsterpartiet.
              Ni är beredda att ställa upp i en bankakut för att rädda franska
              och italienska banker.
            </seg>
            <seg n="c8c74e79">
              Det här är dåligt använda skattepengar. Det är att använda skattebetalarnas
              pengar på ett ansvarslöst sätt. När det finns möjligheter att
              i stället visa en väg ut ur krisen genom en radikal omfördelningspolitik
              och satsningar på jobb och klimatåtgärder väljer ni att ställa
              upp på en bankakut för de franska bankerna.
            </seg>
            <seg n="30389867">
              Euron är inte lösningen. Euron är en del av problemet.
            </seg>
            <seg n="f147dc59">
              I folkomröstningskampanjen påstod ni att eurosamarbetet skulle
              innebära stabilitet. Vi har väl aldrig haft så instabila ekonomiska
              förhållanden i Europa som i dag, framför allt i flera euroländer.
            </seg>
            <seg n="d8b7df86">
              Ni påstod att en gemensam ränte- och valutapolitik skulle vara
              till gagn för samtliga länder. Visst har vissa tjänat på det.
              Det visade ju Carl B Hamilton. Vissa länder har gått alldeles
              utmärkt därför att räntenivåer och valutapolitik har varit anpassade
              till deras konjunkturläge. Men andra har fått betala priset.
            </seg>
            <seg n="92ed5927">
              Ni påstod att euron var ett skydd mot spekulation. Samtidigt
              ser vi hur spekulationen, framför allt från bankerna, har drivit
              på och förvärrat krisen.
            </seg>
            <seg n="3f86d7a4">
              Det är alltså inte euron som är lösningen. Euron är en del av
              problemet.
            </seg>
            <seg n="bb951c09">
              Att driva banker måste för övrigt vara en av de mest riskfria
              verksamheter man kan ägna sig åt. Vinsterna går alltid ned i de
              privata aktieägarnas fickor. Men så fort man riskerar större förluster
              förväntar man sig att skattebetalarna står där och betalar notan.
            </seg>
            <seg n="e49318bc">
              När folk rånar banker hamnar de i fängelse. När banker rånar
              folk får de bonusar.
            </seg>
            <seg n="895dd1ce">
              Socialdemokraterna hade två budskap i dag. Det ena, som ni tack
              och lov är ganska ensamma om, är att ni är för euroobligationerna.
              Det andra är att det inte är eurons fel. Det är förfärande tomhänt.
            </seg>
            <seg n="331a64ed">
              Eliternas svar på den ekonomiska krisen just nu är mer av samma.
              Man driver på för en utveckling som redan har varit en orsak till
              att vi har de problem vi har. Mer av överstatlighet över den ekonomiska
              politiken, mindre utrymme för demokrati och ländernas möjlighet
              att själva bestämma. Mer av avreglering av finansmarknader men
              framför allt genom avreglering och privatisering av gemensamt
              ägande, vilket minskar stabiliteten och ökar spekulationerna.
              Mer av nedskärningar, framför allt för dem som aldrig har fått
              del av den fest som vissa regeringar har bjudit in till med skattesänkningar
              och annat.
            </seg>
            <seg n="8ee90b8e">
              Vi föreslår i stället en bankdelningslag. Låt oss se till att
              skilja bankernas spekulativa verksamhet från investeringsverksamheten,
              och låt oss se till att aldrig någonsin gå in med en enda krona
              för att garantera spekulation.
            </seg>
            <seg n="5d39b705">
              Det finns banker som är för stora för att falla, sägs det. I
              så fall undrar jag om de inte är för stora.
            </seg>
            <seg n="7c903927">
              Dessutom måste bankerna vara med och betala. Det är inte skattebetalarnas
              uppgift att komma som städgumma efter bankernas spekulationsfester.
            </seg>
            <seg n="cd05049a">
              Vi måste stoppa smyganslutningen till euron och stoppa den centralisering
              av den ekonomiska politiken som pågår just nu, där tjänstemannaregeringar
              inom EU, kommissionen, ska få mer makt och mer att säga till om
              och väljarna ska få mindre.
            </seg>
            <seg n="6e8af0b5">
              Dessutom måste vi investera. Vi måste investera i utbildning.
              Vi måste investera i jobb. Vi måste investera i klimatåtgärder
              och välfärd. Vi måste minska klyftorna jämlikhet och rättvisa
              i stället för bankakut. Solidaritet i stället för ökade klyftor
              och kanske lite ödmjukhet från en finansminister som stod på fel
              sida i folkomröstningen och som borde tala om för svenska folket
              att de hade rätt.
            </seg>
          </u>
          <note type="speaker" n="9501f733">
            Anf. 9 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-12b3da8d4c86e957-0" n="ab91d287">
            <seg n="5f14cfbb">
              Fru talman! Den ekonomiska krisen i Europa orsakas inte bara
              av ekonomiska missgrepp och felkalkyleringar. Det handlar inte
              bara om att kapitaltäckningen i bankerna har varit för låg eller
              att stabilitetspakten har varit för svag. Problemen har en djupare
              botten än så.
            </seg>
            <seg n="b886802e">
              Det handlar om etik och det handlar om moral. Även om det är
              okej enligt regelverket att spekulera i exotiska derivat med spararnas
              pengar eller att det skulle vara okej med stora underskott i statsfinanserna
              år efter år måste alla ställa sig frågan: Är det moraliskt försvarbart?
              Är det försvarbart att kortsiktiga vinster slår undan benen för
              ett långsiktigt hållbart ekonomiskt ansvarstagande?
            </seg>
            <seg n="209eaa4d">
              Krisen vi nu befinner oss i anser jag har sina rötter om inte
              helt i avsaknad av så i varje fall en grumligare syn på värden
              som måttfullhet, förvaltarskap, ödmjukhet, ansvarstagande, pålitlighet
              och ärlighet värderingar som faktiskt har basen i den kristna
              etiken. Det gäller inte bara för stater, banker och andra större
              institutioner utan även på det privatekonomiska planet. Att ha
              en hög belåning på sin bostad för att kunna konsumera mer är vare
              sig ansvarstagande eller gott förvaltarskap. Det alltmer påtagliga
              konsumtionssamhället har drag av att ha mist känslan för måttfullhet.
            </seg>
            <seg n="68bafe2c">
              Om banker och finanskoncerner hade varit mer måttfulla i sin
              jakt på vinster och bonusar hade finanskrisen kanske kunnat undvikas.
              Spekulationer kring finansiella instrument som få förstod effekterna
              av gav snabba vinster, men när så bubblan sprack blev fallet hårt.
            </seg>
            <seg n="81d8f920">
              Om regeringar i Europa och andra delar av västvärlden hade visat
              ett bättre förvaltarskap hade vi kanske inte sett land efter land
              med stora underskott i statsfinanserna och kraftigt ökade statsskulder.
              Skattemedel, investeringar i välfärd och statsfinanserna i stort
              måste förvaltas klokt och långsiktigt.
            </seg>
            <seg n="f9d2b353">
              Om vi förväntar oss att banker, företag och enskilda personer
              inte ska belåna sig för högt och leva över sina tillgångar ska
              självklart inte staten göra det heller. Ett visst mått av ödmjukhet
              inför dessa komplexa system och ekonomiska frågor skulle nog inte
              heller skada. Då ödmjukheten försvinner, försvinner också det
              kritiska tänkandet. Varför vågade alltför få ifrågasätta subprimemarknaden
              och den effekt handeln med subprimelånen gav upphov till? Varför
              var det alltför tyst när land efter land bröt mot stabilitetspakten?
            </seg>
            <seg n="e3c70881">
              Ödmjukhet ger eftertanke, något som ofta har saknats det senaste
              decenniet, när pengar flyttats, spekulerats och investerats i
              allt snabbare takt. Ansvarstagande är kanske en av de viktigaste
              delarna. Att regeringar inte har tagit ansvar för att hålla nere
              underskotten och att bankerna inte har tagit ansvar för en rimlig
              kapitaltäckning och för en fungerande kontroll av affärer och
              investeringar har skarpt bidragit till den kris vi nu står mitt
              uppe i.
            </seg>
            <seg n="6160ce7d">
              Även enskilda hushåll har brustit i sitt ansvarstagande då många
              lever antingen över sina tillgångar eller nära den gränsen utan
              marginaler och förväntar sig att någon annan ska gå in och täcka
              eventuella förluster.
            </seg>
            <seg n="8bd7a24f">
              Sist men inte minst måste vi se en större ärlighet i gällande
              ekonomiska frågor. Det är oacceptabelt att undanhålla information
              om underskott i statsfinanser. Det är oacceptabelt att föra aktieägare
              och sparare bakom ljuset om vilka spekulationer och investeringar
              man som bank har gett sig in på. Kan man inte förklara vad man
              håller på med kanske man inte ska hålla på med det man inte kan
              förklara.
            </seg>
            <seg n="f5f0f834">
              Fru talman! Nu står vi mitt uppe i en svår ekonomisk kris. Nu
              ska vi inte heller förspilla chansen att använda krisen till något
              långsiktigt positivt. Obalanser i systemet kan balanseras, och
              regelverk som uppmuntrar till förvaltarskap och ansvarstagande
              kan införas. Det ska vi förstås arbeta för, även om det kommer
              att göra ont ett bra tag framöver. Vad är alternativet?
            </seg>
            <seg n="3db3eecf">
              Alla samarbeten bygger på gemensamt ansvarstagande. Euron är
              ett utvecklat samarbete mellan europeiska länder som startade
              efter andra världskriget. Samarbeten bygger på solidaritet och
              vinnvinn-situationer. Man gör saker tillsammans som gynnar helheten,
              och man håller sig ifrån det som skadar helheten även om det kortsiktigt
              gynnar en själv.
            </seg>
            <seg n="3031d929">
              Vårt parti förespråkar social marknadsekonomi, en marknadsekonomi
              som bygger på långsiktig hållbarhet, förvaltarskap och moral.
              Målet med den sociala marknadsekonomin är samhällsgemenskap där
              alla medborgare och invånare har goda möjligheter att med hänsyn
              till andra förverkliga sina grundläggande värden, sina rättigheter
              och sin egen potential.
            </seg>
            <seg n="79c447fe">
              Vi är övertygade om att marknadsekonomi ger den mest effektiva
              fördelningen av resurser. Men effektivitet är faktiskt inte målet
              med vår politik. Kristdemokraterna strävar inte efter det mest
              effektiva samhället utan det mest mänskliga samhället. Ekonomin
              och finansmarknaden kan inte frikopplas från etiken. Enligt vårt
              synsätt måste finansmarknaden bygga på förvaltarskapstankens grundläggande
              idé om den enskildes vilja att ta ansvar som ägare och fatta goda
              beslut. Tillsyn från myndigheternas sida och styrmedel måste därför
              utformas på ett sådant sätt att långsiktigt ansvarstagande premieras
              framför kortsiktiga och icke hållbara vinster.
            </seg>
          </u>
          <note type="speaker" n="591fbc7e">
            Anf. 10 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-1" n="c311a811">
            <seg n="0963a1ef">
              Fru talman! Vi har nu hanterat krisen i Europas ekonomi och i
              världsekonomin sedan 2008. Sverige har gjort breda insatser för
              Irland, Lettland och Island, och vi har också deltagit i det europeiska
              samarbetet.
            </seg>
            <seg n="e74220ce">
              Jag vill i det sammanhanget passa på att tacka riksdagspartierna
              för det goda samarbete vi har haft i frågorna. Naturligtvis har
              några Lars Ohly talar för sig själv med sin retorik haft en annorlunda
              syn, men brett i Sverige har vi hittat gemensamma förhållningssätt
              som är bra politik därför att det är en ansvarsfull politik som
              gynnar Sverige och Europa som helhet.
            </seg>
            <seg n="937ff4b4">
              Jag tycker inte att vi ska förenkla diskussionen om eurokrisen
              till att den beror på en enskild faktor. Det är alldeles uppenbart
              att de skuldproblem vi ser i Europa finns också i andra länder
              som står utanför eurosamarbetet. Det är en belastning för en ekonomi
              att dra på sig mycket stora skulder eftersom den ekonomiska politiken
              blir en källa till osäkerhet. Det är alldeles uppenbart att också
              länder som Island och Lettland med stora banksystem har dragit
              på sig bekymmer med eller utan euron. Det är alldeles uppenbart
              att tillväxtproblem kan man ha i och utanför euroområdet.
            </seg>
            <seg n="26007b79">
              Vår uppgift måste vara att dra slutsatser för framtiden av detta.
              Vi ska ha en bättre ordning så att vi säkrar att utvecklingen
              av skulderna i den offentliga ekonomin inte fortgår. Vi måste
              komma tillbaka till ordning och reda i offentliga finanser. Vi
              måste bygga mer robusta system för att hantera bankerna, och vi
              måste ha en tillväxtpolitik som bättre grundar en långsiktig välfärdsutveckling.
              Det har varit alltför många år i de sydeuropeiska länderna utan
              fundamentala och nödvändiga tillväxtreformer.
            </seg>
            <seg n="55f1a6e2">
              Det vi nu har att diskutera, och som också ska fattas beslut
              om i samband med eurotoppmötet och Europeiska rådet i veckan,
              är regelverket för banker. Det är centralt att vi får ett gemensamt
              krav på hur mycket kapital bankerna ska ha under krisåren. Detta
              är en beståndsdel som ska läggas till att vi redan tidigare har
              byggt upp gemensamma och förstärkta system vad gäller tillsyn
              och regleringar. Vi måste ha hårdare regleringar som går närmare
              inpå kropp och banker, och vi måste ha en bättre och starkare
              tillsyn som gör att riskfyllda aktiviteter övervakas noggrannare.
              Detta är sant för Sverige, Europa, USA och Japan.
            </seg>
            <seg n="8c31b25a">
              Vi ska också gemensamt hitta vägar framåt när det gäller styrningen
              i Europa. Jag tror inte att lösningen på Europas problem är att
              eurogruppen bygger ett samarbete som lämnar de övriga EU-27-länderna
              bakom sig. Jag tror att det europeiska samarbetet är starkast
              och mår bäst när samtliga EU-länder deltar. Att vi står utanför
              eurosamarbetet är inte en ursäkt för oss att ha svagare regelverk
              eller sämre ordning i våra offentliga finanser. Vi är inte oeniga
              om vad vi vill ha för mål när det gäller offentliga finanser.
              Där är vi långsiktigt för ordning och reda.
            </seg>
            <seg n="179aa225">
              Euroländerna ska också samlas för att fatta beslut om att finansiera
              EFSF, den fond man använder för att hantera euroländer i kris.
              Det är bra och nödvändiga beslut som kan lägga grunden för att
              vi så småningom kommer tillbaka till en återhämtning. Vi måste
              också få en slutpunkt när det gäller diskussionerna om grekernas
              långsiktiga skuldsättning. Det är svårt att se hur ett land med
              170 procents skuld ska vara långsiktigt uthålligt.
            </seg>
            <seg n="47ab5326">
              Min slutsats är att vi har ett starkt Europasamarbete. Sverige
              ska vara en del av detta Europasamarbete. Vi ska bygga samarbetet
              på en gemensam grund, EU-27. Vi ska föra samarbetet framåt när
              det gäller tillväxtfrågor och långsiktiga ansvarsfrågor om uthållighet.
              Samlat kan Europa naturligtvis komma tillbaka till både god utveckling
              och stabilitet. Det kräver exakt samma grepp hemma som det gör
              i det europeiska samarbetet, det vill säga ordning och reda, långsiktiga
              investeringar i arbetslinjen, utbildning, forskning och utveckling.
              Det måste vara grunden för Europasamarbetet.
            </seg>
          </u>
          <note type="speaker" n="6a5d1fd4">
            Anf. 11 TOMMY WAIDELICH (S):
          </note>
          <u who="tommy_waidelich_889e31" xml:id="i-010d83d184b956d3-1" n="01e0b5ac">
            <seg n="7e25471b">
              Fru talman! Det är viktigt att komma ihåg det jag sade inledningsvis,
              nämligen att krisen inte beror på euron. Skuldkrisen i inte minst
              södra Europa, och även i andra delar av Europa, är en effekt av
              finanskrisen som startade 2008. Den är en effekt av tre decenniers
              nyliberalism avregleringar. Vi har avreglerat de finansiella marknaderna,
              och vi har under den tiden fått finanskris efter finanskris. De
              kommer med allt tätare mellanrum. Vad drar vi för slutsats av
              det? Jo, att vi måste skärpa regleringen av finansmarknaden. Vi
              måste ha bättre insyn. Vi måste ha bättre övervakning. Vi talar
              om en europeisk finansinspektion. Det går att utveckla de myndigheter
              som nu diskuteras på Europanivå för inspektion och översyn.
            </seg>
            <seg n="20b8ae82">
              Slutsatsen är att vi har avreglerat för mycket. Det är det som
              har lett till att vi har fått en skuldkris i takt med att skattebetalarna
              har fått ta över skulderna från finansmarknader som inte fungerar.
            </seg>
            <seg n="a05f80f7">
              Det är inte eurons fel att vi står där vi är. Det är inte euron
              som ungdomarna demonstrerar emot i Tokyo, New York eller Tel Aviv.
              Det är den sociala oron och de orättvisor som växer som en effekt
              av att skattebetalarna har att hantera de stora skulderna. Nedskärningar
              i välfärden, ökad arbetslöshet, bristande tillväxt och framtidstro
              är de frågor vi har att jobba med, inte euron, som en orsak till
              krisen.
            </seg>
            <seg n="8f0994fe">
              Sedan kan man också diskutera hur euron fungerar. Jag är besviken
              på hur euron har fungerat. Jag röstade ja. Jag trodde på den så
              kallade stabilitetspakten, men det började med att Tyskland och
              Frankrike började slarva på en gång. De följde inte underskottsmålen,
              det vill säga reglerna som finns för hur statsfinanserna ska se
              ut. Det innebar en signal till övriga euroländer att det inte
              var så viktigt. Jag tror att det var en orsak till att svenska
              folket röstade nej 2003. Redan då hade man börjat slarva med stabilitetspakten.
            </seg>
            <seg n="0bb45ee7">
              Det är inte euron som är orsaken till den sociala oro som sprider
              sig över hela världen. Det är finanskrisen som har orsakat skuldkrisen.
              Skattebetalarna får ta över de förluster som en avreglerad finansmarknad
              har skapat och de effekter som har påverkat den reala ekonomin
              genom minskad tillväxt och ökad arbetslöshet.
            </seg>
            <seg n="d1235d58">
              Vi måste återreglera eller omreglera den finansiella sektorn.
              Här finns en diskussion på EU-nivå med skärpta regler. Jag tycker
              att det går för långsamt. Jag tycker att EU bör öka takten med
              hjälp av Basel III och andra skärpta kapitaltäckningskrav, insyn
              och annat som jag har varit inne på. Jag tycker också att bankerna
              ska vara med och bidra. Vi bör diskutera en skatt på finansiella
              transaktioner eller någon annan form av skatt på den finansiella
              sektorn.
            </seg>
            <seg n="b23705af">
              Den finansiella sektorn är i dag mindre beskattad än andra sektorer.
              Bankerna måste vara med och bidra. Det är radikal fördelningspolitik
              att se till att också bankerna är med och bidrar till det som
              vi behöver göra för framtiden.
            </seg>
            <seg n="53065dd4">
              Det handlar inte bara om regleringar, insyn och övervakning och
              om ett bättre samarbete inom euroområdet för att lösa skuldkrisen.
              Det handlar också om att se till att vi får tillväxt, jobb och
              framtidstro igen så att dagens ungdomar inte blir den första generationen
              som får det sämre än sina föräldrar. Då krävs det investeringar
              i utbildning.
            </seg>
            <seg n="81818f17">
              Det som vi pekar på i vårt alternativ till budget för nästa år
              här i Sverige är utbildning högskoleutbildning, utbildning med
              bättre matchning och kvalificerad yrkesutbildning och också investeringar
              i infrastruktur. EU har här faktiskt gjort samma bedömning som
              vi, nämligen att vi behöver satsa på transeuropeiska nätverk,
              på Norrbotniabanan.
            </seg>
            <seg n="5cdd536a">
              Jag hoppas att regeringen också fyller på här och gör precis
              som man gör på EU-nivå, nämligen pekar ut viktiga framtidsinvesteringar.
            </seg>
          </u>
          <note type="speaker" n="56ce78e0">
            Anf. 12 PER BOLUND (MP):
          </note>
          <u who="per_bolund_61c5be" xml:id="i-5dd0157f06ee518a-1" n="669022a7">
            <seg n="0c911eb0">
              Fru talman! Inför folkomröstningen om euron här i Sverige 2003,
              men också senare, var Nobelbristagaren Milton Friedman mycket
              kritisk till EMU. Han gick till och med så långt att han förutspådde
              eurons kollaps. Han hävdade att eurozonen inte är ett bra valutaområde
              och att länderna och ekonomierna är för olika för att ha en gemensam
              räntenivå.
            </seg>
            <seg n="5a397c97">
              Frågan är varför en expert som Carl B Hamilton här i kammaren
              hävdar att Nobelpristagaren Milton Friedman hade fel, att många
              namnkunniga ekonomer som hållit med Friedman i de här frågorna
              har fel och att euron inte har med saken att göra.
            </seg>
            <seg n="7808a726">
              När vi nu kan se hur eurosamarbetet närmar sig en kollaps och
              ser hur ekonomier runt om i Europa, framför allt inom eurozonen,
              går väldigt dåligt, hur kan då Carl B Hamilton hävda att eurozonen
              är ett optimalt valutaområde? Hur kan man hävda att det är bäst
              för alla om Grekland, Irland och Tyskland har samma ränta? Och
              hur kan man säga att det är bäst om olika ekonomier med helt olika
              förutsättningar ska ha samma växelkurs? Jag tycker att det är
              att inte ta till sig kunskap i en orolig tid.
            </seg>
            <seg n="e240c197">
              Fru talman! I mitt tidigare inlägg talade jag om hur bra det
              är att svenska folket röstade nej till euron. Nu står vi inför
              ett annat viktigt val i ekonomin, framför allt i den europeiska
              ekonomiska politiken. Det handlar om vilka styrmedel som ska användas.
              Framför allt handlar det just nu om den så kallade Tobinskatten,
              en skatt på EU-nivå en skatt avseende finansiella transaktioner.
              Skatten har fått sitt namn efter en annan Nobelpristagare, James
              Tobin.
            </seg>
            <seg n="08fa008e">
              Nu har EU-kommissionen lyssnat till den gröna rörelsen och drivit
              fram ett förslag. Såväl Frankrikes Sarkozy som Tysklands Merkel
              är positiva till ett införande. Kommissionens ordförande Barroso
              har sagt så här om Tobinskatten: Skatten vore bra eftersom det
              är dags för finanssektorn att ge tillbaka ett bidrag till samhället.
              Det handlar om rättvisa. Om resten av samhällssektorerna bidrar,
              varför ska då inte banker också bidra?
            </seg>
            <seg n="06ffd2c8">
              Tobinskatten beräknas dra in 55 miljarder euro årligen. Intäkterna
              är tänkta att delas mellan EU och medlemsländerna. Skatten är
              tänkt att gälla från år 2014 och ska omfatta finansiella transaktioner
              mellan institutioner där åtminstone den ena parten finns inom
              EU.
            </seg>
            <seg n="50e39b2b">
              Det handlar om skatt på handel med aktier, obligationer och derivat
              som utförs framför allt mellan banker. Skatten gäller alltså inte
              medborgare och företag. Bolån, banklån, försäkringar och andra
              normala transaktioner för privatpersoner omfattas inte av skatten.
              Däremot skulle en sådan här skatt stabilisera de finansiella marknaderna
              och göra att flödena blev lite långsammare och lite mindre ryckiga.
            </seg>
            <seg n="86798a01">
              I Europa råder det stor enighet om att ett införande av en sådan
              bankskatt vore lämpligt. Det är till stor del de mäktiga bankerna
              med sina omtalade bonuskulturer och väldiga vinster som ligger
              bakom både finanskrisen och skuldkrisen. Det är banker och andra
              finansiella institut som låg bakom den lånekarusell i USA som
              orsakade finanskrisen 20082009. Det är också i mycket stor utsträckning
              bankerna i Europa, till exempel i Frankrike och Tyskland, som
              lämnat gigantiska lån till Grekland och Portugal trots att länderna
              gått med budgetunderskott som bara blivit större och större och
              alltså inte varit kreditvärdiga.
            </seg>
            <seg n="d6d59e3b">
              Trots denna uppenbara misskötsel av bankerna och trots att såväl
              EU-kommissionen som Frankrike och Tyskland är överens om att en
              bankskatt på finansiella transaktioner behövs säger den svenska
              regeringen nej.
            </seg>
            <seg n="96e1ffe6">
              I tv talar du, Anders Borg, gärna om hur bankerna behöver stramas
              upp och skärpa sig. Men nu när du har möjlighet att verkligen
              ställa dig på samma sida som vanligt folk och klargöra att även
              bankerna måste ta del av den nota som de själva bidragit till,
              varit med om att orsaka, säger du nej.
            </seg>
            <seg n="e3ad73fb">
              Vi i Miljöpartiet anser att bankerna ska ta ett ökat ansvar,
              och vi säger ja till en skatt på finansiella transaktioner på
              EU-nivå.
            </seg>
            <seg n="39628858">
              Jag skulle vilja säga som Shakespeare kanske skulle ha sagt:
              Tobin or not Tobin, that is the question.
            </seg>
            <seg n="e7116f23">
              Jag vill gärna ha ett besked från övriga partier här i riksdagen.
              Varför har ni så svårt att acceptera en Tobinskatt som gör att
              bankerna får betala en del av krishanteringen?
            </seg>
          </u>
          <note type="speaker" n="224c5840">
            Anf. 13 CARL B HAMILTON (FP):
          </note>
          <u who="carl_b_hamilton_f30000" xml:id="i-8ca61b5afbffe74d-1" n="3a393bdb">
            <seg n="5a955d21">
              Fru talman! Svaret på den sista frågan är att en sådan skatt
              inte skulle fungera. Den skulle inte ge några intäkter därför
              att handeln med värdepapper då skulle flytta från Europa till
              andra delar av världen där man inte har den här skatten.
            </seg>
            <seg n="c8bccee7">
              Låt mig också ge ett svar till Per Bolund om Milton Friedman.
              Jag har väl aldrig varit någon riktigt stark anhängare av honom
              och hans enögdhet i många sammanhang. Men en läxa av den här tiden
              är att vi delvis tittade på fel frågor. Med liv och lust diskuterade
              vi ett optimalt valutaområde, asymmetriska chocker och allt möjligt
              annat. Men det var inte där problemet låg. Problemet låg i skulduppbyggnaden,
              i att vissa länder tillät sig att ha allt större budgetunderskott.
              Det är nyckeln. Det är kärnfrågan.
            </seg>
            <seg n="068f1e92">
              Jag vänder mig nu till Lars Ohly. Varför gör jag det? Jo, därför
              att vi på 1990-talet införde en ny ordning i Sverige med utgiftstak,
              överskottsmål och ett finanspolitiskt ramverk vars centrala ambition
              var att förhindra nya skuldkriser och att förhindra att budgetunderskott
              uppstår i Sverige.
            </seg>
            <seg n="f3a2b34f">
              Det parti som under alla dessa år systematiskt och med störst
              kraft varit emot sådana här spärrar mot skulduppbyggnad och underskott
              är Vänsterpartiet. Hade Vänsterpartiet suttit vid makten under
              de här åren hade Sverige med en oändligt mycket större sannolikhet
              i dag tillhört bottenligan bland de skuldtyngda länderna.
            </seg>
            <seg n="5d27d1de">
              När Lars Ohly talar om dessa frågor är det som att bocken är
              satt till trädgårdsmästare. Med hans politik hade Sverige varit
              ett djupt skuldsatt land med stora underskott år efter år.
            </seg>
            <seg n="65e9a29e">
              En annan aspekt beträffande Lars Ohly är detta med solidaritet.
              Här ser vi på tv-skärmarna förtvivlade människor och fackföreningar
              demonstrera mot det som pågår. Vad gör då Lars Ohlys partikamrat
              i EU-nämnden när denne pressar statsministern? Jo, han kräver
              att statsministern ger garantier för att Sverige aldrig ska hjälpa
              dessa länder. Att dessa människor i nöd måste garanteras frånvaron
              av svenskt stöd har varit Jonas Sjöstedts linje.
            </seg>
            <seg n="06bd3205">
              Något mer osolidariskt har jag aldrig hört i EU-nämnden. Det
              duger inte att sjunga Internationalen på möten och att gå omkring
              med plakat. Det är vid individuella möten med människor som ligger
              illa till som solidariteten testas.
            </seg>
            <seg n="1e534d76">
              Nej, Lars Ohly, du är inte solidarisk och du har inte förmått
              driva en politik mot en skulduppbyggnad i Sverige!
            </seg>
            <seg n="077294c6">
              Jag håller med om väldigt mycket av det som Tommy Waidelich här
              sagt. Men jag blev lite förvånad när han talade om tecken på att
              nyliberalismen nått vägs ände. Men jag fattade det efter en stund,
              i och med det andra inlägget.
            </seg>
            <seg n="b127c55d">
              Man måste ändå säga att de sydeuropeiska länder som inte klarat
              den här situationen är länder som mer präglas av feodalism, av
              skråväsen och av gamla ekonomiska strukturer. Där är det en brist
              på ekonomisk liberalism. Det är det som varit deras problem konkurrensbegränsningar
              och bristande kontroller.
            </seg>
            <seg n="adf31c09">
              Jag tror att det behövs en något mer modifierad eller nyanserad
              analys när det sägs att nyliberalismen är skuld till att man befinner
              sig där man är. Det gäller förvisso Wall Street och dem. Jag tror
              att det är vad Tommy Waidelich syftade på.
            </seg>
            <seg n="97727538">
              Jag håller med om att det är ett otroligt viktigt arbete som
              nu pågår i Europa och i andra länder för att på olika sätt säkra
              och reglera den finansiella sektorn och bankerna.
            </seg>
          </u>
          <note type="speaker" n="c7fc0589">
            Anf. 14 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-8301768f216bdf26-1" n="6adb0e81">
            <seg n="35fc7b30">
              Fru talman! Vi är för närvarande inne i ett avgörande skede som
              kräver akut problemhantering för att en finansiell kollaps ska
              undvikas.
            </seg>
            <seg n="214fd695">
              När denna kritiska situation förhoppningsvis fått en lösning
              gäller det dock att blicka framåt. Europa har nämligen inte råd
              att vara introvert och osäkert alltför länge inte i en värld som
              präglas av globalisering, strukturomvandling och ett kunskapsintensivt
              näringsliv som drivs av förändringsförmåga, entreprenörskap och
              innovation.
            </seg>
            <seg n="f585d00b">
              Det finns ingen naturlag som säger att Europa kommer att fortsätta
              vara en rik och välmående del av världen. Vi har som få delar
              av världen stora ekonomiska, befolkningsmässiga och politiska
              problem att knäcka. Därför gäller det att vi tar EU:s nya tillväxtstrategi,
              Europa 2020, på betydligt större allvar än dess föregångare Lissabonstrategin,
              som i mångt och mycket var ett misslyckande.
            </seg>
            <seg n="eb4f17c2">
              EU:s medlemsländer har under en lång följd av år sackat efter
              till exempel USA, inte minst när det gäller tillväxt, konkurrenskraft
              och produktivitet. Det här kommer inte att gå framöver om vi ska
              behålla vår status som en ekonomisk supermakt. Att återupprätta
              EU:s konkurrenskraft och tillväxtpotential kommer på sikt att
              vara lika grundläggande som att värna ekonomisk och finansiell
              stabilitet. Även här handlar det om att alla länder måste göra
              sin hemläxa för sitt eget och för Europas bästa. Det ska heller
              inte vara möjligt att åka snålskjuts på andra, utan alla måste
              ta sitt gemensamma ansvar.
            </seg>
            <seg n="111665c8">
              Fru talman! När jag lyssnar på denna debatt känner jag mig väldigt
              nöjd över att vi har en alliansregering här i Sverige. Jag frågar
              mig hur alternativet hade sett ut. Milton Friedman används av
              delar av det gamla, förlorande regeringsalternativet som en auktoritet
              och källa. Andra delar beskriver honom som en elak människa som
              ville folk illa.
            </seg>
            <seg n="563336cc">
              Jag anser att Tommy Waidelich riskerar att kasta ut barnet med
              badvattnet när han i svepande ordalag kritiserar det han kallar
              för avregleringar, vilket i grunden var sunda reformer västvärlden
              gjorde och som Sverige genomförde under namn som Kjell-Olof Feldt
              och Göran Persson. Har Tommy Waidelich ringt till Göran Persson
              och berättat att det gamla arbetarepartiet numera tar avstånd
              från de reformer som fortsatte att göra Sverige rikt?
            </seg>
            <seg n="68354f7a">
              Tommy Waidelich vill ha mer regleringar. Jag tror att alla är
              överens om att vi måste förändra regleringarna, men Tommy Waidelich
              verkar se ett egenvärde i mer regleringar och nya skatter. Tobinskatten
              öppnar nu även Socialdemokraterna för. Jag är väldigt oroad för
              att detta skulle innebära ett fattigare Sverige och Europa där
              folk och företag får svårare att få finansiering för att förverkliga
              sina idéer. Det ekonomiska systemet sitter ihop, och man kan inte
              göra det så enkelt för sig att man säger att allt är fel. Det
              finns saker som är fel, och dem ska vi rätta till.
            </seg>
            <seg n="d289df37">
              Så skulle det vara om Tommy Waidelich var finansminister. Tänk
              då om Lars Ohly var finansminister, eller någon av hans efterföljare
              vem det nu blir! Både Lars Ohly här i dag och Jonas Sjöstedt i
              söndags i Agenda ställer svensk välfärd mot svenska insatser för
              ett sunt europeiskt banksystem. Gör man denna uppdelning förstår
              man inte väldigt grundläggande samband i den svenska ekonomin,
              och det är uppriktigt sagt oroande att ett svenskt riksdagsparti
              står och debatterar så.
            </seg>
            <seg n="764c80c0">
              För övrigt håller jag med Carl B Hamilton angående just Tobinskatten;
              det är en i grunden feltänkt konstruktion. Det finns betydligt
              bättre sätt, om det nu är nödvändigt, för denna sektor att betala
              mer i skatt.
            </seg>
          </u>
          <note type="speaker" n="a056ecf4">
            Anf. 15 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" xml:id="i-2996d9d70097895b-1" n="9105b372">
            <seg n="c0194b20">
              Fru talman! Om det nu är någon som undrar: Tobinskatt nej, tack.
            </seg>
            <seg n="2a2c5330">
              Finansministern talar sig varm för IFSF. Finland har nu tvingats
              garantera nästan 14 miljarder euro till stödfonden IFSF. Det motsvarar
              24 572 svenska kronor per finne eller, om man så vill, sju år
              av normala EU-avgifter för Finland. Det är väl inte undra på att
              det finska folket börjar bli lite surt.
            </seg>
            <seg n="cfa7f9f1">
              Tänk om räddningsaktionerna för euron verkligen skulle lyckas!
              Tänk om man med bland annat svenska skattebetalares pengar verkligen
              skulle kunna förhindra en kollaps av banksystemet inom eurozonen!
              Tänk om man från den svenska regeringens sida, i samarbete med
              andra EU-länder, räddar världen från en än värre kris genom att
              pumpa in svenska skattepengar i andra EU-länders banksystem! Vilken
              lycka det vore fantastiskt. Då är väl allt bra och all oro över.
              Men det är ju inte så; det är konstgjord andning.
            </seg>
            <seg n="dcc46730">
              Fru talman! Grundläggande förutsättningar för att få eurozonen,
              den inre marknaden och den europeiska unionen att fungera är inte
              på plats. Vi har inte liknande spelregler i samtliga berörda länder.
              Förutsättningarna för och kraven på penningpolitiken ser olika
              ut beroende på vart man kommer i eurozonen, och för all del i
              övriga EU. Det finns inga som helst förutsättningar för en fungerande
              euro. Att satsa svenska skattepengar på detta svarta hål är fullständigt
              huvudlöst.
            </seg>
            <seg n="ad1826de">
              Det är som att spela en landskamp i fotboll där spelare, medier
              och publik är på plats men där man glömde att rita linjer och
              inte bjöd in några domare. Det blir fullständigt kaos. Det ni
              eventuellt kan göra med era räddningspaket är att ge lagen lite
              lugn och ro i halvlek. Men sedan ska de ut i andra halvlek, och
              vad händer då? Planen ser likadan ut, och det finns fortfarande
              inga domare.
            </seg>
            <seg n="1983d7f1">
              Nu kanske man till äventyrs tror att vi sverigedemokrater är
              för hårdare EU-regleringar och att närmare knyta Sverige till
              EU. Nej, det är inte så. Ni behöver inte vara oroliga. Vi motsätter
              oss hårdare ekonomisk styrning för EU. Vi motsätter oss ytterligare
              skärpta krav på harmonisering av EU-ländernas lagar och regler,
              och vi värnar ett fritt och självständigt Sverige.
            </seg>
            <seg n="084386fe">
              Fru talman! Sanningen är att det finns en majoritet i denna kammare
              för att införa euro i Sverige. Problemet för euroförespråkarna
              i denna kammare, och anledningen till att de just nu inte lyfter
              upp frågan, är att det opinionsmässigt är lite fel läge lindrigt
              sagt. Men är det så att man alltid ska invänta rätt opinionsläge
              när man ska ha en folkomröstning? Ja, det brukar vara så när det
              gäller EU-förespråkares sida.
            </seg>
            <seg n="b82b2b47">
              Egentligen borde man dock generellt ha folkomröstningar när man
              kommer med en idé och står bakom denna, som till exempel Carl
              B Hamilton i valrörelsen i fjol. Han och Folkpartiet ville ha
              en förnyad folkomröstning om euron. Ja, men då gör vi det! Vi
              tar den i vår! Vi ställer upp på det. Vi ställer upp på att ha
              en folkomröstning om svenskt medlemskap i EMU till våren, så att
              vi därefter kan begrava denna stolliga idé för alltid.
            </seg>
          </u>
          <note n="5ad1fcae">
            I detta anförande instämde Mattias Karlsson (SD).
          </note>
          <note type="speaker" n="d594851c">
            Anf. 16 LARS OHLY (V):
          </note>
          <u who="lars_ohly_9f9bb3" xml:id="i-f422566331fae61b-2" n="7131d229">
            <seg n="aa1e4e61">
              Fru talman! Demonstrationerna i olika delar av världen har nämnts
              här. Som Tommy Waidelich sade: Det är inte mot euron man demonstrerar
              i USA, i Japan eller i Tel Aviv.
            </seg>
            <seg n="10b2e351">
              Vad demonstrerar vi för då, och vad demonstrerar vi mot? Jo,
              vi demonstrerar mot den avdemokratisering som sker när avregleringar
              och privatiseringar leder till ökad marknadsstyrning och minskat
              politiskt och demokratiskt inflytande. Vi demonstrerar också mot
              den överstatlighet som leder till att politiska beslut blir svårare
              att fatta.
            </seg>
            <seg n="424ed255">
              En gemensam penningpolitik fungerar inte; det visar den nuvarande
              situationen. Den förutsätter, för att få en möjlighet att fungera,
              också en gemensam finanspolitik. Det leder till mer överstatlighet,
              en europeisk finansminister, euroobligationer och minskad demokrati.
            </seg>
            <seg n="f75f783a">
              Vi demonstrerar mot orättvisorna. Vi demonstrerar mot att klyftorna
              ökar. Vi demonstrerar mot att de som ska betala priset i länder
              i kris alltid är de som aldrig blev bjudna på festen. Pensionsåldern
              ska höjas, lönerna ska sänkas, välfärden ska urholkas och fattigdomen
              ska öka. Allt detta förvärrar krisen och försvårar återhämtningen.
            </seg>
            <seg n="0f453671">
              Vi demonstrerar mot girigheten hos de fåtal som tillskansar sig
              stora bonusar och skattesänkningar när andra, framför allt sjuka,
              arbetslösa och pensionärer, får betala notan. Vi behöver reglera
              finansmarknaden.
            </seg>
            <seg n="b569934d">
              Vi behöver ingen bankakut som puttar in pengar, inte för att
              rädda välfärden och jobben utan de franska och italienska bankernas
              spekulation.
            </seg>
            <seg n="02ee639e">
              Vi behöver en skatt på finansiella transaktioner som gör att
              de finansiella institutionerna är med och betalar.
            </seg>
            <seg n="32071bb7">
              Vi behöver investera i klimatåtgärder, i minskade klyftor, i
              fler jobb och ökad välfärd det som ni i regeringen inte har råd
              med. Men till bankerna och deras spekulationer finns det alltid
              pengar. 10 miljarder för att rädda de franska och italienska bankerna
              har ni råd med, och det är ni inte ensamma om. Det gäller alla
              partier i denna riksdag utom Vänsterpartiet.
            </seg>
            <seg n="6e81e0ef">
              Carl B Hamilton fick ett litet utbrott. Det brukar han få, och
              det är alltid lika roligt. Från 1998 till 2006 var Vänsterpartiet
              med och styrde. Vi har fått mycket kritik av Carl B Hamilton för
              vad vi då åstadkom. Men en sak som vi åstadkom är just denna:
              1998, när vi tog över, var den svenska statsskulden 70 procent
              av bruttonationalprodukten. När vi lämnade 2006 var den 40 procent
              av bruttonationalprodukten. Vad var alltså resultatet av att Vänsterpartiet
              var med och styrde? Ja, det var i alla fall inte ett slöseri med
              allmänna medel, det var inte en ökande statsskuld och det var
              inte ett galopperande underskott, utan det var en ansvarsfull
              ekonomisk politik. Vi misslyckades med en del, och vi kunde ha
              gjort annat bättre. Men kom inte och påstå att de ansvarslösa
              är vi som har fått ned statsskulden!
            </seg>
            <seg n="ef30cf2f">
              Solidaritet pratade Carl B Hamilton om, men det är inte ett parti
              i den här riksdagen, inklusive Folkpartiet liberalerna, som har
              föreslagit en enda krona till Grekland. Ni har inte gjort det,
              och Anders Borg berömmer sig för att vi inte har varit med och
              betalat till Grekland. Så solidarisk var Carl B Hamilton.
            </seg>
            <seg n="63d72c09">
              Nej, Carl B Hamiltons lösning är euron. Vi ska gå med i euron
              så fort som möjligt, ju förr desto bättre. Det här sade jag i
              partiledardebatten, och det gäller lika mycket nu. Jag sade det
              då till Jan Björklund och jag säger det nu till Carl B Hamilton.
              Du och Jan Björklund står där på kajen i South Hampton och ropar
              efter Titanic: Vi vill följa med! Det är en usel politik, Carl
              B Hamilton.
            </seg>
          </u>
          <note type="speaker" n="b827d917">
            Anf. 17 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-12b3da8d4c86e957-1" n="ab91d287">
            <seg n="f4847d8a">
              Fru talman! Vi har nu hört många olika partier, och vi har kanske
              lite olika uppfattning om vad som är orsaken till krisen. Men
              som vi ser det bottnar det i de statsfinansiella delarna. Kan
              man hålla koll på det egna landets statsfinanser har man också
              handlingsfrihet och slipper att stå med mössan i hand och fråga
              efter lån.
            </seg>
            <seg n="a5607c46">
              Vägen framåt i dag? Ja, vi har en del som är emot EU över huvud
              taget här. Det är två partier. Vi har de som är för EU-samarbetet.
              De är desto fler i den här samlingen. Sedan råder det delade meningar
              om ifall vi ska vara med i eurosamarbetet eller inte. Ska vi gå
              med i dag? Svar: Nej, det är en självklarhet. I det här läget
              måste man reda ut den här obalansen innan man kan ta ställning
              till detta.
            </seg>
            <seg n="726d515a">
              Samarbete kräver lojalitet, och jag var inne på det. Det kräver
              förhållningssätt. Och regelverkens utformning kan ställas i proportion
              till hur länderna var för sig sköter sig i det här samarbetet.
              Om det inte fungerar ja, då måste det till fler regelverk. Och
              den kris som vi befinner oss i nu leder faktiskt till den yttersta
              prövningen av detta samarbete. Obalanserna måste korrigeras, och
              nu testas samarbetet i Europa på allvar.
            </seg>
            <seg n="f21b225e">
              Finansminister Anders Borg har tillsammans med övriga beskrivit
              en massa åtgärder som är på gång, men jag ska inte gå in på dem.
            </seg>
            <seg n="e41a10d2">
              Jag vill deklarera vad vi kristdemokrater tror på. Vi tror faktiskt
              på det här samarbetet med EU. Vi tror på grundtanken med EU. Vi
              tror på ett eurosamarbete som på sitt sätt faktiskt är någonting
              positivt. Vi tror på den solidariska kraft som nu visar sig i
              den kraftsamling som pågår i Europa och inom euroområdet.
            </seg>
            <seg n="2426b415">
              Varför tror vi på det? Jo, därför att vi tror att det gynnar
              de mest ekonomiskt utsatta. Det gynnar dem som har de minsta marginalerna,
              och det håller ihop ett Europa som gång på gång slagits sönder
              genom otaliga krig. Det är vad vi kristdemokrater tror på. Men
              samarbete är inte lätt. Det blir obalanser och uppstår kriser,
              och vi är i en sådan nu.
            </seg>
            <seg n="d1fb6f8a">
              Sedan tycker jag att det är lite lustigt när Lars Ohly försöker
              göra sig lustig kring detta att folk som rånar banker får fängelse
              och att banker som rånar folk får bonusar. Det kanske är ett skämt
              som hör hemma i fikarummet, men jag tycker inte att det är ett
              skämt som passar här inne, om jag ska vara allvarlig. Av vilken
              anledning? Jo, därför att samtidigt står Lars Ohly här och förordar
              en bankdelningslag. Han står upp för det, och det kan man göra.
              Men det innebär då samtidigt att han fortsätter att tycka att
              banker ska ha chansen att råna folk. Det blir konsekvensen av
              det hela. Annars måste du gå in och förstatliga varenda bank.
              Är det detta som du vill ha sagt ska du också säga i talarstolen:
              Jag vill förstatliga alla banker. Annars har du gett en möjlighet
              för den här linjen att fortsätta fungera åt det hållet.
            </seg>
            <seg n="294c3cc0">
              Tommy Waidelich vill reglera mer. Här tycker jag också att det
              är tydligt, och jag håller helt med om vad Carl B Hamilton säger,
              att det ju är brist på dessa avregleringar som har bidragit till
              en stor del av den situation man är inne i nu.
            </seg>
            <seg n="aaa81549">
              Tobinsskatten vill Per Bolund ha lite respons på. Ja, Tobinskatt
              skulle fungera om alla länder vore med på det, men så är inte
              fallet. Vad Per Bolund vill införa innebär att företag och börsen
              försvinner någon annanstans. De kommer att hamna utanför Europa
              och de länder som är med i Tobinskattens del. Vi vet hur det gick
              med valpskatten, som har provats här i Sverige, och hur den gynnade
              de olika företagen.
            </seg>
            <seg n="4e5ee156">
              Till sist: Mot samarbete det tycker jag framgår väldigt tydligt
              står Vänsterpartiet tillsammans med Sverigedemokraterna, framför
              allt i den här frågan. Det är en tydlig skiljelinje i svensk politik,
              och det är någonting som jag tycker att vi ska ta med oss från
              den här debatten.
            </seg>
          </u>
          <note type="speaker" n="cdb1e7dc">
            Anf. 18 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-2" n="c311a811">
            <seg n="e5aead97">
              Fru talman! Bakgrunden till den ekonomiska kris vi nu ser är
              årtionden av felaktiga ekonomiska beslut. Det går inte att komma
              ifrån att det handlar om att länder i Europa och utanför har byggt
              upp för stora underskott. Man har dragit på sig större offentliga
              utgifter än man är beredd att betala skatt för. Man har dragit
              på sig kostsamma system som inte ger så goda effekter på tillväxten
              som man har hoppats på. Det här är sant för USA, det är sant för
              Grekland och det är sant för Irland och Lettland.
            </seg>
            <seg n="6374fbfa">
              Vi har haft för lite av tillväxtpolitik och grundläggande reformer
              som gör att marknader fungerar. Det är ingen slump att Grekland
              i alla de konkurrenskraftsmätningar som görs kommer sist bland
              de europeiska länderna. Det är ingen slump att man har högst detaljhandelsmarginaler
              och högst priser på många produkter. Det är ingen slump att man
              har den lägsta andelen utrikeshandel bland de europeiska länderna.
            </seg>
            <seg n="13490efe">
              Det har handlat om att vi har haft en alldeles för svag tillsyn
              och alldeles för svag reglering av de finansiella systemen. I
              alltför många länder har man talat om finansplatser och expansiva
              utvecklingar av banksystem som i grund och botten inte svarat
              mot en realekonomisk grund.
            </seg>
            <seg n="a4ae13f4">
              Det är klart att den finansiella sektorn framöver måste regleras
              och hanteras med stramare tyglar. Det är därför som vi i Sverige
              som första land har infört en stabilitetsavgift, och andra har
              följt efter oss, inte minst Obama i USA men också här i Europa.
              Bankerna får helt enkelt sätta av pengar nog för att vi i framtiden
              ska kunna hantera framtida bankkriser. Det där är säkert åtgärder
              som vi kan gå vidare med liksom likviditetsavgifter, som gör att
              vi får en ersättning för de risker bankerna tar med sin dollarfinansiering.
            </seg>
            <seg n="e0aa7b96">
              Det är alldeles uppenbart att vi i Sverige har kunnat ta över
              ägande av banker. I Carnegie och Kaupthing har aktieägarna inte
              fått behålla sina andelar, utan staten har säkrat sina pengar.
              Det här är sant i Sverige, det här är sant i Europa. Det är det
              som är den grundläggande utgångspunkten för det samarbete vi har
              och det arbete som vi ska driva framåt.
            </seg>
            <seg n="3d57574a">
              Sverige har sin plats i Europa. Den platsen är den enda där vi
              har en möjlighet att göra våra intressen hörda. Därför ska vi
              driva en fortsatt aktiv Europapolitik.
            </seg>
          </u>
          <note type="speaker" n="b1a51600">
            Anf. 19 TOMMY WAIDELICH (S):
          </note>
          <u who="tommy_waidelich_889e31" xml:id="i-010d83d184b956d3-2" n="01e0b5ac">
            <seg n="857ca722">
              Fru talman! Det talas om avregleringar här, och man pekar på
              att Grekland och Italien inte har reglerat i tillräcklig utsträckning.
              Men min poäng är att det började i den avreglerade finanssektorn.
              Det började med att Lehman Brothers, en investmentbank som egentligen
              var helt oreglerad, föll. Det var ju så det hela började. Sedan
              fick det spridningseffekter över hela världen på grund av att
              finansmarknaderna är så sammanflätade.
            </seg>
            <seg n="14a5792b">
              Jag ska bara ta några exempel på era idealländer. Irland, den
              keltiska tigern, hade väldigt starka statsfinanser före finanskrisen
              men har nu väldigt dåliga statsfinanser på grund av att man fick
              gå in och ta hand om bankerna. Spanien hade också starka statsfinanser
              före krisen, lika starka som Sverige, men har också drabbats av
              en skuldkris därför att man har fått gå in och ta hand om bankerna.
            </seg>
            <seg n="e3a02997">
              Grundproblemet är den finansiella marknaden och att den har varit
              så pass avreglerad. Man kan peka på Grekland, men vad drar ni
              för slutsatser av Irland som är den mest avreglerade marknaden
              enligt ert sätt att se det och den keltiska tiger som vi skulle
              inspireras av i Sverige? Det finns en del insikter som bör spridas,
              och man ska inte slentrianmässigt peka på Grekland. Problemet
              är mycket större än så.
            </seg>
            <seg n="9da8d97b">
              Lars Ohly! Jag har aldrig sett några demonstrationer mot överstatlighet
              eller mot euron någonstans, inte ens i Madrid som är en del av
              eurosamarbetet. Där demonstrerar ungdomar och andra mot de sociala
              nedskärningarna, mot den ökade arbetslösheten och mot att trygghetsnäten
              försämras. Det är dessa problem vi har att ta itu med. Då kan
              det ibland finnas skäl för bankstöd för att se till att den finansiella
              sektorn och bankerna inte rasar samman och att det får spridningseffekter.
            </seg>
            <seg n="b1b2e3e2">
              Det kan även få spridningseffekter i Sverige, men då ska vi se
              till att vi har säkerheter. I detta sammanhang heter säkerhet
              statligt ägande, och det borde Lars Ohly bejaka.
            </seg>
          </u>
          <note type="speaker" n="9be4a0a9">
            Anf. 20 PER BOLUND (MP):
          </note>
          <u who="per_bolund_61c5be" xml:id="i-5dd0157f06ee518a-2" n="669022a7">
            <seg n="fa15c14d">
              Fru talman! Jag kan inte undgå att bli lite beklämd över de reaktioner
              jag har fått här i kammaren på min fråga om skatt på finansiella
              transaktioner. Det som kommer fram är en enorm rädsla och osäkerhet.
              Man går från att hävda att Europas ekonomi i grunden är stark
              och att Europasamarbetet gör att vi får en stark och stor ekonomisk
              zon till att så fort en Tobinskatt eller skatt på finansiella
              transaktioner nämns vända 180 grader och hävda att Europas ekonomi
              inte är vatten värd. Så fort vi inför en sådan skatt på finansiella
              transaktioner kommer alla investeringar att försvinna från Europa
              till andra delar av världen.
            </seg>
            <seg n="0d3e9bdf">
              Denna politik går inte ihop, och man måste någon gång bestämma
              sig. Tror man på Europas ekonomi eller inte? Om man tror på den
              är det rimligt att införa en skatt på finansiella transaktioner
              som gör att bankerna är med och betalar en del av den krishantering
              som Europa behöver.
            </seg>
            <seg n="01c307f7">
              När vi nu har chansen och hör Merkel i Tyskland, Sarkozy i Frankrike
              och Barroso i EU-kommissionen säga att detta är bra drar svenska
              politiker och framför allt den politiska majoriteten i riksdagen
              i bromsen i stället för att försöka se om det kan vara en väg
              framåt. Det är beklagligt.
            </seg>
            <seg n="b5acb5ff">
              Något annat som är beklagligt är att man försöker använda krisen
              i Europa för att skapa ökad överstatlighet och gå mot mer av ett
              Europas förenta stater. Det är något som vi i Miljöpartiet motsätter
              oss. Vi tror till exempel inte att euroobligationer är en väg
              framåt, att låta länder som har dålig ekonomi låna till samma
              ränta som länder som har god ekonomi. Länder med god ekonomi,
              som har skött sina finanser, blir då straffade och får ta på sig
              att sanera dåliga ekonomier. Vi tycker att ekonomierna måste sanera
              sig själva och att varje land måste ha sunda statsfinanser.
            </seg>
            <seg n="914fbd02">
              Vi föredrar i stället mer mellanstatligt samarbete och tror att
              det är vägen framåt.
            </seg>
          </u>
          <note type="speaker" n="2e79998e">
            Anf. 21 CARL B HAMILTON (FP):
          </note>
          <u who="carl_b_hamilton_f30000" xml:id="i-8ca61b5afbffe74d-2" n="3a393bdb">
            <seg n="fc08c398">
              Fru talman! När man går in med en bankakut och räddar banker
              är det inte som Lars Ohly tycks tro Europas Wallenbergare med
              cylinderhattar som ska räddas utan vanliga löntagare, insättare
              och pensionssparare. Det är deras risk för ruin som man undviker
              genom att gå in med en bankakut. Och naturligtvis ska ägarna inte
              bara få tillbaka aktierna och fortsätta som förut.
            </seg>
            <seg n="0d5ea45b">
              Vi har exempel på hur vi gjorde i Sverige på 1990-talet. Det
              var en framgångsrik politik.
            </seg>
            <seg n="6d0cc5dd">
              I snart sagt varje budgetmotion, Lars Ohly, har Vänsterpartiet
              varit emot det finanspolitiska ramverket med överskottsmål och
              utgiftstak för att ni vill ha större svängrum. Men den breda väg
              som ni anvisar är också en väg mot skuldsättning och budgetunderskott.
              Ni hade släppt fram en alltför slapp finanspolitik. Det är därför
              jag säger att Vänsterpartiets politik på detta område är som att
              sätta bocken till trädgårdsmästare.
            </seg>
            <seg n="b8831c72">
              Tommy Waidelich säger att det inte alls bara var den offentliga
              skulden i Irland och Spanien. Nej, de privata skulderna blev offentliga
              skulder; det är riktigt.
            </seg>
            <seg n="ea12cc11">
              Det som skedde i dessa två länder visar att vi inte kan överlämna
              konjunkturpolitiken och problemen till riksbankerna som vi trodde.
              Vi måste också driva finanspolitik. I dessa fall hade man kunnat
              införa tak på hushållens upplåning ungefär på det sätt som vi
              gjort i Sverige, och det finns andra metoder också.
            </seg>
            <seg n="d29cc006">
              Finanspolitiken har fått en renässans, bland annat mot bakgrund
              av det som skett i Spanien och Irland.
            </seg>
          </u>
          <note type="speaker" n="30f28e2f">
            Anf. 22 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-8301768f216bdf26-2" n="6adb0e81">
            <seg n="f8333efa">
              Fru talman! Lars Ohly talade i ett anförande om vi i Occupy-rörelsen.
              Har du tältat på gatan, Lars Ohly? Det har inte riktigt framgått
              i nyhetsrapporteringen. Du anklagade Anders Borg och Moderaterna
              för att försköna historien, men man kanske ska sopa framför egen
              dörr.
            </seg>
            <seg n="961286e1">
              Du är stolt, Lars Ohly, över att skuldbördan minskade mellan
              1998 och 2006, under Vänsterpartiets tid som stödparti. Det du
              inte nämner är att när krisen var som störst, 1994, fick Vänsterpartiet
              inte vara med. Då var det upp till Centerpartiet att reda ut härvan
              tillsammans med Socialdemokraterna.
            </seg>
            <seg n="4dafeda2">
              Den pågående krisen har gjort att euroländerna sluter sig allt
              närmare. Det är en naturlig utveckling på många sätt. Det finns
              dock faror med detta som vi i Sverige, och övriga icke-euroländer,
              måste se upp med så att den svenska delen av det lite bredare
              europeiska samarbetet inte hotas.
            </seg>
            <seg n="076555fb">
              Krisen till trots, eller kanske på grund av den, måste Europa
              fortsätta hålla ihop. Bara på det sättet kan vi möta morgondagens
              globala möjligheter och utmaningar.
            </seg>
            <seg n="671d99f3">
              Jag tackar Vänsterpartiet som tog initiativ till denna viktiga
              debatt. Slutligen vill jag dock varna för de tendenser till nationalism
              och isolering som vissa partier i kammaren har gjort till sin
              affärsidé och även andra uppvisar bland dem tyvärr Vänsterpartiet.
            </seg>
          </u>
          <note type="speaker" n="56803b32">
            Anf. 23 SVEN-OLOF SÄLLSTRÖM (SD):
          </note>
          <u who="sven-olof_sallstrom_d28bdc" xml:id="i-2996d9d70097895b-2" n="9105b372">
            <seg n="c8af6407">
              Fru talman! Anders Borg sade vid ett tillfälle i en TT-intervju
              att fascinationen för att hålla fast vid EU-tanken och euron kanske
              inte är framför allt ekonomisk utan politisk. Anders Sellström
              säger i denna debatt att det är bra att hålla ihop Europas länder
              i ett samarbete för att undvika konflikter, och Carl B Hamilton
              har vid ett tidigare tillfälle uttryckt att han ser EU som framför
              allt ett fredsprojekt.
            </seg>
            <seg n="28fc340c">
              Okej, men det är rätt historielöst att påstå att fria demokratiska
              nationalstater är ett hot mot freden i Europa. Nästan alla konflikter
              och krig i europeisk historia har sitt ursprung i försöken att
              mot folkets vilja bygga ett imperium, upprätthålla ett imperium
              eller försvara ett imperium när det av politiska, ekonomiska,
              religiösa, etniska eller kulturella orsaker faller samman.
            </seg>
            <seg n="7bda368e">
              Fungerande demokratiska nationalstater, Carl B Hamilton, går
              inte i krig mot varandra. Det har aldrig någonsin hänt i världshistorien.
            </seg>
            <seg n="1597b409">
              Däremot är ett imperiebygge med svagt folkligt stöd och inneboende
              ekonomiska, religiösa, kulturella och politiska motsättningar
              en grogrund för konflikter.
            </seg>
            <seg n="aad6f45c">
              Vem är det som hotas av den svenska valutan? För vilka är den
              svenska valutan ett hinder? Jo, för dem som har dessa stormaktsdrömmar
              och som ser ett Europas förenta stater framför sig.
            </seg>
            <seg n="64d38b31">
              Jag lovar att den svenska kronan inte är ett hot mot stabiliteten,
              freden och det öppna demokratiska samhället. Den här valutan den
              svenska femtiolappen är en garant för fred, stabilitet, självbestämmande
              och frihet.
            </seg>
          </u>
          <note type="speaker" n="8bb484d1">
            Anf. 24 LARS OHLY (V):
          </note>
          <u who="lars_ohly_9f9bb3" xml:id="i-f422566331fae61b-3" n="7131d229">
            <seg n="9a833f4a">
              Fru talman! Jag vill tacka finansministern och övriga deltagare
              i debatten. Det har varit en bra debatt, även om det har funnits
              ganska lite av ödmjukhet från dem som år 2003 så envetet stred
              för ett svenskt deltagande i euron, men som tack och lov förlorade.
              De borde i dag tacka det svenska folk som såg till att vi inte
              steg på Titanic.
            </seg>
            <seg n="8677942e">
              Nu ser man hur lösningarna på krisen formuleras som mer av samma.
              Det som man tidigare sade att euron skulle bidra med försöker
              man nu komma fram till genom fler överstatliga beslut och mer
              avregleringar och försämringar för vanligt folk. Klyftorna ökar,
              och i spåren av den krishanteringen ökar främlingsfientlighet,
              rasism och högerextremism.
            </seg>
            <seg n="37788721">
              Det är lätt att vända sig till de enkla lösningarna när man upplever
              vardagen och verkligheten som orättvis och ojämlik och möjligheten
              att påverka som marginell.
            </seg>
            <seg n="fb03c779">
              Det vi ser just nu är en förfärande utveckling bort från demokratin
              genom avregleringar, genom privatiseringar, genom att människor
              känner hopplöshet i stället för makt och genom att institutioner
              ska ta över de folkvaldas roll. Det är en utveckling som jag vill
              varna alldeles särskilt för.
            </seg>
            <seg n="68269bc8">
              Det finns också skäl att varna för att vi till varje pris ska
              stå upp som städgummor med skattebetalarnas pengar när en sektor
              krisar, som banksektorn. Bankerna har tjänat miljarders miljarder.
              De pengarna har gått rakt ned i privata aktieägares fickor, men
              så snart det krisar räknar man med att vi folkvalda, med argumentet
              att det är småspararnas intressen man ska värna, ska ställa upp
              med miljarder för att rädda bankerna. Vänsterpartiet är det enda
              parti i Sveriges riksdag som säger nej till detta. Det har klargjorts
              mycket tydligt i den här debatten.
            </seg>
          </u>
          <note type="speaker" n="b3f805c4">
            Anf. 25 ANDERS SELLSTRÖM (KD):
          </note>
          <u who="anders_sellstrom_d0c3af" xml:id="i-12b3da8d4c86e957-2" n="ab91d287">
            <seg n="6fb10cbc">
              Fru talman! Det mesta torde väl redan vara sagt i debatten.
            </seg>
            <seg n="f39e35c1">
              Kortsiktighet har trängt undan det långsiktiga ansvarstagandet.
              Det är grundproblemet oavsett grundorsak. Vare sig det handlar
              om att spekulera bort sparkapital eller om att försätta stater
              på gränsen till bankrutt är det uttryck för samma sak. Känslan
              av ansvar för framtida generationer har ersatts av en bekymmerslös,
              lättsinnig otålighet att maximera nyttan för dagen.
            </seg>
            <seg n="3cf88cea">
              Hur framtidens Sverige ser ut vet vi inte säkert. Hur framtidens
              Europa kommer att gestalta sig vet vi inte heller. Utvecklingen
              avgörs av hur vi i dag tar hand om och vägleder våra barn och
              unga och hur mycket vi investerar i deras uppväxt. Lyckas vi förvalta
              och förmedla en värdegrund som håller för att bygga ett öppet
              fritt och välmående land? Förvaltar vi det ekonomiska, kulturella,
              sociala och andliga kapital som är nödvändigt för att ett samhälle
              ska kunna hålla ihop? Hur når vi ett förhållningssätt som innebär
              tidiga korrigeringar av små obalanser för att motverka behovet
              av de stora korrigeringarna när det gungar betänkligt?
            </seg>
          </u>
          <note type="speaker" n="24efc8d5">
            Anf. 26 Finansminister ANDERS BORG (M):
          </note>
          <u who="unknown" xml:id="i-232cf243830ee28f-0" n="c311a811">
            <seg n="ee0e006b">
              Fru talman! Jag vill börja med att tacka Lars Ohly och de övriga
              meddebattörerna för en bra och viktig debatt om Europapolitiken
              som kommer så lägligt den bara kan givet att vi står inför stora
              beslut de närmaste dagarna.
            </seg>
            <seg n="255ab3d7">
              Min utgångspunkt i Europapolitiken är naturligtvis att jag tror
              på ett europeiskt samarbete. Sverige är ett litet öppet land som
              inte har någon möjlighet att göra sin röst hörd i världsekonomin
              på någon annan plats än via det europeiska samarbetet. I den nya
              globaliserade världsekonomi som växer fram kan inte Sverige ha
              en stark ensam röst i den framtida utvecklingen. Sveriges plats
              i världen är Europa. Det är där vi kan tala för våra värderingar
              om social trygghet, långsiktighet, hållbarhet, företagsamhet,
              kunskap, frihet och rättvisa. Det är Sveriges plats i Europa.
            </seg>
            <seg n="f1356f26">
              Den grundläggande frågeställningen när vi diskuterar krisen i
              Europa är naturligtvis hur vi långsiktigt skapar trygghet, tillväxt
              och välfärd. Det är de grundläggande reformer som vi sätter under
              benämningar som arbetslinje, kunskap och forskning, företagsamhet
              och samarbete som lägger grunden för att nationer växer och klarar
              av att utvecklas. Det är naturligtvis också den plats som Sverige
              har i det europeiska samarbetet, nämligen att försvara en utveckling
              som leder till både bra tillväxt och bra välfärd för alla medborgare.
            </seg>
            <seg n="e8da5549">
              Vi vill gärna se ett starkare Europasamarbete. Det behövs stärkt
              beslutskraft i euroländerna. Det är alldeles uppenbart att beslutskraften
              har varit för dålig. Men det får inte ske till priset av att vi
              delar Europa. En europeisk union ska vara en union; den ska hållas
              samman. EU-27 har ett särskilt ansvar för detta.
            </seg>
            <seg n="201e1847">
              I Sverige och Europa tror vi på en ansvarsfull politik som kan
              förena tillväxt och välfärd långsiktigt och hållbart så att vi
              kan utvecklas tillsammans.
            </seg>
          </u>
          <note n="2462eae9">
            Överläggningen var härmed avslutad.
          </note>
          <note n="862c8265">
            2 § Justering av protokoll
          </note>
          <note n="0f29c814">
            Justerades protokollen för den 18 och 19 oktober.
          </note>
          <note n="1187202c">
            3 § Meddelande om ändringar i kammarens sammanträdesplan
          </note>
          <note n="017fbc07">
            Förste vice talmannen meddelade
          </note>
          <note n="2bb51bb9">
            att onsdagen den 26 oktober skulle information från regeringen
            om Europeiska rådets möte utgå och
          </note>
          <note n="7feeff69">
            att måndagen den 7 november kl. 15.00 skulle bordläggning äga
            rum, inte kl. 13.00 som tidigare aviserats.
          </note>
          <note n="2cac3d79">
            4 § Meddelande om frågestund
          </note>
          <note n="3c5be928">
            Förste vice talmannen meddelade att vid frågestunden torsdagen
            den 27 oktober kl. 14.00 skulle frågor besvaras av statsminister
            Fredrik Reinfeldt (M).
          </note>
          <note n="f28b0d27">
            5 § Anmälan om inkommet protokollsutdrag från utskott
          </note>
          <note n="53d90367">
            Förste vice talmannen anmälde att ett utdrag ur prot. 2011/12:4
            för tisdagen den 11 oktober i ärende om subsidiaritetsprövning
            av EU-förslag inkommit från näringsutskottet.
          </note>
          <note n="38b87d38">
            6 § Anmälan om inkomna uppteckningar från EU-nämndssammanträde
          </note>
          <note n="733af58b">
            Förste vice talmannen anmälde att uppteckningar från EU-nämndens
            sammanträde fredagen den 7 oktober inkommit.
          </note>
          <note n="46498423">
            7 § Anmälan om inkomna faktapromemorior om förslag från Europeiska
            kommissionen
          </note>
          <note n="f527d088">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fbde5fca">
            SEK(2011)1047
          </note>
          <note n="b50107e4">
            SEK(2011)1049
          </note>
          <note n="df31fde4">
            8 § Hänvisning av ärenden till utskott
          </note>
          <note n="66a7f7ee">
            Föredrogs och hänvisades
          </note>
          <note n="6222d572">
            den 15 december.
          </note>
          <note n="35b41a4c">
            9 § Förnyad bordläggning
          </note>
          <note n="e654ee28">
            Föredrogs och bordlades åter
          </note>
          <note n="0950cfee">
            10 § Anmälan om fördröjda svar på interpellationer
          </note>
          <note n="99939834">
            Till riksdagen hade inkommit följande skrivelser:
          </note>
          <note n="febd6116">
            Interpellation 2011/12:31
          </note>
          <note n="a6bb3401">
            Interpellation 2011/12:31 Ny kärnkraft i närheten av Sverige
          </note>
          <u who="unknown" xml:id="i-400caa169643271a-0" n="c311a811">
            <seg n="33e2b75d">
              Interpellationen kommer att besvaras torsdagen den 10 november
              2011. Miljöministern har inte möjlighet att besvara interpellationen
              inom anvisad tid på grund av redan inbokade engagemang.
            </seg>
            <seg n="33e2b75d">
              Interpellationen kommer att besvaras torsdagen den 10 november
              2011. Miljöministern har inte möjlighet att besvara interpellationen
              inom anvisad tid på grund av redan inbokade engagemang.
            </seg>
          </u>
          <note n="ad06f5a4">
            Lena Ingvarsson
          </note>
          <note n="6ef41aee">
            Interpellation 2011/12:34
          </note>
          <note n="fa84fa6a">
            Interpellation 2011/12:34 Miljörisker med planerat kärnkraftverk
            i Pyhäjoki
          </note>
          <note n="ad06f5a4">
            Lena Ingvarsson
          </note>
          <note n="d2b3e5ea">
            11 § Svar på interpellation 2011/12:40 om åtgärder mot skatteläckage
          </note>
          <note type="speaker" n="04eeab65">
            Anf. 27 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-3" n="c311a811">
            <seg n="d2508fa1">
              Fru talman! Jacob Johnson har frågat mig om jag avser att vidta
              några åtgärder så att ett förslag om generella regler mot skatteläckage
              kan implementeras. Frågan är ställd bland annat mot bakgrund av
              Riksrevisionens granskning av Sveriges skatteavtal med andra länder
              där den så kallade tioårsregeln diskuteras. I Riksrevisionens
              rapport (RiR 2010:24) framförs att tioårsregeln har haft begränsad
              effekt när det gäller svensk beskattning på kapitalvinster som
              uppkommer när en fysisk person överlåter aktier och andelar i
              samband med utflyttning.
            </seg>
            <seg n="5aa37c6e">
              Tioårsregeln innebär i grova drag att kapitalvinster som uppstår
              vid avyttring av aktier och vissa andra tillgångar ska beskattas
              i Sverige under de tio nästföljande åren efter utflyttning från
              Sverige.
            </seg>
            <seg n="4ae24294">
              Så sent som i maj i år svarade jag Jacob Johnson på en skriftlig
              fråga om jag avser att ta några initiativ för att Sverige ska
              införa generella regler mot skatteläckage vid utflyttning (fråga
              2010/11:476).
            </seg>
            <seg n="222f95df">
              Jag instämmer i Jacob Johnsons bedömning att det är ett problem
              att tioårsregeln i vissa fall får en begränsad effekt. I den mån
              det innebär att inkomster undandras svensk beskattning är det
              ett problem som måste åtgärdas. Frågan om att förhindra skatteläckage
              är mycket viktig och jag avser att följa den noga framöver. Som
              jag angav i mitt svar till Jacob Johnson i maj är det en komplex
              fråga att ersätta tioårsregeln med generella regler. Det krävs
              en noggrann analys, inte minst när det gäller hur reglerna ska
              förhålla sig till EU-rätten och till Sveriges skatteavtal. Innan
              en sådan analys är gjord är jag inte beredd att lägga fram något
              förslag om att ersätta tioårsregeln med generella regler mot skatteläckage
              vid utflyttning.
            </seg>
          </u>
          <note type="speaker" n="58b7a9b6">
            Anf. 28 JACOB JOHNSON (V):
          </note>
          <u who="jacob_johnson_31d6eb" xml:id="i-9e94f82d2cc1b47f-0" n="10c691fa">
            <seg n="6e8054e5">
              Fru talman! Jag börjar med att tacka finansministern för svaret.
              Det var ett ganska kortfattat svar. Jag kan ha viss förståelse
              för att Anders Borg inte har tid att skriva ett längre svar med
              tanke på det ämne som nyss avhandlades här i kammaren. Eurokrisen
              gör att finansministerns klippkort till Bryssel snart måste vara
              slut igen.
            </seg>
            <seg n="14a7fa01">
              Ett annat skäl till det korta svaret, som jag också kan ha viss
              förståelse för, är att finansministern påpekar i sitt svar att
              jag har ställt en skriftlig fråga i samma ärende så sent som i
              maj. Underförstått borde jag ha nöjt mig med det svar som jag
              fick då.
            </seg>
            <seg n="ed1ad427">
              Men om en ledamot följer upp en fråga med en interpellation någon
              tid efter att en fråga i samma ärende har blivit besvarad är det
              ett tecken på att ledamoten inte var nöjd med det tidigare svaret.
            </seg>
            <seg n="21bbba66">
              Fru talman! Jag blev uppmärksammad på frågan om behov av generella
              regler mot skatteläckage i samband med behandlingen av Riksrevisionens
              granskning av Sveriges skatteavtal med andra länder. I denna refereras
              till att regeringen redan 2007, då Anders Borg var ansvarigt statsråd,
              delade Skatteverkets bedömning att det behövs mer generella regler
              för att komma till rätta med skatteläckage vid beskattning av
              reavinster som uppkommer när en fysisk person överlåter aktier
              och andelar i samband med utflyttning ur landet.
            </seg>
            <seg n="853564f3">
              Den nu gällande tioårsregeln har haft en begränsad effekt eftersom
              det är bosättarlandet som har beskattningsrätten.
            </seg>
            <seg n="ffb39080">
              Problemet är tänkt att åtgärdas i samband med omförhandling av
              de bilaterala skatteavtalen, men detta tar mycket lång tid och
              är en svårframkomlig väg.
            </seg>
            <seg n="7076f6a5">
              Det handlar om stora summor som undandras svensk beskattning.
              Enligt Skatteverkets riskanalysgrupp i Malmö 2007 beräknades skattebortfallet
              uppgå till mellan 1 och 2 miljarder kronor per år på vad som kan
              definieras som aktievinstutflyttningar av skatteflyktskaraktär.
            </seg>
            <seg n="14c10326">
              Dagens Nyheter kunde till exempel i oktober 2009 rapportera att
              Skatteverket identifierat en skattekonsultbyrå som initierat överföring
              av 1 miljard kronor till 500 brevlådeföretag i en enda EU- och
              avtalsstat, nämligen Cypern.
            </seg>
            <seg n="87e74036">
              Skatteverket menar att mer generella regler skulle vara ett effektivare
              sätt att komma till rätta med problemet, snarare än att omförhandla
              alla aktuella skatteavtal. Att omförhandla avtal är som sagt tidskrävande,
              och man kan då också riskera att andra för Sverige fördelaktiga
              villkor kommer att ändras i sådana avtal.
            </seg>
            <seg n="3dd33f12">
              Anders Borg svarar nu, liksom tidigare i svaret på den skriftliga
              frågan, att generella regler mot skatteläckage är något som kräver
              en noggrann analys, bland annat av hur sådana regler förhåller
              sig till EU-rätten och skatteavtalen. Jag kan dock konstatera
              att andra EU-länder, exempelvis en del av våra nordiska grannar,
              Tyskland och Österrike, har infört en så kallad exitskatt för
              att komma till rätta med motsvarande skatteläckage.
            </seg>
            <seg n="e63bb92a">
              Finansministern säger också att frågan är mycket viktig och att
              han ska följa frågan noga men att en analys krävs innan han är
              beredd att lägga fram något förslag om generella åtgärder mot
              skatteläckage vid utflyttning.
            </seg>
            <seg n="2c934fd3">
              Men, bäste finansminister, jag undrar vad man gör på Finansdepartementet
              efter klockan tre. Skatteverket, Riksrevisionen och jag förväntar
              oss handling gärna en analys, men framför allt åtgärder mot skatteläckage.
            </seg>
          </u>
          <note type="speaker" n="259adf42">
            Anf. 29 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-4" n="c311a811">
            <seg n="5043a0ee">
              Fru talman! Det finns många gemensamma utgångspunkter i denna
              debatt för mig som finansminister och för Jacob Johnson. Det är
              klart att vi ska ha ett väl fungerande skattesystem, och det är
              klart att vinster som upparbetas i Sverige i huvudsak ska beskattas
              enligt de regler som vi har i Sverige. Det är så att säga den
              grundläggande utgångspunkten för vårt skattesystem.
            </seg>
            <seg n="5494d8d8">
              Vi har ett problem med skatteläckage. Skatteverket har analyserat
              frågan och landar i slutsatsen att det handlar om betydande brott.
              Det är någon eller några miljarder i skattebortfall som inte kan
              vara motiverat givet de regler som vi har.
            </seg>
            <seg n="d898d5b5">
              Detta är en komplex fråga, och det måste bedrivas ett fortsatt
              arbete i den. Det är inte omöjligt att hantera den. Det är så
              att säga inte grundforskning som behöver göras utan det är ett
              arbete för att få fram fungerande generella regler, och det arbetet
              måste slutföras. Det är klart att det måste bygga på en noggrann
              analys. Jag har därför mycket svårt att se att det i grund och
              botten finns någon stor skiljelinje mellan mig och Jacob Johnson.
              Det finns ett problem, och det bör åtgärdas. Det måste analyseras
              innan vi är framme med generella regler som fungerar. Jag har
              mycket svårt att se att Jacob Johnson skulle vara för att vi införde
              regler som inte fungerar, utan Jacob Johnson måste ha samma utgångspunkt
              därvidlag. Så snart vi kan komma fram i denna fråga desto bättre
              är det.
            </seg>
          </u>
          <note type="speaker" n="0257c8f0">
            Anf. 30 JACOB JOHNSON (V):
          </note>
          <u who="jacob_johnson_31d6eb" xml:id="i-9e94f82d2cc1b47f-1" n="10c691fa">
            <seg n="4d5d6ead">
              Fru talman! Skatteverkets generaldirektör Ingemar Hansson besökte
              skatteutskottet förra veckan och berättade bland annat om verkets
              nya vision som säger att alla ska vilja göra rätt för sig, alltså
              inte bara göra rätt för sig utan också vilja detta. Det blir då
              lite lättare att till exempel betala de skatter som riksdagen
              efter en demokratisk process har bestämt ska betalas.
            </seg>
            <seg n="3338ed26">
              Ja, alla ska göra rätt för sig, men det finns en del riskgrupper.
              Sydsvenska Dagbladet intervjuade förra året en representant från
              Skatteverket som kunde berätta att ca 1 000 företagare utvandrar
              varje år. Ett hundratal av dem är förmögna fyrtiotalister en ganska
              stor grupp just nu och en grupp med riskbeteende. I 1020 procent
              av de granskade fallen hittade Skatteverket tveksamheter, och
              i ungefär 5 procent av fallen avslöjades rena skenbosättningar.
              Ofta handlar det om förmögna företagare som skriver sig i ett
              land med förmånliga skatteregler. Villan i Sverige överlåts formellt
              till barnen, men egentligen bor de själva kvar. Sedan säljs eller
              likvideras det familjeägda bolaget, och paret flyttar hem med
              sina pengar utan att behöva skatta för vinsten.
            </seg>
            <seg n="75f875e2">
              Ett stort problem enligt Skatteverkets representant är att den
              svenska skattelagstiftningen är både krånglig och uddlös. Effektivare
              regler som i våra nordiska grannländer, Tyskland och Österrike
              efterlystes. Dessa länder har också haft dessa problem, men de
              ändrade lagstiftningen och har nu så kallad exitskatt, vilket
              innebär att man ger ett fiktivt skattebeslut när personen lämnar
              landet.
            </seg>
            <seg n="b9a45db4">
              Finansministern säger att det är en mycket viktig fråga men att
              det måste göras en analys om detta är förenligt med EU-rätten.
              Men som jag skriver i min interpellation finns det redan andra
              EU-länder som har infört detta. Dessutom kan jag tipsa finansministern
              om en doktorsavhandling som presenterades vid Uppsala universitet
              2010 av Katia Cejie med titeln Utflyttningsbeskattning av kapitalökningar
              en skattevetenskaplig studie i internationell personbeskattning
              med fokus på skatteavtals- och EU-rättsliga problem. I denna finns
              en analys som kan användas av departementet.
            </seg>
            <seg n="a3567e6e">
              Finansministern brukar använda ett målande språk när han beskriver
              olika företeelser, till exempel att nalla i kakburken eller att
              åka fast med fingrarna i syltburken. Det är några exempel som
              skulle kunna användas om en del skatteplanerande utflyttare.
            </seg>
            <seg n="c55bd512">
              Det räcker inte att följa frågan, som finansministern säger.
              Åtgärder krävs. Och hur är det med den omtalade analysen? Pågår
              den, eller är det någonting som finansministern väntar på i godan
              ro? Väntar han på bättre tider?
            </seg>
            <seg n="456e2b57">
              Problemet med utflyttning av aktievinster genom utländska holdingbolag
              blev uppenbart redan 2001, och man har nu således haft tio år
              på sig. Det var i och för sig delvis före ministerns tid som statsråd.
              Utvidgningen av tioårsregeln 2007 blev bara ett slag i luften,
              och nu har det gått ytterligare fyra år utan åtgärder, alltmedan
              miljonerna och miljarderna rinner ur landet understödd av osund
              skatteplanering som man kan följa på olika exotiska webbsajter,
              till exempel den med det talande namnet taxzero.se.
            </seg>
            <seg n="dac86ba9">
              Fru talman! Greklandskrisen lär oss bland annat vikten av att
              alla gör rätt för sig och betalar sin skatt. Därför är det allvarligt
              när lagstiftaren är handfallen och inte vidtar nödvändiga åtgärder
              mot sådan skatteplanering som vi diskuterar i detta fall. Det
              undergräver förtroendet hos de lojala skattebetalarna. Därför
              förväntar jag mig att finansministern övergår från att följa frågan
              till att vidta åtgärder för att lösa frågan.
            </seg>
          </u>
          <note type="speaker" n="363ec764">
            Anf. 31 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-5" n="c311a811">
            <seg n="d6662af6">
              Fru talman! Utgångspunkten för skattepolitiken är att det ska
              vara lätt att göra rätt och svårt att göra fel och att vi ska
              ha ett skattesystem som präglas av legitimitet och där medborgarna
              uppfattar att de gärna betalar sina skatter därför att de uppfattar
              att de får en rimlig skattenivå för en rimlig välfärdstjänst som
              de efterfrågar och känner behov av. Därvidlag står sig Sverige
              väl i konkurrensen med anda länder. Vi har ett väl fungerande
              skattesystem, och vi har ett väl fungerande välfärdssystem. Sedan
              kan vi alltid diskutera exakt hur höga skatter respektive hur
              mycket välfärd som vi har råd med vid olika tidpunkter.
            </seg>
            <seg n="34b8aeaa">
              Låt mig understryka att vi har ett problem här. Jag ska inte
              bli speciellt långrandig, för debatter bör rimligen mest föras
              på områden där man är oense, och jag tror i grunden inte att det
              finns någon stor oenighet här. Vi har ett problem. Det förekommer
              helt enkelt att vi får en brist på skatteintäkter. Det problemet
              ska åtgärdas, och åtgärderna ska bygga på grundlig analys. Analysen
              måste genomföras, och det ska vi naturligtvis göra med den skyndsamhet
              som vi kan.
            </seg>
            <seg n="1c5f5411">
              Låt mig dock påpeka att Sverige är ett föregångsland när det
              gäller skattebetalningar. Vi har osedvanligt lite skattefel i
              vårt skattesystem jämfört med de flesta andra länder. Detta gör
              att jag kan dra slutsatsen att efter klockan tre arbetar vi på
              Finansdepartementet med grundlig analys för att så småningom lösa
              detta problem.
            </seg>
          </u>
          <note type="speaker" n="1b4dc139">
            Anf. 32 JACOB JOHNSON (V):
          </note>
          <u who="jacob_johnson_31d6eb" xml:id="i-9e94f82d2cc1b47f-2" n="10c691fa">
            <seg n="0caae204">
              Fru talman! Jag ska vara positiv och tolka finansministerns svar
              som att det verkligen pågår ett sådant analysarbete och inte bara
              som att finansministern efterlyser ett sådant analysarbete. Det
              får jag väl ta med mig. Jag hävdar alltså att finansministern
              har sagt att arbetet pågår, och då ska vi också se några resultat.
            </seg>
            <seg n="1b0bd1b1">
              Jag kan avsluta den här debatten med att fortsätta på ordspråksvägen
              och sätta min förhoppning till att droppen urholkar stenen, även
              på Finansdepartementet. Efter skatteverk, riksrevision, skriftlig
              fråga och interpellation kan jag glädja finansministern med att
              de här frågorna även finns med bland yrkandena från höstens allmänna
              motionstid. Om finansministern till slut reagerar med förslag
              och åtgärder blir det visserligen inte tredje gången gillt utan
              i stället femte, men skam den som ger sig! Med detta får jag tacka
              Anders Borg för debatten.
            </seg>
          </u>
          <note type="speaker" n="c53d20dd">
            Anf. 33 Finansminister ANDERS BORG (M):
          </note>
          <u who="unknown" xml:id="i-42ba9a5c5fd9e155-6" n="c311a811">
            <seg n="1790bfe7">
              Fru talman! Låt mig upprepa vad jag sade i min inledning: Jag
              instämmer i Jacob Johnsons bedömning. Det finns ett problem med
              tioårsregeln, och den har i många fall en begränsad effekt. Det
              är ett problem att man undandrar sig svensk beskattning när vinsterna
              har upparbetats i Sverige.
            </seg>
            <seg n="5b01f4a5">
              Detta är en mycket viktig fråga, precis som jag underströk i
              mitt inledande svar, och vår ambition är naturligtvis att se till
              att vi hittar en lösning på svårigheterna. Det kan man naturligtvis
              göra genom generella regler, men de kräver då en noggrann analys,
              och vi kan inte agera förrän den är genomförd.
            </seg>
          </u>
          <note n="2462eae9">
            Överläggningen var härmed avslutad.
          </note>
          <note n="2a55b79b">
            12 § Svar på interpellationerna 2011/12:1, 4, 5 och 10 om Palestina
          </note>
          <note type="speaker" n="0e2a1c1e">
            Anf. 34 Utrikesminister CARL BILDT (M):
          </note>
          <u who="unknown" xml:id="i-232cf243830ee28f-1" n="c311a811">
            <seg n="4c31a2ec">
              Fru talman! Torbjörn Björlund, Monica Green, Peter Hultqvist
              och Peter Rådberg har frågat mig vilka åtgärder regeringen avser
              att vidta för att bidra till eller stödja ett erkännande av staten
              Palestina, baserat på 1967 års gränser, av FN under hösten.
            </seg>
            <seg n="ebe5004c">
              Låt mig först göra klart att FN i sig inte erkänner stater, men
              i och med att det är stater som är medlemmar i FN kan ett sådant
              självfallet ses som ett erkännande.
            </seg>
          </u>
          <note n="4f220d19">
            President Abbas ansökte den 23 september om medlemskap för Palestina
            i Förenta nationerna.
          </note>
          <u who="unknown" xml:id="i-400caa169643271a-1" n="c311a811">
            <seg n="ffeaa0ed">
              Frågan kommer i enlighet med stadgan att först avgöras av FN:s
              säkerhetsråd, där den nu bereds. För ett positivt beslut krävs
              stöd av minst nio av rådets femton medlemmar samt att ingen av
              de fem ständiga medlemmarna röstar mot.
            </seg>
            <seg n="d51bed44">
              Jag vill i dag inte göra någon bedömning av när ett eventuellt
              avgörande kan ske eller hur det kan komma att utfalla.
            </seg>
            <seg n="9bac072e">
              Det finns historiska fall där en ansökan har varit vilande i
              säkerhetsrådet under betydande tid.
            </seg>
            <seg n="9405a4d7">
              Sverige har inte minst sedan det svenska ordförandeskapet andra
              halvåret 2009 lagt vikt vid att ett enigt EU med tydlig position
              ska bli en stark aktör för fred och rättvisa i Mellanöstern.
            </seg>
            <seg n="7c355461">
              De slutsatser som antogs i december 2009 innebar ett viktigt
              genombrott för EU i detta avseende, och är den grund på vilken
              vi nu agerar.
            </seg>
            <seg n="81c7a99f">
              Våra ansträngningar inriktas nu på försöken att i enlighet med
              uttalandet av den så kallade kvartetten få till stånd direkta
              förhandlingar mellan parterna. EU:s höge representant Catherine
              Ashton spelar en central roll i detta arbete.
            </seg>
            <seg n="c9379b7f">
              EU:s slutsatser anger ramarna och utgångspunkterna för en fredsöverenskommelse.
              Förhandlingarna ska utgå från 1967 års gränser och resultera i
              en tvåstatslösning med Jerusalem som huvudstad för båda stater.
              De israeliska bosättningarna står i strid med internationell rätt
              och utgör ett allvarligt hinder för en sådan lösning. Detta kräver
              också en rättvis och realistisk lösning på flyktingfrågan. Israels
              grundläggande rätt till säkerhet måste tryggas. Båda parter måste
              avstå från provokativa handlingar.
            </seg>
            <seg n="bcb4a6d7">
              En viktig del av våra ansträngningar har också varit att på olika
              sätt stödja det palestinska statsbyggandet, vilket bland annat
              EU har framhållit som framgångsrikt.
            </seg>
            <seg n="c174c495">
              Sveriges stöd till palestinierna om ungefär 700 miljoner kronor
              per år gör oss till en av de största givarna till palestinierna.
              Vi kommer att fortsätta vårt stöd till det palestinska statsbyggandet,
              såväl bilateralt som genom Europeiska unionen.
            </seg>
            <seg n="b08e1709">
              En förutsättning för en fullt fungerande palestinsk stat är en
              framförhandlad tvåstatslösning.
            </seg>
          </u>
          <note n="0efa8588">
            Förste vice talmannen meddelade att Monica Green, som framställt
            en av interpellationerna, var förhindrad att delta i debatten.
          </note>
          <note type="speaker" n="acf4ed34">
            Anf. 35 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-4d83b1e3f5d84a28-0" n="98c3d821">
            <seg n="9f541d5a">
              Fru talman! Tack, utrikesministern, för svaret! Tyvärr ser jag
              att svaret innehåller rätt mycket av kända konstateranden. Det
              är ett upprepande av sådant som har sagts förut. En del är floskler,
              vill jag påstå, och en del vackra ord, men svaret är inget nytt.
              Det är inget bra svar om man vill ha ett uttalat stöd för palestiniernas
              situation och det de vill uppnå.
            </seg>
            <seg n="4909f497">
              Den här konflikten har pågått väldigt länge. Den har varit så
              långvarig att vi nog alla är uppväxta med den. Den har funnits
              med under större delen av mitt liv, och jag är ändå rätt gammal.
              Den utveckling vi nu har sett är att det har varit mycket förhandlingar,
              och de har genomförts utan att uppnå något rättvist resultat.
              Så har det varit under den tid jag har följt konflikten.
            </seg>
            <seg n="0df2548e">
              Israel är i den konfliktsituation som råder det land som har
              brutit mot flest FN-resolutioner. Man har gång på gång struntat
              i överenskommelser och bara fortsatt utöka sin ockupation av palestinsk
              mark. Man har byggt bosättningar på Västbanken och utökat dem.
              Det är kanske den känsligaste frågan i den här konflikten just
              nu. Man har också fortsatt bygga den apartheidmur som bygger in
              palestinierna på Västbanken i områden som skiljer dem från deras
              eget land. Detta fortsätter hela tiden. Man har också fortsatt
              blockaden mot Gaza, som av många ses som en kollektiv bestraffning.
            </seg>
            <seg n="e4397608">
              För mig är frågan relativt enkel. Israel måste pressas att göra
              de eftergifter som man blivit ålagd för att en lösning ska nås.
              Skulle man möta ett Palestina som är medlem i FN blir pressen
              mycket hårdare. Då är det svårt att slinka undan de krav som ställs
              när stat möter stat.
            </seg>
            <seg n="cb1ecd5b">
              Det borde inte vara så svårt för utrikesministern heller, men
              i det svävande svaret hänvisas mest till EU:s roll, och EU har
              ju inte heller rosat marknaden när det gäller detta. Detta tycker
              jag är en besvikelse i svaret.
            </seg>
            <seg n="6f11e9cb">
              Att stå upp för palestinierna och uttala klart stöd för deras
              medlemsansökan är väl det som bäst påverkar EU att också göra
              rätt val. Jag hade förväntat mig att hitta detta i svaret någonstans.
            </seg>
            <seg n="f1aad9cb">
              Förhandlingar har genomförts vid väldigt många tillfällen. Resultatet
              har oftast blivit det motsatta mot det avsedda. Israelerna har
              alltså fortsatt sin ockupation. De har utökat den, och det är
              inte att undra på att palestinierna till slut tröttnar på den
              situation som råder. De har gjort det ett par gånger. Det har
              varit två intifador, och det har varit några andra kontroverser.
            </seg>
            <seg n="e026b897">
              I dag försöker man bli erkänd som medlem av FN, vilket egentligen
              är en ny sak. Det påverkar situationen på ett annat sätt. Det
              är ytterligare ett försök att skapa rättvisa och att förmå världssamfundet
              att visa vad det går för ställer man upp för palestinierna eller
              inte? Många länder har i dag erkänt Palestina som egen stat.
            </seg>
            <seg n="e4f68e2d">
              När det gäller Sveriges och utrikesministerns inställning har
              jag haft en viss respekt. Carl Bildt har i den här frågan ofta
              haft en rätt bra inställning och gjort en nykter och bra analys
              av situationen. Tyvärr tycker jag att den inställningen sviktar
              nu.
            </seg>
            <seg n="631610dc">
              Ett erkännande av Palestina som FN-medlem och som egen stat skulle
              föra processen framåt, tror jag. Jag tycker att det är synd att
              Carl Bildt inte vågar ta steget ut och själv ställa sig upp och
              klart förorda ett erkännande av Palestina som FN-medlem. Jag tror
              att det skulle ge fredsprocessen och förhandlingarna en riktig
              skjuts framåt.
            </seg>
            <seg n="cd8e9c7e">
              Vi får hoppas att resultatet i säkerhetsrådet blir det rätta,
              men ett klart ställningstagande från Sverige kan påverka vilket
              beslut som tas. Detta hade jag hoppats att Carl Bildt skulle komma
              med i dag. Tyvärr har det inte blivit så.
            </seg>
          </u>
          <note type="speaker" n="d8f8e771">
            Anf. 36 PETER HULTQVIST (S):
          </note>
          <u who="peter_hultqvist_bd16a0" xml:id="i-93a8ba83936be42f-0" n="8fac676a">
            <seg n="e3209404">
              Fru talman! Sedan 1967 ockuperar Israel Västbanken. Man koloniserar
              och ockuperar området och lägger systematiskt hinder för förhandlingar
              och fred. Vi har i dag 150 bosättningar, och antalet bosättare
              växer. Antalet bosättare på Västbanken växer mer än vad den israeliska
              befolkningen i övrigt växer. Det handlar om hundra utposter som
              är början till en bosättning. Det innebär totalt 500 000 varav
              80 000 djupt in på Västbanken.
            </seg>
            <seg n="0be06616">
              Området präglas av en lång rad hinder som försvårar det dagliga
              livet för palestinierna. Det handlar om 500 checkpoints och partiella
              checkpoints, jordhål, vägblockeringar, jordvallar och andra hinder
              som inskränker den dagliga rörelsefriheten. Man bygger fina statligt
              subventionerade vägar till de israeliska bosättningarna medan
              palestinierna hänvisas till dåliga vägar som går parallellt. Det
              är vardagens apartheid.
            </seg>
            <seg n="0d4b33db">
              Murbygget handlar i nuläget om 700 kilometer varav 85 procent
              är på ockuperat område. Man satsar 4 miljarder kronor för att
              bygga muren. Ungefär hälften av marken i östra Jerusalem tas i
              anspråk för israeliska bosättningar. Det strider mot internationell
              lag. Vi ser den utvecklingen trots att Jordanien i fredsavtalet
              1994 avsade sig alla anspråk på Västbanken till förmån för en
              palestinsk statsbildning.
            </seg>
            <seg n="4ca0fb37">
              I det internationella samfundet är den så kallade gröna linjen
              i dag att betrakta som en de facto-gräns som man accepterar. Det
              är en ständig kamp i vardagen om herraväldet på Västbanken. Det
              palestinska samhället styckas sönder genom den israeliska ockupationspolitiken
              där man försöker skilja olika delar från varandra, försämrar framkomligheten
              och sätter en allt hårdare press på det palestinska samhället.
            </seg>
            <seg n="f06f318d">
              Bosättningspolitiken har inget stöd i internationell rätt. En
              ockupationsmakt får inte flytta delar av sin befolkning till ockuperat
              område. Boendet subventioneras. Skolavgifter, el, vatten och vägar
              har stöd från israeliska staten. Det är officiell israelisk politik
              att kolonisera och bygga bosättningar. Självklart förnekar man
              det i offentliga sammanhang, men i verkligheten visar praktiken
              på marken att det är så. Samtidigt säger sig Israel vilja förhandla.
              Men man etablerar dessa negativa fakta på marken.
            </seg>
            <seg n="4da005a5">
              Palestinierna har byggt upp en egen administration med departement
              och myndigheter. De försöker att utveckla demokratin och har en
              president som försöker att hålla ihop det palestinska samhället
              trots alla problem och trots de hinder som den israeliska ockupationen
              sätter.
            </seg>
            <seg n="150ecdbd">
              Nu ansöker de om medlemskap i FN. Det är redan 125 länder som
              har erkänt Palestina. Att få till stånd ett multilateralt erkännande
              är ännu ett sätt att visa det orimliga i dagens situation. Den
              israeliska ockupationen har hållit på så länge att den är att
              betrakta som olaglig. Israel har inte rätt att fördröja ett palestinskt
              självförverkligande eller självbestämmande.
            </seg>
            <seg n="b04af721">
              Enligt folkrätten finns inga rättigheter på grund av orättshandlingar.
              Orättshandlingar är just det som Israel gör sig skyldigt till
              nu. Det palestinska självstyret är i dag så utvecklat att det
              kan utöva en full kontroll över territoriet. Det är fullt möjligt
              att ge Palestina medlemskap i FN och därmed också bana vägen för
              ett erkännande av den palestinska staten.
            </seg>
            <seg n="aa710d7e">
              Okej, Carl Bildt, jobba via EU! Men går det inte att nå enighet,
              rösta då för ett palestinskt medlemskap. Är du och regeringen
              beredd att göra detta?
            </seg>
          </u>
          <note type="speaker" n="7932eca2">
            Anf. 37 PETER RÅDBERG (MP):
          </note>
          <u who="peter_radberg_0b0188" xml:id="i-69d3472f17d5f015-0" n="92a5b471">
            <seg n="d4c42761">
              Fru talman! Tack för svaret, Carl Bildt!
            </seg>
            <seg n="10acdef5">
              Palestinakonflikten är inte vilken konflikt som helst. Det finns
              inte heller någon konflikt där vi är totalt överens om vad som
              gäller, och det är 1967 års gränser enligt tidigare FN-beslut.
              Med denna enighet är det förvånande att utrikesministern inte
              agerar mot de övergrepp mot folkrätten som den israeliska regeringen
              gör kontinuerligt.
            </seg>
            <seg n="da63182c">
              Israels bosättningar på det ockuperade Västbanken strider mot
              fjärde Genèvekonventionen som säger att en ockupationsmakt är
              förbjuden att flytta sin egen befolkning till ockuperat territorium.
              Den mur som Israel har byggt på palestinsk mark strider också
              mot folkrätten enligt Internationella domstolen i Haag. Det är
              8085 procent av muren som går på palestinsk mark.
            </seg>
            <seg n="ba59e80c">
              Det enda jag hör från regeringen är att parterna ska försöka
              lösa konflikten själva och att EU ska tala med en röst. Här ligger
              problemet. Vi har 27 medlemsstater i EU. Det räcker med att en
              medlemsstat säger nej för att EU:s röst i den här frågan ska falla.
              Vi är nu inne på 45:e året. Frågan till utrikesministern är: Hur
              länge ska vi vänta?
            </seg>
            <seg n="ab7bd33f">
              Jag anser att Sverige har stora möjligheter att gå i spetsen
              och kräva en tvåstatslösning, ge Palestina rätten till sin egen
              jord och samtidigt kritisera Israel för det folkrättsbrott som
              knappast förnekas av någon förutom dem som själva bor i Israel.
            </seg>
            <seg n="f2f05cdb">
              Efter den arabiska våren i Tunisien, Egypten och nu senast i
              Libyen blir Israel alltmer ensamt som folkrättsbrytare i Mellanöstern.
              Tålamodet med särbehandling av Israel håller på att tryta i stora
              delar av världen. Frågan är: Var står regeringen här?
            </seg>
            <seg n="1d8144f7">
              Om vårt militära stöd till revoltörerna i Libyen ska bli ett
              led i en trovärdig politik för en global rättsordning måste regeringen
              och utrikesministern visa i handling att vi också står upp för
              rättvisa när det gäller Israel.
            </seg>
            <seg n="855708f3">
              Ingenting tyder på att de nya demokratiska arabiska regimerna
              skulle acceptera ytterligare förlängningar av den nu 44-åriga
              israeliska ockupationen av Palestina. Israel har den senaste tiden
              blivit alltmer isolerat. Turkiet har fryst relationerna med Israel.
            </seg>
            <seg n="87f1a22f">
              Turkiets kritiska hållning till Israel och den arabiska våren
              gör att vinden blåser iskallt mot Israel för tillfället. Redan
              syns tecken på att den nya regimen i Egypten är på väg att inta
              en tuffare hållning mot Israel för palestiniernas sak. Allt tycks
              gå emot Israel just nu. Det sitter på en krutdurk för tillfället.
            </seg>
            <seg n="984d870c">
              I detta finns det ändå positiva tecken på en global rättsordning.
              Vi har Srebrenica-Mladić som är infångad. I Kambodja har ledande
              röda khmerer ställts inför rätta och till ansvar för the killing
              fields. Sudans president är efterlyst av Haagdomstolen. Flera
              internationella domstolar har inrättats. EU utövar sanktioner
              mot nästan 30 länder, däribland Vitryssland, Burma, Eritrea, Iran,
              Liberia, Somalia, Syrien och Zimbabwe.
            </seg>
            <seg n="73101e53">
              Å andra sidan går den israeliska ockupationen in på sitt 45:e
              år utan att omvärlden vidtagit en enda sanktionsåtgärd. Detta
              är inte logiskt. Det håller inte politiskt. Jag tycker att regeringen
              bör stå upp för det mest självklara, att ge Palestina en egen
              stat och acceptera tvåstatslösningen.
            </seg>
          </u>
          <note type="speaker" n="2d5c6fd2">
            Anf. 38 ANNELIE ENOCHSON (KD):
          </note>
          <u who="annelie_enochson_881985" xml:id="i-e67625637ad367bb-0" n="2c8565e5">
            <seg n="372aa7a2">
              Fru talman! Jag deltar i denna interpellationsdebatt för att
              jag tycker att det behövs lite balans i kraven från oppositionens
              sida på vad Sverige ska göra och vad man kräver av Israel.
            </seg>
            <seg n="ca50ea95">
              Man brukar i internationell rätt hänvisa till tre villkor för
              att en stat ska erkännas: att man har ett territorium, att man
              har en befolkning bakom sig och en regering som har erkänts av
              sin befolkning och sitt landområde.
            </seg>
            <seg n="952e53c5">
              I dag har vi en situation med två separata territorier, Gaza
              och Västbanken, med en explosiv relation mellan Fatah och Hamas.
              De båda organisationerna har upprättat ett svagt fredsavtal men
              har helt olika syn på Israel, religionens roll i samhället och
              huruvida demokrati är ett statsskick att föredra.
            </seg>
            <seg n="b6ccf4cf">
              Vidare är territorium något som behöver överenskommas med Israel
              som dess närmaste granne, som har gränser som gäller från stilleståndsavtalen
              som blev efter de arabiska anfallskrigen 1948, 1967 och 1973.
            </seg>
            <seg n="d518e79b">
              När man talar i interpellationerna om att en ny stat ska bildas
              vid sidan om Israel måste man noga ha klart för sig att varken
              Hamas eller PLO vill erkänna staten Israels rätt att existera.
            </seg>
            <seg n="4b814fa7">
              I säkerhetsrådets resolution efter sexdagarskriget 1967 talar
              man inte bara om att Israel ska dra sig tillbaka utan också om
              Israels rätt till fred och säkerhet.
            </seg>
            <seg n="4fc8d9c1">
              När Israel drog sig tillbaka från Gaza 2005 tilltog raketbeskjutningarna
              över södra Israel. Vad som oroar är att Iran är aktivt med i denna
              terror från det Hamasstyrda Gaza genom att understödja Hamas med
              både vapen och pengar.
            </seg>
            <seg n="38233eda">
              Om Västbanken under ledning av Mahmoud Abbas ska kunna göra framsteg
              i sin målsättning om en palestinsk stat bör ett återupprättande
              av fredsförhandlingar vara ett första steg. Israel efterfrågar
              regelbundet möjligheten att återuppta fredsförhandlingar. Senast
              skedde detta i FN:s generalförsamling den 23 september.
            </seg>
            <seg n="e2c77429">
              Spaniens utrikeminister Trinidad Jiménez har uttalat sig i FN:s
              generalförsamling om behovet av att erkänna Israel som en judisk
              stat detta av en kvinna som är tydlig vänsterpolitiker och engagerad
              i den palestinska frågan.
            </seg>
            <seg n="5f1c7ec9">
              Så länge som Hamas, PLO och Iran har utplåning av Israel som
              judisk stat på sin agenda kommer en ny palestinsk stat att bli
              svår att upprätta.
            </seg>
            <seg n="9fd2a2e7">
              Hur ser utrikeministern att Sverige rent praktiskt kan motverka
              de krafter som är inställda på att inte erkänna Israel som judisk
              stat och som underminerar redan existerande fredsavtal?
            </seg>
          </u>
          <note type="speaker" n="365e5541">
            Anf. 39 HANIF BALI (M):
          </note>
          <u who="hanif_bali_8499a8" xml:id="i-63b4b15c27e5d9fb-0" n="4ba319c0">
            <seg n="b25c345a">
              Fru talman! Jag har en enkel fråga till interpellanterna. Först
              vill jag ta tillfället i akt och berömma Peter Hultqvist och Peter
              Rådberg för att de i alla fall bemödade sig att skriva var sin
              egen interpellation. Copy-paste-demokratin verkar annars ha slagit
              igenom med full kraft i riksdagen, och jag vet inte än vad jag
              tycker om den.
            </seg>
            <seg n="f3e34f73">
              Det jag vill ha svar på är helt enkelt: Vad vinner man på en
              sådan deklaration? Kommer det att hjälpa palestinierna i deras
              vardag? Kommer det att se till att de problem som finns i Palestina
              blir bättre? Nej, som det ser ut nu verkar det vara något slags
              PR-kupp i FN bara för att kunna komma hem och säga att man har
              åstadkommit någonting. I stället borde man sätta sig i förhandlingar
              och komma fram till ett rejält resultat.
            </seg>
            <seg n="68d3b57d">
              Man har frågat det palestinska folket vad de tycker i denna fråga.
              Då Palestinian Center of Public Opinion gjorde denna undersökning
              visade det sig att endast 4 procent anser att detta är en prioriterad
              fråga.
            </seg>
            <seg n="81d5b330">
              Den absolut största och viktigaste frågan för det palestinska
              folket var jobben. 83 procent tyckte att det var det viktigaste
              tillsammans med att få i gång en fungerande sjukvård och en fungerande
              välfärd i staten ett fungerande statsbygge.
            </seg>
            <seg n="afaa9cc6">
              Det ska vi vara tacksamma för. Det verkar som att i alla fall
              det palestinska folket har en mycket nyktrare syn på detta än
              den samlade vänstern här. När man tittar på de grupper i samhället
              i Palestina som anser att våld är ett acceptabelt medel för att
              nå fred vilket är ungefär samma logik som att supa för att bli
              nykter ser man att det är grupperna med sämst inkomster och sämst
              utbildning som anser att detta är rätt väg att gå. Därför bör
              prioriteten vara mer handel med Västbanken med fler företag och
              ökat ekonomiskt samarbete mellan Israel och Palestina. Den fjärde
              mest prioriterade frågan är att Israel öppnar sig ekonomiskt och
              börjar handla mer med Västbanken det som av er oftast kallas för
              ockuperad ekonomi.
            </seg>
            <seg n="0d3139a3">
              Det är därför jag undrar: Vad anser ni att palestinierna kommer
              att vinna på att driva denna PR-fråga?
            </seg>
          </u>
          <note type="speaker" n="be1eae7c">
            Anf. 40 Utrikesminister CARL BILDT (M):
          </note>
          <u who="unknown" xml:id="i-42ba9a5c5fd9e155-7" n="c311a811">
            <seg n="763a8c26">
              Fru talman! Torbjörn Björlund inledde med att säga att det kanske
              inte stod så mycket nytt i det interpellationssvar som jag avgav.
              Jag tvingas dess värre medge att så är det.
            </seg>
            <seg n="6b8c5f6a">
              Denna konflikt har pågått under mycket lång tid. Jag skulle önska
              att det fanns något substantiellt nytt att säga att vi stod inför
              ett omedelbart genombrott i fredsprocessen, att vi stod inför
              ett nytt steg och att vi stod inför någonting som gav lite mer
              hopp. Så är det inte.
            </seg>
            <seg n="13b04f23">
              Den svenska politiken är inte heller ny, och det tror jag i och
              för sig är viktigt att säga. Den kännetecknas av en betydande
              konsistens, klarhet och konsekvens. Jag tror att det är det enda
              sätt som man kan nå framgång på i sådana här saker.
            </seg>
            <seg n="10522deb">
              Vi har mycket tidigt uttalat oss det ligger långt före denna
              regering för en tvåstatslösning. Vi vill se två stater som lever
              i fred och säkerhet sida vid sida med varandra, baserat på folkrätten
              och självfallet med utgångspunkt från 1967 års gränser och med
              Jerusalem som huvudstaden för bägge dessa två stater.
            </seg>
            <seg n="d223e7c3">
              Det vi har uppnått är inte att parterna har gått med på detta.
              Men det vi har uppnått är att Europeiska unionen nu står på exakt
              samma linje sedan december 2009. I och med detta har vi uppnått
              det som inte är alldeles oväsentligt: att Europeiska unionen nu
              är en starkare och mer relevant aktör i fredsförhandlingar eller
              i strävan efter fredsförhandlingar ska jag säga för att vara korrekt
              än vad som tidigare har varit fallet. Det har ännu inte förändrat
              situationen på marken. Men det har i alla fall gett oss ökade
              diplomatiska möjligheter att verka för det som vi försöker att
              åstadkomma.
            </seg>
            <seg n="683677db">
              Låt mig gärna säga att jag till och med känner stor beundran
              för det som den palestinska myndigheten under president Mahmoud
              Abbas och premiärminister Salam Fayyad har åstadkommit, framför
              allt under de senaste åren. Jag kommer ihåg första gången jag
              var där nere. Salam Fayyad hade just tillträtt. Det var fullständigt
              kaos och sammanbrott i hela den palestinska administrationen.
              Med vår hjälp, men framför allt genom egna insatser, har de i
              alla fall på Västbanken lyckats åstadkomma någonting som är en
              fungerande administration som är mycket bra. De kan inte genomföra
              det fullt ut, för de befinner sig under den israeliska ockupationen,
              och Gaza är som bekant dess värre något annorlunda.
            </seg>
            <seg n="2446afb3">
              Jag kan också mycket väl förstå den frustration de har över att
              det inte har varit möjligt att nå framgång under de senaste åren.
              Vi hade en period då även jag uttalade mig rätt optimistiskt angående
              möjligheterna att nå fram. Dess värre har jag inte haft anledning
              att göra det under de senaste åren.
            </seg>
            <seg n="eaaddade">
              Då är frågan: Vad kan man göra? De valde att gå med en ansökan
              om medlemskap till Förenta nationerna till säkerhetsrådet. Jag
              kan säga att vi kanske tillhör dem som inte var alldeles övertygade
              om att denna väg skulle leda till framgång. Men det är deras val.
              Nu ligger det i säkerhetsrådet. Det kommer väl på ett eller annat
              sätt vid någon tidpunkt till något avgörande i säkerhetsrådet.
              Jag ska inte göra någon bedömning av förutsättningarna för framgång,
              men det är där det ligger.
            </seg>
            <seg n="e480fff2">
              Peter Hultqvist frågar mig om Sverige ska rösta för det palestinska
              medlemskapet i FN. Det ska vi inte göra av den enkla anledningen
              att denna omröstning inte kommer att äga rum. Om den äger rum
              äger den rum i säkerhetsrådet. Den kommer inte i generalförsamlingen.
              Frågan kommer alltså inte att komma på vårt bord över huvud taget.
              Sannolikheten för att det finns någon annan manöver som gör det
              är mycket begränsad.
            </seg>
            <seg n="b770acef">
              I det läget ska vi inrikta oss på att försöka få till stånd fredsförhandlingar.
              Det gör vi på basis av det uttalande som den så kallade kvartetten
              kom fram till efter våra överläggningar i New York den 23 september.
              Det ledde till överläggningar i Bryssel den 6 oktober, och det
              leder till nya överläggningar i Jerusalem inom loppet av de allra
              närmaste dagarna. Då ska vi försöka få det vi då sade och som
              jag ska återkomma till i min nästa replik, det vill säga någon
              typ av framsteg i riktning mot det fredsavtal som vi strävar efter.
              Låt oss inte glömma att det bara är ett fredsavtal som kan ge
              fred och slut på ockupationen.
            </seg>
          </u>
          <note type="speaker" n="855a2d18">
            Anf. 41 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-4d83b1e3f5d84a28-1" n="98c3d821">
            <seg n="4dc4d4e7">
              Fru talman! Jag ska koncentrera mig på det som Carl Bildt har
              sagt. Sedan ska jag se om jag kan hinna med det som Annelie Enochson
              och Hanif Bali lyfte upp här. Det var intressanta synpunkter men
              i mitt tycke något felaktiga.
            </seg>
            <seg n="5b45aa35">
              Carl Bildt erkänner att mycket är som förr. I svaret finns det
              egentligen inget nytt, utan det är samma inställning och så vidare.
              Det är egentligen det som är kärnan till problemet. Processen
              förs inte framåt, för man vågar inte ta tag i situationen och
              hantera Israel på det sätt man behöver hantera det på. Det är
              egentligen det som är vår kärna i interpellationerna: Varför är
              det så svårt att hantera Israel som det land det är? Det är ett
              land som bryter mot folkrätten och ockuperar ett land på felaktiga
              grunder ett territorium. Israel förtrycker folk och för en apartheidpolitik
              mot det palestinska folket både i Gaza och på Västbanken.
            </seg>
            <seg n="41de4d8e">
              Detta är dilemmat. Jag vet att Annelie Enochson har en annan
              syn på det här. Men man kan titta på det praktiska och se hur
              det ser ut. Jag har varit nere i Palestina kanske tio gånger och
              sett hur det ser ut på marken. Det är det som Carl Bildt pratar
              om här. Hur ser det ut på marken? Vad får man egentligen för framsteg
              om man inte sätter press på den starkare parten i sammanhanget?
              Man ska komma ihåg att detta inte är två jämbördiga parter. Israel
              är i dag en av världens starkaste militärmakter. De kan sätta
              mycket press och mycket kraft bakom sina ord. Det kan inte palestinierna.
              Det är alltså en orättvis situation.
            </seg>
            <seg n="6dc5a780">
              Låt mig ta ett kort exempel. I somras var det en stark debatt
              om Ship to Gaza. Det var mycket spekulationer om vad som påverkade
              Grekland och EU, som jag vill påstå var inblandade i förhindrandet
              av att vi fick åka i väg med Ship to Gaza, som jag skulle ha åkt
              med på. Jag tycker att det är en oerhört tydlig bild av hur det
              fungerar och varför EU inte tar ställning för Palestina och sätter
              press på Israel. Man tillåter Israel sätta press på andra länder.
              Man tillåter Israel styra det som händer. Jag tycker att det är
              oerhört beklagligt, och man gör det på något sätt under täcket.
            </seg>
            <seg n="8ca697ed">
              Det är samma sak när det gäller de handelsavtal som man har haft
              med Israel och som man inte har velat förändra. Man har till och
              med pratat om att man ska utöka dem, men inte med palestinierna.
              Palestinierna har ingen möjlighet till det. Det som Hanif var
              inne på om mer handel är jättebra, men tillåt dem att göra det
              då! Det är Israel som hindrar detta. Det är inte palestinierna
              själva.
            </seg>
            <seg n="9ba1a6a0">
              Jag har själv vid flera tillfällen sett checkpoints där man hindrar
              palestinska leveranser av grönsaker. De står stilla i solen i
              fem sex timmar och ruttnar. Det är vardag även för palestinierna,
              och det är israelerna som gör det. Det är inte palestinierna själva.
              Det vore jättekonstigt om de gjorde det själva.
            </seg>
            <seg n="56b825a3">
              Man kan titta på hur Israel fungerar som stat. Jag vill påstå
              att de har väldigt mycket problem internt också i Israel med det
              demokratiska spelet eller den demokratiska utvecklingen. Det finns
              mycket protester och större och större klasskillnader. Människor
              i Israel mår också dåligt av att ockupera ett annat land. När
              man ockuperar och förtrycker ett annat folk slår det tillbaka.
              Det är naturligt. Det syns överallt i världen där det finns konflikter.
              Det här är dilemmat.
            </seg>
            <seg n="0bb1eb1a">
              Skulle vi i Sverige vara klarsynta och våga göra någonting skulle
              vi ta initiativ för att sätta mycket mer press på Israel, släppa
              igenom handeln för palestinierna, ta bort checkpoints och sluta
              förhindra rörligheten på palestinsk mark. Man skulle få en mycket
              bättre situation. Man skulle dessutom få ett mycket mer aktivt
              politiskt liv som syftar mot att bilda en egen palestinsk stat
              och att driva en egen palestinsk stat på ett helt annat sätt än
              vad som görs i dag.
            </seg>
            <seg n="b6c8a985">
              Annelie Enochson lyfte fram konflikten mellan Hamas och Fatah.
              Det är egentligen inte någon konflikt i dag. Man är överens om
              vad som ska göras. Man ska ha en palestinsk stat, och man ska
              erkänna Israel. Tvåstatslösningen finns ju med där.
            </seg>
          </u>
          <note type="speaker" n="dae467da">
            Anf. 42 PETER HULTQVIST (S):
          </note>
          <u who="peter_hultqvist_bd16a0" xml:id="i-93a8ba83936be42f-1" n="8fac676a">
            <seg n="854fa3a4">
              Fru talman! Den verklighet som ockupationen lämnar efter sig
              är en arbetslöshet på 1720 procent på Västbanken. 55 procent av
              befolkningen har en osäker mattillgång. 20 procent är fattiga
              och 28 procent undernärda. Samtidigt hindras man i vardagen från
              att göra affärer, från att kunna förflytta sig, från att skapa
              arbetstillfällen och en framtid som fungerar genom alla dessa
              checkpoints, muren och den israeliska ockupationen som fördärvar
              och förpestar vardagen för den palestinska befolkningen. Så här
              ser det ut.
            </seg>
            <seg n="422981ed">
              Palestinierna önskar ingen ockupation. Jag har besökt området
              många gånger. Jag vet att det är så. De hatar ockupationen. Det
              är sanningen. De ser en möjlighet att få mat, jobb och en framtid
              genom att detta upphör och de får en lösning av den nationella
              frågan. Det här hänger ihop.
            </seg>
            <seg n="0e6555a0">
              Vi kan inte heller stå här i riksdagen och skyla över det faktum
              att man ständigt bryter mot internationell lag och bygger bosättning
              på bosättning, och detta subventioneras av den israeliska staten.
              Vi kan inte acceptera att man har ett apartheidliknande förhållande
              mellan bosättarna och den palestinska befolkningen. Så ser det
              också ut.
            </seg>
            <seg n="19d28e11">
              Sedan står Netanyahu i den amerikanska kongressen och får 31
              stående ovationer och säger nej till en fredlig process där man
              kommer överens om en tvåstatslösning utifrån 1967 års gränser.
              Han markerar behovet av militär ockupation, och han försvarar
              murbygget. Han har med alla ingredienser som i praktiken förstör
              möjligheterna till vettiga förhandlingar.
            </seg>
            <seg n="6e4a50b1">
              Jag hoppas och tror på en förhandlingslösning så småningom. Men
              vi står här i dag och diskuterar detta bland annat på grund av
              det som Björlund sade, nämligen att den israeliska övermakten
              är oerhört stor. Fredsviljan verkar inte vara så stor i praktiken.
              Däremot är det många ord, men det är väldigt lite som händer i
              verkligheten, och det man gör är tvärtemot.
            </seg>
            <seg n="72974f8a">
              Vi måste fördöma detta och vara tydliga. Jag kan gott och väl
              säga att jag tycker att Carl Bildt i många stycken har agerat
              på ett konstruktivt sätt i de här frågorna. Men jag tycker också
              att vi kanske inte bara ska lägga oss bakom EU när det gäller
              hur vi ska hantera den här ansökan om medlemskap i FN. Vi kanske
              inte ska säga att vi gör som alla andra EU-länder när det gäller
              hanteringen av detta. Jag tror att vi också ska våga ha ett eget,
              tydligt språk här och säga att för svensk del vill vi ha ett palestinskt
              FN-medlemskap, att vi ser det som viktigt och riktigt och att
              vi stöder det så gott vi kan i alla sammanhang. Det är detta jag
              egentligen vill att Carl Bildt ska säga här.
            </seg>
            <seg n="d4941a14">
              Jag tror inte att det i någon mening skulle skapa en oerhörd
              skada eller på något vis försvåra den här processen. Det måste
              ändå talas klartext någon gång om hur Israel beter sig. Det finns
              alltid undantag när det gäller Israel. Det är fel tid eller fel
              tajmning. Man kan inte göra så här för då blir någon upprörd eller
              det uppstår en israelisk blockering på något sätt. Det är alltid
              någonting som inte går.
            </seg>
            <seg n="6adfdc44">
              Jag tycker inte att vi ska vara advokater för den här typen av
              utveckling utan ställa upp på det som känns någorlunda humanitärt
              och rätt enligt internationell lag och som på något vis leder
              framåt, och det måste ändå vara att stödja palestinierna i deras
              rättmätiga krav på att få vara med i FN och så småningom få en
              egen stat som är internationellt erkänd.
            </seg>
          </u>
          <note type="speaker" n="f09ba5e6">
            Anf. 43 PETER RÅDBERG (MP):
          </note>
          <u who="peter_radberg_0b0188" xml:id="i-69d3472f17d5f015-1" n="92a5b471">
            <seg n="ff86e004">
              Fru talman! Vi vill nästan samma sak, fast lite annorlunda kanske.
            </seg>
            <seg n="4a80cde3">
              Carl Bildt började med att säga att det inte finns något nytt.
              Det blir jag lite besviken på. Det är klart att det inte finns
              något nytt under solen under förutsättning att man inte gör någonting.
              Politiken leder väl alltid framåt om man vill att den ska göra
              det. Jag tycker att det är väldigt bra att vi ska gå framåt tillsammans
              med EU, men jag håller med Peter Hultqvist till hundra procent
              när han säger att vi själva ändå måste markera väldigt tydligt
              vad som är Sveriges linje. Jag förstår inte varför vi ska tassa
              så otroligt mycket just där. Jag tycker att vi ska gå med EU.
              Det vore oerhört starkt om EU tillsammans kunde tala med en röst,
              men det betyder inte att vi i Sverige inte ska tala om vad vi
              tycker och vad vårt mål är.
            </seg>
            <seg n="6d541ee1">
              Nu har Palestinas president Mahmud Abbas lämnat in den här medlemsansökan
              för en palestinsk stat till FN. Han gör detta därför att han är
              trött och inte längre litar på världssamfundets vackra ord. Vi
              har hållit på med detta i 44 år och är inne på det 45:e året.
              Han vill komma till skott nu. Jag tror att han är en ganska bra
              motkandidat till Israels premiärminister. Jag tror att de skulle
              kunna komma överens. Det finns ju värre, och vi vet inte vad som
              kommer efter honom. Jag tror att det här skulle kunna bli bra
              under förutsättning att världssamfundet med USA och EU i spetsen
              skulle godkänna detta.
            </seg>
            <seg n="bff8206b">
              Jag förstår inte vad det är som hindrar utrikesministern från
              att ta det här initiativet som visar att folkrätten och mänskliga
              rättigheter gäller för alla, också för palestinierna, och att
              alla folkrättsbrytare, också Israel, ska bestraffas med konkreta
              åtgärder.
            </seg>
            <seg n="dc5aeda5">
              Jag skulle också vilja ha ett klargörande från utrikesministern.
              Det finns uppgifter om att Sverige och EU driver, alternativt
              accepterar, att Palestina inte ska bli en fullvärdig medlem i
              FN utan få någon form av observatörsstatus. Skulle det bli så
              skulle det innebära att palestinierna inte skulle underteckna
              Romstadgarna eller vända sig till Internationella brottmålsdomstolen,
              ICC. En sådan överenskommelse, som enligt flera rapporter förespråkas
              av EU, kommer att undergräva möjligheten till rättvisa och snarast
              säkra omfattande problem med straffrihet och avsaknad av rättsstat
              i området.
            </seg>
            <seg n="49423936">
              Min fråga till utrikesministern är: Stämmer dessa uppgifter?
            </seg>
            <seg n="fcf26321">
              Sverige har tidigare godkänt tre kriterier för folkrätten. Det
              är ett bebott territorium, och det existerar i dag. Det är vidare
              ett folk som bebor området, och det är också uppfyllt. Det tredje
              är att man ska ha kontroll över området. Det är kanske lite vagt,
              men Internationella valutafonden, IMF, har efter granskning godkänt
              den palestinska myndigheten och sagt att den kan klara att hantera
              ekonomin som en oberoende stat. Därmed undanröjs alla de hindren.
              Jag förstår inte varför inte Sverige skulle kunna gå fram lite
              hårdare här.
            </seg>
          </u>
          <note type="speaker" n="83f823dd">
            Anf. 44 ANNELIE ENOCHSON (KD):
          </note>
          <u who="annelie_enochson_881985" xml:id="i-e67625637ad367bb-1" n="2c8565e5">
            <seg n="06d5cfbd">
              Fru talman! I dag liksom vid andra motsvarande interpellationstillfällen
              kommer frågan om de palestinska flyktingarna upp och vad Israel
              ska göra åt den. Även i utrikesministerns svar sägs att en rättvis
              och realistisk lösning krävs. Det håller jag helt med om. Efter
              självständighetskriget 1948 och åren därefter flydde mellan 570
              000 och 670 000 arabiska flyktingar från Israel. Det som dock
              aldrig nämns av oppositionen är att det flydde ca 860 000 judiska
              flyktingar från de omkringliggande arabiska länderna och från
              de länder som angrep Israel.
            </seg>
            <seg n="fb7dd1c3">
              I dag finns inte längre några judiska flyktingar medan de palestinska
              flyktingarna ärver sin flyktingstatus och antalet flyktingar är
              nu närmare 4,7 miljoner. Jag frågar mig alltid: Vad gör de arabiska
              länderna för att integrera de palestinska flyktingarna? Vad har
              de gjort sedan 1948 i denna fråga?
            </seg>
            <seg n="3dfd3582">
              Unrwa hade en gång en chef vid namn Ralph Galloway. Redan 1958
              sade han följande: Arabstaterna vill inte lösa flyktingproblemet.
              De vill behålla det som ett öppet sår, en skymf mot FN och ett
              vapen mot Israel. Arabiska ledare struntar i om flyktingar lever
              eller dör. Det tycker jag är illavarslande och bör beaktas när
              man kräver en rättvis och realistisk lösning på flyktingfrågan
              och som en parameter på att få till stånd en palestinsk stat.
            </seg>
          </u>
          <note type="speaker" n="0cca461c">
            Anf. 45 HANIF BALI (M):
          </note>
          <u who="hanif_bali_8499a8" xml:id="i-63b4b15c27e5d9fb-1" n="4ba319c0">
            <seg n="69870e42">
              Fru talman! Jag fick inte svar på min fråga. Det jag frågade
              var: Vad hjälper det att ha medlemskap i FN? Vad är vinsten med
              det?
            </seg>
            <seg n="0d9bb198">
              Vi fick höra hur hemskt det är på Västbanken. Mycket av det kan
              jag ställa mig bakom, till exempel att checkpoints hindrar handel
              och tillväxt. Det får mig att undra hur de bojkottkrav som titt
              som tätt kommer från Vänstern gynnar det palestinska folket om
              handeln och tillväxten går ned som för övrigt låg på 10 procent
              på Västbanken. Hur skulle det gynna det palestinska folket?
            </seg>
            <seg n="7e84b8de">
              Man talar om hur hemskt det är och hur ockupationen ställer till
              det. Men vad hjälper ett medlemskap i FN i detta fall? FN är ju
              känt för att inte genomföra särskilt mycket, men plötsligt ska
              det bli lösningen. Det här är undantaget, och FN är lösningen
              på allt. Det där tror jag inte på. Problemet är inte om palestinierna
              ska vara med i FN eller inte. Problemet är tron på att just medlemskapet
              i FN kommer att lösa alla problem.
            </seg>
            <seg n="d1e7b283">
              Nu talas det om att Israel ska bestraffas i form av konkreta
              åtgärder. Nej, ett palestinskt medlemskap i FN innebär inte på
              något sätt att Israel bestraffas genom konkreta åtgärder. Jag
              tycker att det hittas på en hel del, och det läggs för mycket
              vikt vid medlemskapet i FN.
            </seg>
            <seg n="fc3cad84">
              Min enkla fråga är: Vilka konkreta åtgärder kommer palestinierna
              att kunna dra nytta av genom att inte delta i förhandlingar utan
              endast vända sig till FN?
            </seg>
          </u>
          <note type="speaker" n="9e6e9e3f">
            Anf. 46 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-e60965a8a7740c44-0" n="0482d548">
            <seg n="300bc148">
              Fru talman! Jag tyckte att det var en intressant debatt och kände
              att jag måste delta i den.
            </seg>
            <seg n="715fc429">
              Regeringen gör ett bra arbete i den här delen, vilket också framkommer
              i utrikesministerns svar. Grunderna finns i folkrätten, och Sverige
              vill se en tvåstatslösning med 1967 års gränser som bas och med
              Jerusalem som huvudstad för två stater. Carl Bildt och regeringen
              har arbetat hårt för att samla EU, för att EU ska få en starkare
              röst i arbetet med att hitta lösningar. Det är välkommet och det
              är bra, fru talman.
            </seg>
            <seg n="a6f75fe7">
              För alla oss som vill att det israeliska folket och det palestinska
              folket ska få uppleva fred i närtid är det viktigt att vi kan
              hitta en väg till säkra gränser för både en palestinsk och en
              israelisk stat. Det är viktigt att hitta en väg till erkännande,
              att båda parter erkänner varandra och andra. Det vägval som Abbas
              och Fayyad gjort är värt allt stöd. Det är en icke-våldsväg som
              de sökt. Efter årtionden av olika våldsutbrott väljer de att söka
              en väg framåt som bygger på fredliga förhandlingar och fredliga
              lösningar. Det är värt vårt stöd.
            </seg>
            <seg n="8afb789b">
              Detsamma gäller de krafter i Israel som verkar för icke-våldsvägar,
              som verkar för att hitta fram till fred och försoning. Också de
              krafterna är värda allt vårt stöd. Det finns många på båda sidor
              som har intresse av att förhindra detta. De är inte värda något
              stöd.
            </seg>
            <seg n="d817b107">
              Fru talman! Statsbygget har nått långt. Det kunde konstateras
              i den FN-rapport som nyligen utkom. Nästa steg är en egen stat
              för det palestinska folket. Vi har från svensk sida under lång
              tid medverkat till att skapa förutsättningarna för detta statsbygge.
              Vi har medverkat aktivt för att det ska bli möjligt. Det är därför
              positivt när vi får ett kvitto på att man nått långt.
            </seg>
            <seg n="6f92313e">
              Nästa steg blev, såsom den palestinska ledningen såg det, FN-vägen.
              Som utrikesministern sade har Sverige ingen röst i säkerhetsrådet,
              så där kommer rösten inte att efterfrågas. I det fall en uppgradering
              till non-member state skulle bli aktuell vilket vi i dag inte
              vet om så sker kommer frågan också till oss. Då finns det inte,
              som jag ser det, någon gul lampa som kan lysa.
            </seg>
            <seg n="2197cee4">
              Det finns en folkrättslig grund för en palestinsk stat, men ännu
              är tiden inte inne, ännu är alla förutsättningar inte på plats.
              Men tiden närmar sig, fru talman. Låt oss hoppas att fredsförhandlingarna
              får en ny möjlighet utifrån de nya förutsättningar som nu finns.
              Viljan finns att åstadkomma ett fredsavtal som verkligen innebär
              fred för både Israel och Palestina och för området som sådant.
            </seg>
            <seg n="dd9f26b0">
              Avslutningsvis, fru talman, vill jag säga att Europarådet gjorde
              en betydande insats genom att samlat erbjuda den palestinska parlamentariska
              församlingen Partnership for Democracy. Det var mycket positivt
              och också hälsat välkommet av ledamöter i Knesset.
            </seg>
          </u>
          <note type="speaker" n="f611a8b1">
            Anf. 47 Utrikesminister CARL BILDT (M):
          </note>
          <u who="unknown" xml:id="i-42ba9a5c5fd9e155-8" n="c311a811">
            <seg n="15942e02">
              Fru talman! Låt mig börja med att säga att i denna debatt finns
              lite olika utgångspunkter, men jag tror att vi är rätt eniga om
              verklighetsbeskrivningen. Jag kan inte finna någon anledning,
              även om jag skulle vara på ovanligt petimäterhumör, att i grunden
              invända mot vad Peter Hultqvist, Torbjörn Björlund och Peter Rådberg
              beskriver som verkligheten på framför allt det ockuperade Västbanken
              med alla de begränsningar och all den förödmjukelse som ligger
              i detta.
            </seg>
            <seg n="27370215">
              Den verklighetsbilden är korrekt, och man får förstå att människor
              reagerar mot förhållandena. Det skulle vi också göra med betydande
              kraft. Det enda vi möjligtvis kan lägga till, för att få verklighetsbilden
              komplett, är att det givetvis finns ett israeliskt säkerhetsbehov
              som är både verkligt och viktigt. Det gäller att balansera detta
              och föra det fram till ett fredsavtal. Det är den svåra uppgift
              som världssamfundet under 60 år misslyckats med av en rad olika
              skäl.
            </seg>
            <seg n="dfea219e">
              Det har under lång tid varit olika förutsättningar. Vi ska inte
              glömma att efter 1967 fanns en lång period då arabländerna unisont
              vägrade att erkänna och att tala med Israel. Det är nu historia.
              Sedan en tid tillbaka har vi det arabiska fredsinitiativet där
              alla arabländer säger att de är beredda att erkänna staten Israel
              under förutsättning att det blir en fredsöverenskommelse på i
              huvudsak sådant sätt som det vi har ställt oss bakom. Det har
              skapat en ny situation. Vi säger mycket tydligt till Israels regering
              att de har all anledning, icke minst i denna period av positiva
              omvälvningar och förändringar i den arabiska världen, att ta fasta
              på och utnyttja den nya situationen.
            </seg>
            <seg n="85ae312f">
              Nu ligger frågan om medlemskapet i FN:s säkerhetsråd. Vi får
              väl se vad som händer där. Som Kerstin Lundgren sade är det möjligt
              att det i en eller annan form kommer till generalförsamlingen.
              Då gäller det inte medlemskap utan kan vara fråga om andra former
              av uppgraderingar. Det var många som trodde att så skulle bli
              fallet, men så blev det inte. Låt oss ta ställning till det när
              vi hamnar i den situationen. De är observatörer i FN i dag. Vad
              som har diskuterats, men inte är på bordet i dag, är möjliga typer
              av uppgraderingar. Om det är möjligt eller inte lämpligt får vi
              återkomma till. Det får ses i ljuset av situationen för fredsförhandlingarna
              då.
            </seg>
            <seg n="ed7f91be">
              Jag har en liten kommentar till vad Peter Hultqvist sade. Jag
              tror inte att vi är så oeniga i alla fall. Han formulerade det
              som att vi inte ska lägga oss bakom EU. Nej, det vill inte jag
              heller egentligen. Jag vill att vi ska driva på inom EU. Jag tror
              att de som reser till Tel Aviv och Ramallah och hör deras bedömningar
              av det diplomatiska arbetet kan få höra rätt tydligt att man anser
              att Sverige har varit pådrivande inom Europeiska unionen för den
              ståndpunkt som vi har kommit fram till. Den ståndpunkten är enligt
              min mening mycket bra och kraftfull och har gett EU nya möjligheter
              att agera i denna situation. Jag tror att det är viktigt.
            </seg>
            <seg n="71f2ad02">
              Ett samlat Europa kan ha en möjlighet till inflytande. Jag ska
              inte säga att vi kan diktera fred i Mellanöstern. Det kommer inte
              att gå. Men vi har en större möjlighet att ha inflytande när vi
              är samlade. Ett splittrat EU är ett svagt EU. Då kan vi alla skicka
              ut våra respektive pressmeddelanden och bli glada för det. Men
              det har ingen större betydelse på marken. Därför är det korrekt
              att vi har inriktat mycket av det diplomatiska agerandet på att
              samla EU. Det har varit framgångsrikt och har gett en bra politik,
              ett väldigt erkännande i stora delar av Mellanöstern och en bra
              roll för EU.
            </seg>
            <seg n="42e8c974">
              Vart för då detta? Få saker skulle göra mig som utrikesminister
              lyckligare än att få vara med om den tidpunkt när vi skulle få
              ett fredsavtal och fullt ut kunde erkänna staten Palestina. Jag
              skulle ha hoppats att det inträffat förra veckan, förra året eller
              för lång tid sedan. Jag kan hoppas att det inträffar nästa vecka,
              men det tror jag tyvärr inte. Vår uppgift är dock att hela tiden
              verka för att det ska inträffa så snart som möjligt.
            </seg>
          </u>
          <note type="speaker" n="ad4c17c3">
            Anf. 48 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-4d83b1e3f5d84a28-2" n="98c3d821">
            <seg n="8cd24d00">
              Fru talman! Tiden är inte inne, sägs det. Men i Palestina har
              man väntat 44, snart 45 år på att tiden ska vara inne att få rättvisa.
            </seg>
            <seg n="77c26bd5">
              Varför görs denna ansökan? Vad ska föra framåt? Man kan kanske
              se det lite grann som en desperat handling, för ingenting har
              egentligen förts framåt i den här processen under 45 år tvärtom.
              Det är därför problemet kvarstår, och det är därför det är så
              viktigt att man får ett erkännande som FN-medlem. Om man är FN-medlem
              och står mot en annan FN-medlem har man andra rättigheter än vad
              Palestina har i dag. Det kan Hanif ta till sig.
            </seg>
            <seg n="807616c2">
              Jag tycker därför att det är beklämmande när man fortfarande
              står och säger att tiden inte är inne. Vi ska hela tiden förhandla
              och förhandla, som man har gjort, medan Israel har plockat åt
              sig mer och mer territorium. De har utökat sina bosättningar och
              utökat murbygget. De har fortsatt med ockupationen och en repressiv
              politik mot palestinierna hela tiden. Därför är det dags att man
              tar ställning för Palestina som FN-medlem. Det är oerhört viktigt.
              Se det som en desperat handling från palestinierna eller vad som
              helst, men någonstans måste man sätta ned foten.
            </seg>
            <seg n="4642665d">
              Carl Bildt pratar om EU. Jag tycker att EU:s inställning också
              har varit beklämmande under lång tid. Jag menar att man har varit
              mycket mer proisraelisk än propalestinsk på många sätt. Man har
              handelsavtal med Israel. Man vet att det är ett problem att till
              exempel märka produkter från ockuperad mark. De kan säljas utan
              att man riktigt vet det. Det är en sådan sak som är problematisk.
              Därför finns också en bojkottrörelse mot Israel. Det finns ett
              antal saker som händer som man inte kan ha riktig koll på.
            </seg>
            <seg n="3a5b3e42">
              Det är dags att se verkligheten. Om Israel släpper ockupationen,
              gör det som ska göras och ser till att vi får en palestinsk stat
              jämsides med Israel kommer också freden, förhandlingarna och processen
              att gå framåt. Det är jag övertygad om. Därför tycker jag att
              det nu är dags att sätta ned foten.
            </seg>
          </u>
          <note type="speaker" n="c9360983">
            Anf. 49 PETER HULTQVIST (S):
          </note>
          <u who="peter_hultqvist_bd16a0" xml:id="i-93a8ba83936be42f-2" n="8fac676a">
            <seg n="ac8deec3">
              Fru talman! Debatten är viktig, och det är intressant att vi
              återkommande kan föra den här i kammaren.
            </seg>
            <seg n="cdef2de0">
              Om man skulle följa linjen tiden är inte inne, som jag hört om
              i många år i olika sammanhang, skulle det tyvärr nog bli så att
              tiden aldrig blir inne. Är det några som har visat förhandlingsvilja,
              kompromissvilja och ödmjukhet och på olika sätt talat om att de
              är beredda att förhandla menar jag att det är palestinierna. Så
              är det.
            </seg>
            <seg n="c3a8184d">
              Men israelerna bygger bosättningar, koloniserar, tar kvadratmeter
              efter kvadratmeter, expanderar på Västbanken och lägger på det
              sättet hinder för freden. Detta pågår och pågår, och får det pågå
              tillräckligt länge finns det inte särskilt mycket att förhandla
              om. Då upphör möjligheten att i realiteten åstadkomma en tvåstatslösning.
              Tiden är ett problem. Jag menar att det är bråttom. Det måste
              ske inom en rätt så snar framtid, innan man har koloniserat alltför
              mycket, så att det över huvud taget inte går att hitta balansen
              och vrida klockan tillbaka.
            </seg>
            <seg n="9bc4b2d3">
              Jag vill passa på att citera folkrättsprofessorn Ove Bring, som
              skriver om erkännandefrågan: Det kommer att bli ett svårt beslut
              för de väststater som ser folkrättsliga hinder i ett erkännande
              av Palestina som stat. Kraven på ett fixerat territorium och en
              befolkning som bebor detta territorium är uppfyllda sedan länge.
              Det tredje kravet, en regering som förmår utöva effektiv kontroll
              över hela territoriet, kommer att upplevas som problematiskt.
              Även om det finns ett palestinskt självstyre innebär den israeliska
              ockupationen av Västbanken en inkräktande mur, vägspärrar och
              olika former av militär kontroll. Man har alltså trots ockupationen
              kontroll över ytan och ett fungerande självstyre som en grund
              för en palestinsk stat.
            </seg>
          </u>
          <note type="speaker" n="4b92581f">
            Anf. 50 PETER RÅDBERG (MP):
          </note>
          <u who="peter_radberg_0b0188" xml:id="i-69d3472f17d5f015-2" n="92a5b471">
            <seg n="d73e6726">
              Fru talman! Jag kan fortsätta där Peter Hultqvist slutade. Kerstin
              Lundgren pratade mycket väl om att det finns möjligheter, men
              avslutade med att säga att tiden ännu inte är inne. Det är att
              kasta bort politikens möjligheter, och det är precis det som Peter
              Hultqvist säger. När är tiden inne? De äter upp kvadratmeter för
              kvadratmeter. Det kommer helt enkelt att gå åt skogen. Man måste
              se möjligheten för politiken. Det är därför vi är politiker, och
              det är därför vi ska förhandla.
            </seg>
            <seg n="4cc291d3">
              Jag kan svara Hanif Bali. Vad vinner man på en deklaration? Det
              är klart att man vinner på att gå med i FN. Staten Palestina skulle
              få en helt annan dimension om de fick den möjligheten. Det säger
              väl sig självt?
            </seg>
            <seg n="ec15b1f4">
              Carl Bildt säger att vår verklighetsbild är korrekt. Han erkänner
              det, men säger att det är svårt med ett fredsavtal. Då är han
              tillbaka i något som liknar det Kerstin Lundgren säger: Det är
              jättesvårt, men det ska inte ske nu vi får fortsätta att förhandla.
            </seg>
            <seg n="ad93b360">
              Men när ska vi ta steget? Jag vill att Sveriges röst ska bli
              starkare ute i världen. Jag vill att Sveriges röst ska tala om
              var vi står i de här frågorna. Jag sade i förra inlägget att jag
              håller med Carl Bildt om att vi ska gå fram med EU. Det är jättebra
              och starkt. Vi ska gå den vägen. Men det får inte göra att vi
              hamnar i moment 22, så att ingen stat gör någonting över huvud
              taget. Det är här faran ligger.
            </seg>
            <seg n="9f45f3eb">
              Jag vill, precis som mina vänner, att utrikesminister Carl Bildt
              tar bladet från munnen och säger rätt ut vad han vill: att det
              ska bli en tvåstatslösning. Det vore väldigt bra.
            </seg>
          </u>
          <note type="speaker" n="8e8f9d7a">
            Anf. 51 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-e60965a8a7740c44-1" n="0482d548">
            <seg n="191c7bac">
              Fru talman! Ett samlat Europa är naturligtvis oerhört viktigt.
              Ett samlat Europa som kan tala och inte bara tiga, ett samlat
              Europa och ett samlat EU som kan handla för att åstadkomma resultat
              är något som efterfrågas, inte minst i den region vi nu talar
              om. Jag hoppas verkligen att vi ska kunna vara framgångsrika i
              att uppnå detta. Som sagt har Sverige under utrikesministerns
              ledning lagt en god grund för det arbetet inom EU.
            </seg>
            <seg n="53da8cb4">
              Det är viktigt att EU stöder icke-våldsvägen framåt. I det sammanhanget
              finns det naturligtvis ett tryck på att öppna förhandlingar. Kvartettens
              krav och kvartettens senaste bud ligger på bordet.
            </seg>
            <seg n="f169c20b">
              Självklart är det så att Israels regering företräder en stat
              som har ockuperat mark under en lång tid. Det är viktigt att vi
              kan driva på för att åstadkomma tydliga signaler om att det verkligen
              finns en vilja till fred från den israeliska regeringens sida.
            </seg>
            <seg n="351b2b1a">
              Självklart är det också så att den israeliska statens säkerhetsintressen
              måste vägas in precis som utrikesministern säger. Det är ingen
              enkel matematik. Men man måste ändå visa en bättre vilja än som
              framkommit i en del av de uttalanden och en del av de handlingar
              som vi under senare tid sett. Timglaset rinner sakta ut. Det är
              viktigt att vi är tydliga i den delen.
            </seg>
            <seg n="285766f1">
              Det finns en folkrättslig grund för en palestinsk stat. Men ännu
              är inte alla pusselbitar på plats. Utnyttja tiden till förhandlingar
              och för en fredlig lösning!
            </seg>
          </u>
          <note type="speaker" n="ea385508">
            Anf. 52 Utrikesminister CARL BILDT (M):
          </note>
          <u who="unknown" xml:id="i-232cf243830ee28f-2" n="c311a811">
            <seg n="bb49b46d">
              Fru talman! Jag tror inte att det råder någon tvekan om vad vi
              vill åstadkomma. Där vet jag från tidigare debatter, och jag tycker
              att det bekräftas i denna debatt, att det råder en mycket bred
              överensstämmelse mellan de olika partiernas ståndpunkter. Vi står
              samlade också bakom det som är Europeiska unionens ståndpunkt.
              Detta är vi eniga om; det är en styrka.
            </seg>
            <seg n="b869328b">
              Torbjörn Björlund beskriver checkpoints och det elände som dessa
              innebär. Peter Hultqvist säger att motsättningarna leder till
              att förutsättningarna för en tvåstatslösning långsamt håller på
              att eroderas. Till alla delar håller jag med om detta. Så är det.
              Det gör att vi måste pressa på så mycket vi kan. Men vi måste
              också vara realistiska och inse att det här kan försvinna bara
              när ockupationen upphör.
            </seg>
            <seg n="055669b8">
              Fanns det något uttalande jag kunde göra som gjorde att alla
              checkpoints försvann eller att illegala bosättningar gick upp
              i rök, försvann eller drogs tillbaka skulle jag självfallet göra
              ett sådant uttalande. Men detta kräver att den israeliska ockupationen
              upphör. Detta sker genom ett fredsavtal som grundas på en förhandling.
              Det är också då en palestinsk stat till fullo får kontroll över
              sitt territorium.
            </seg>
            <seg n="d7c785f3">
              Allt det som det palestinska statsapparatsbyggandet kunnat uppnå,
              med de begränsningar som finns med Gazasituationen, tycker jag
              är mycket glädjande. Men det är inte de som sätter ut checkpoints.
              Det är inte de som bygger bosättningar. Det är inte de som eroderar
              landet på Västbanken. Det visar dess värre de brutala begränsningarna
              i dag i den palestinska administrationens möjligheter. De kan
              tas bort bara genom ett fredsavtal. Det gäller att öka trycket
              på detta fredsavtal, något som vi kan göra genom diplomatiskt
              och politiskt agerande. Europeiska unionen är ett viktigt instrument
              ja, kanske det enskilt viktigaste instrumentet vi har för svensk
              utrikespolitik i denna viktiga fråga.
            </seg>
          </u>
          <note n="2462eae9">
            Överläggningen var härmed avslutad.
          </note>
          <note n="ec910fe2">
            Ajournering
          </note>
          <note n="fbf82517">
            Kammaren beslutade kl. 16.03 på förslag av förste vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-400caa169643271a-2" n="c311a811">
            <seg n="cc1ef6f2">
              Återupptagna förhandlingar
            </seg>
          </u>
          <note n="431d3e75">
            Förhandlingarna återupptogs kl. 18.00.
          </note>
          <note n="66e50234">
            13 § Svar på interpellation 2011/12:35 om vanvård i privat äldreomsorg
          </note>
          <note type="speaker" n="f1234244">
            Anf. 53 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-0995da651b58278b-0" n="19648909">
            <seg n="6db9afbd">
              Herr talman! Eva Olofsson har frågat mig vad jag avser att göra
              för att det ska bli möjligt att snabbt bryta avtal när det framkommer
              att vanvård pågår. Vidare har Eva Olofsson frågat vad jag avser
              att göra för att öka möjligheterna till insyn i hur de privata
              utförarna bedriver verksamheten.
            </seg>
            <seg n="72f7a5a8">
              Inledningsvis vill jag understryka att oberoende av om äldreomsorgen
              ges i privat/enskild eller kommunal regi ska den enskilde brukaren
              och dennes anhöriga alltid kunna känna fullt förtroende för att
              verksamheten är av god kvalitet och att den bedrivs i enlighet
              med gällande lagar, förordningar och föreskrifter. Min utgångspunkt
              som äldreminister är att regelsystemen ska vara så lika som möjligt
              för såväl offentliga som ideella och privata utförare. Två grundläggande
              villkor gäller för all äldreomsorg.
            </seg>
            <seg n="75d71a4d">
              För det första: Socialtjänstlagens krav på god kvalitet gäller
              alltid, oberoende av om äldreomsorgen bedrivs i enskild regi eller
              i kommunal regi. Av den så kallade kvalitetsparagrafen, 3 kap.
              3 § socialtjänstlagen, framgår att insatserna ska vara av god
              kvalitet, att det ska finnas personal med lämplig utbildning och
              erfarenhet och att kvaliteten systematiskt och fortlöpande ska
              utvecklas och säkras.
            </seg>
            <seg n="3b08a5e5">
              Dessa lagstadgade kvalitetskrav gäller direkt också för privata/enskilda
              utförare, och de gäller oberoende av det avtal som sluts mellan
              kommunen och en privat/enskild utförare. Det innebär att den gällande
              lagstiftningen inte kan avtalas bort eller bortses från med hänvisning
              till att dessa kvalitetskrav saknas i avtalet.
            </seg>
            <seg n="4750a2c5">
              För det andra: När kommunen som huvudman för socialtjänsten sluter
              ett avtal och låter någon annan utföra kommunens uppgifter förblir
              verksamheten en kommunal angelägenhet. Kommunen bär fortsättningsvis
              huvudansvaret och har det yttersta ansvaret för verksamheten.
              I kommunallagens 3 kap. § 19a anges dessutom att i avtal mellan
              kommun och privat/enskild utförare ska kommunen skriva i avtalet
              att allmänheten ska ha möjlighet att få insyn i hur tjänsten utförs.
            </seg>
            <seg n="d8d396c9">
              Jag vill här knyta an till Eva Olofssons fråga om vad jag avser
              att göra för att det ska bli möjligt att snabbt bryta avtal när
              det framkommer att vanvård pågår. Mitt svar är att det inte är
              aktuellt med ytterligare statlig reglering. Argumenten är följande:
            </seg>
            <seg n="25968085">
              Driftentreprenader kan upphandlas enligt lagen om offentlig upphandling
              eller lagen om valfrihetssystem. Dessa lagar reglerar upphandlingsförfarandet.
              Vid upphandlingsförfarandet och i avtalet är det viktigt att tydliggöra
              de krav och villkor som ska uppfyllas och vad som ska gälla om
              en part inte uppfyller sina förpliktelser.
            </seg>
            <seg n="c7f8905a">
              Att staten i detalj ska styra och reglera äldreomsorgen eller
              lagstifta om avtal mellan kommun och utförare står bland annat
              i motsatsställning till socialtjänstlagens karaktär av målinriktad
              ramlag och det kommunala självstyret samt kravet på individuell
              behovsanpassning.
            </seg>
            <seg n="6afa4b78">
              Däremot behövs det bra verktyg för att utveckla, granska och
              kontrollera kvaliteten i äldreomsorgen. Alltsedan regeringen tillträdde
              har äldreomsorgen och dessa frågor getts hög prioritet, och regeringen
              har vidtagit kraftfulla åtgärder för att effektivisera kvalitetsarbetet,
              öka insynen och skärpa tillsynen inom äldreomsorgen såväl i enskild
              regi som i kommunal regi.
            </seg>
            <seg n="4ee8a2cf">
              Från och med den 1 januari 2010 samordnas tillsynen av socialtjänsten
              med tillsynen av hälso- och sjukvården hos Socialstyrelsen. Om
              Socialstyrelsen i sin tillsyn finner missförhållanden oberoende
              av om verksamheten bedrivs i enskild regi eller i kommunal regi
              kan myndigheten lämna kritik, begära åtgärder, lämna förelägganden
              med eller utan vite och stänga hela eller delar av verksamheten.
            </seg>
            <seg n="4ba49cbb">
              Från och med den 1 juli 2011 gäller lex Sarah alla verksamheter
              inom socialtjänsten oberoende av om de drivs i privat eller offentlig
              regi och omfattar alla missförhållanden och även risker för missförhållanden.
              Den nya lex Sarah bidrar även till att stärka det förebyggande
              perspektivet.
            </seg>
            <seg n="7cdd5036">
              Numera har var och en som fullgör uppgifter inom socialtjänsten
              skyldighet att medverka till att den verksamhet som bedrivs är
              av god kvalitet, liksom skyldighet att genast rapportera missförhållanden
              till den som bedriver verksamheten. Den verksamhetsansvarige ska
              utreda och avhjälpa eller undanröja det rapporterade missförhållandet
              utan dröjsmål. Är ett missförhållande allvarligt ska detta snarast
              anmälas till Socialstyrelsen.
            </seg>
            <seg n="46bffe7f">
              Avslutningsvis vill jag verkligen understryka betydelsen av att
              kommuner följer upp och kontrollerar upphandlade kontrakt. Uppföljning
              och kontroll är väsentligt för att uppnå en väl fungerade verksamhet.
              Det är trots allt kommuner, som avtalspart, som har de största
              möjligheterna till insyn och att påverka kvaliteten i vården och
              omsorgen.
            </seg>
          </u>
          <note type="speaker" n="7ad9d1ab">
            Anf. 54 EVA OLOFSSON (V):
          </note>
          <u who="eva_olofsson_993bb0" xml:id="i-f897be58ee94b23f-0" n="60b83e35">
            <seg n="dd8519b3">
              Herr talman! Jag får tacka för svaret. Tyvärr kan jag konstatera
              att äldreminister Maria Larsson inte har några planer på att öka
              insynen hos privata utförare av äldreomsorgen. Den svåra problematik
              jag tycker att det är att missförhållandena kan pågå så länge
              hos privata utförare innan man kommer fram till ett beslut att
              bryta ett avtal ser jag inte heller att ministern tänker ta tag
              i.
            </seg>
            <seg n="12526de1">
              Jag lyssnade morgonen den 11 oktober på Ekot , och det var då
              jag fick höra talas om Koppargårdens äldreboende här i Helsingfors.
              Det är ett av de största vård- och omsorgsboendena, där 230 multisjuka
              äldre tillbringar sista delen av sina liv. Koppargården har drivits
              av Carema sedan 2008. Sedan Carema tog över verksamheten har det
              varit en rad rapporter och lex Maria-fall som har visat att många
              sjuka äldre har farit illa. Det har varit inspektioner och uppföljningar,
              och Carema har lovat att rätta till och förbättra. Det har dock
              inte blivit bättre utan snarare sämre.
            </seg>
            <seg n="bd957c25">
              Läkarna på Trygg Hälsa AB, som har stått för läkarnas ansvar
              på detta äldreboende och haft insyn i verksamheten, kände till
              slut att de inte kunde säga att det bedrevs en trygg och säker
              vård för de äldre. Läser man läkarnas beskrivning av hur det har
              fungerat ser man att det inte ens finns elementära hygienartiklar,
              att äldre inte har fått medicin på upp till en vecka, att sjuksköterskorna
              inte rapporterar sinsemellan så att de vet vad som har hänt, att
              bemanningen har minskat betydligt och att äldre kan bli liggande
              på golvet utan att någon vet hur länge de har legat. Det är alltså
              en mängd saker som jag tycker är riktigt skrämmande.
            </seg>
            <seg n="0659af6c">
              Mina partikamrater i stadsdelsnämnden har försökt följa upp och
              ha insyn. Det har inte varit helt lätt, kan jag säga. I den medicinskt
              ansvariga sjuksköterskans kritiska rapporter har man strukit de
              mest kritiska delarna innan de kom till politikerna. Vi kan också
              säga att de som har lyft fram missförhållandena på Koppargården
              har varit mer fristående personer, som förvaltningens medicinskt
              ansvariga sjuksköterska och läkarna, som var anställda på annat
              håll än hos Carema.
            </seg>
            <seg n="fdd17674">
              Det är väl bara att konstatera att vi inte vet vad som kommer
              att hända. Kommer avtalet att brytas eller inte? Detta ligger
              inte hos stadsdelsnämnden utan centralt i Helsingforss stad, och
              det blir till delar en juridisk fråga. Jag tycker inte att äldres
              sista dagar i livet ska vara en juridisk tvistefråga. Jag håller
              inte med äldreministern om att äldres rätt till en god och trygg
              äldreomsorg ska hänga på om alla kommuner är duktiga på att skriva
              avtal med privata utförare.
            </seg>
            <seg n="5764e4e3">
              Hade Koppargården varit ett kommunalt äldreboende hade nämnden
              omgående kunnat agera. Man hade haft full insyn i verksamheten,
              man hade kunnat byta ut cheferna och man hade kunnat höja personalbemanningen,
              som uppenbart är alldeles för låg. I Helsingforss stad drivs dock
              majoriteten av äldreboendena, 70 procent, av privata utförare.
              60 procent av hemtjänsten drivs av privata utförare. Denna möjlighet
              har det borgerliga styret alltså till stora delar gjort sig av
              med.
            </seg>
            <seg n="ee49254c">
              Än värre är, kan jag tycka, att regeringen hotar med tvångslagstiftning
              om inte alla andra kommuner i Sverige gör likadant. Om kommunerna
              inte frivilligt inför lagen om valfrihet hotar regeringen med
              tvångslagstiftning 2014.
            </seg>
            <seg n="8f4cd48d">
              Mina frågor, utifrån hur verkligheten ser ut i Helsingforss stad
              på Koppargårdens äldreboende men också på ett antal andra äldreboenden,
              är: Är verkligen insynen hos de privata utförarna tillräcklig?
              Är det rimligt att skattefinansierad äldreomsorg ska kunna gå
              enligt aktiebolagslagen och att prata om företagshemligheter?
              Och ska multisjuka äldre verkligen betala priset för en marknadsanpassning
              av äldreomsorgen?
            </seg>
          </u>
          <note type="speaker" n="5db00816">
            Anf. 55 FINN BENGTSSON (M):
          </note>
          <u who="finn_bengtsson_813f74" xml:id="i-882a7e4d32064d88-0" n="cf7b8ad1">
            <seg n="f9c6af19">
              Herr talman! Jag får tacka Eva Olofsson för en väldigt viktig
              interpellation med ett tema som berör oss alla. När man har en
              undermålig kvalitet inom äldrevården är det en mycket allvarlig
              sak, något som behöver rättas till.
            </seg>
            <seg n="af4fe3fe">
              Jag vill också tacka statsrådet för ett väldigt uttömmande svar
              som belyser lagregleringen av den skyldighet man har att efterse
              att kvaliteten är fullgod, oavsett om det är en äldreomsorg som
              bedrivs i kommunal eller annan regi.
            </seg>
            <seg n="7091ce66">
              Med detta sagt vill jag ändå ställa en fråga till interpellanten.
              När man talar om insyn måste det kopplas till att det finns en
              tillsyn. Och vad alliansregeringen gjorde under förra mandatperioden,
              mycket förtjänstfullt tack vare statsrådets ansvar, var en samordnad
              tillsyn, som också nämns i interpellationssvaret, av socialtjänsten,
              hälso- och sjukvården och Socialstyrelsen. Det visade sig att
              tillsynen ute i en hel del kommuner och inte minst på länsstyrelsenivå
              var undermålig. Det fanns alltså äldreboenden som inte hade tillsynats
              under många år. Hur ska man då kunna säga att det finns en öppenhet
              för att titta på missförhållanden?
            </seg>
            <seg n="ae543618">
              Samtidigt är det beklämmande med de olika saker i äldreomsorgen
              som beskrivs av interpellanten och som naturligtvis måste rättas
              till. Men när det gäller insyn och tillsyn här förefaller det,
              i alla fall när man hör interpellanten beskriva de missförhållanden
              som har kommit henne till del, som att det måste finnas någon
              form av tillsyn eftersom man kan komma fram till de problem som
              belyses i interpellationen. Då ska dessa missförhållanden naturligtvis
              rättas till.
            </seg>
            <seg n="14fbcb4f">
              Herr talman! Det finns en annan dimension i den här interpellationen
              som jag skulle vilja lyfta fram. Det handlar om frågeställningen
              huruvida man över huvud taget från Vänsterpartiet i första hand
              är intresserad av att ha några alternativ, någon valfrihet över
              huvud taget, inom servicetjänster eller socialtjänsten.
            </seg>
            <seg n="5c893762">
              Om vi går tillbaka till 60- och 70-talens valfrihet i Sverige
              präglat av ett långvarigt socialdemokratiskt styre med stark vänsterinfluens
              var det enbart välbärgade som kunde unna sig friheten att ha en
              annan socialtjänst än den enda som tillhandahölls av det offentliga
              och som kanske inte hade den tillsyn som var vederbörlig. Man
              kan fundera lite grann på hur det egentligen förhåller sig med
              tankar på varför allianspartierna värnar denna valfrihet och hur
              den har flyttat sig över åren. I dag ser vi en helt annan öppenhet
              för valfrihetsalternativet för den äldres och de anhörigas bästa.
            </seg>
            <seg n="6fc4be9e">
              År 1986 uttryckte en central LO-ekonom att man inom LO var mycket
              tveksam till privatisering av sociala tjänster. Då det gäller
              själva livet bör det vara samhället som tar hand om detta var
              den dogm som gällde ända in till mitten av 80-talet. Nu har vi
              som tur är förflyttat oss långt därifrån och ser hellre att valfrihetsdebatten
              handlar om den viktigaste frågan när det gäller bland annat äldreomsorgen,
              nämligen själva livet. Då är det människorna själva som ska bestämma
              över detta mycket mer än samhällsansvaret.
            </seg>
            <seg n="26fe088f">
              I den riktningen har vi rört oss. Kan vi då med det lagrum som
              vi nu har och som täcker upp och garanterar kvaliteten ha en större
              mångfald av utförare av den här typen av tjänster borde det vara
              något som välkomnas av fler partier. Jag tror att Vänsterpartiet
              möjligen är det enda parti som inte riktigt har följt den här
              utvecklingen mot valfrihet i vårt samhälle, och jag beklagar detta
              starkt.
            </seg>
          </u>
          <note type="speaker" n="f261f821">
            Anf. 56 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-0995da651b58278b-1" n="19648909">
            <seg n="0e682e61">
              Herr talman! I går besökte jag verksamhetsföreträdare för äldreomsorgen
              i Värnamo kommun. Jag mötte 17 ansvariga för olika verksamheter
              inom äldreomsorgen.
            </seg>
            <seg n="b7d09df6">
              Min bild när jag reser genom äldreomsorgens Sverige är att det
              finns väldigt mycket god äldreomsorg och att det finns ett väldigt
              utvecklingsarbete i snart sagt varje kommun. Det är glädjande,
              och vi har också kunnat bidra från regeringens sida.
            </seg>
            <seg n="cb3ac663">
              Däremot blir jag i samma utsträckning som Eva Olofsson väldigt
              berörd och upprörd när missförhållanden uppdagas, som det exempel
              som Eva Olofsson nämner i sin interpellation. Det är aldrig acceptabelt.
              Men vi vet, Eva Olofsson, om vi ska vara ärliga och uppriktiga
              att detta kan förekomma inte bara i privat verksamhet utan också
              i kommunal verksamhet. Jag besökte själv en kommunal verksamhet
              där ett väldigt dåligt bemötande från personalen hade uppdagats,
              vilket fick rättsliga följder. Det kan hända i vilken verksamhet
              som helst.
            </seg>
            <seg n="95a804c4">
              Därför har jag sett det som mitt ansvar att se till att få upp
              saker på bordet, att stärka tillsynen så att den blir mycket mer
              kraftfull än vad den har varit tidigare, därför att det är statens
              instrument för att se till att kontroll och uppföljning sker.
            </seg>
            <seg n="07ccfc22">
              Kommunerna har huvudansvaret för äldreomsorgen, men det är definitivt
              en statlig angelägenhet att se till att tillsynen blir väl fungerande.
              Så vi har tagit tag i frågan i allra högsta grad. Det är också
              därför som Socialstyrelsen har öppnat ett egeninitierat ärende
              just på det här boendet. Det är väldigt bra. Det visar att tillsynen
              fungerar.
            </seg>
            <seg n="92d12914">
              En annan sak som tydligt visar att vi vill ha upp saker i ljuset
              är den förändring i lagstiftningen som vi genomförde den 1 juli
              i år med en förändrad lex Sarah som innebär att alla missförhållanden
              ska upp i ljuset och anmälas om de är av allvarlig art. Med det
              vill vi tydligt visa att de inte ska sopas under mattan. Man ska
              ta fram missförhållanden som råder, och det kan uppkomma i verksamheter
              där så många människor är inblandade, för det finns inte en enda
              som är perfekt. Men att se till att missförhållanden kommer upp
              i ljuset i ett tidigt skede och hitta verktyg för att förebygga
              att det händer igen är centralt och viktigt.
            </seg>
            <seg n="2abf4db0">
              Det här är två mycket kraftfulla verktyg som vi har tagit lagstiftningen
              till hjälp för att få till stånd. Jag hoppas att det ska föda
              just den öppenhet som vi ibland ser brist på i kommunal verksamhet
              och ibland i privat verksamhet. Men det är inte avhängigt att
              det bara är en sorts verksamhet som kan innehålla den här problematiken.
              Det tycker jag vore hederligt om Eva Olofsson också kunde erkänna.
            </seg>
          </u>
          <note type="speaker" n="e4ab7a82">
            Anf. 57 EVA OLOFSSON (V):
          </note>
          <u who="eva_olofsson_993bb0" xml:id="i-f897be58ee94b23f-1" n="60b83e35">
            <seg n="eef8abd5">
              Herr talman! Jag har inga problem med att beskriva äldreomsorgen
              som Maria Larsson gjorde, att det pågår väldigt mycket bra äldreomsorg,
              att det finns ett utvecklingsarbete. Det finns både bra och dålig
              kommunal verksamhet och bra och dålig privat verksamhet. Men det
              finns ett speciellt problem när det gäller privata utförare, och
              det är det som jag vill lyfta fram här.
            </seg>
            <seg n="a1725cc0">
              Jag vet vad som hände i Norrköping, om det var det som Maria
              Larsson hänvisade till. Det var ju mycket i medierna i somras
              om två undersköterskor som där betett sig på ett oacceptabelt
              sätt mot äldre. Det var deras arbetskamrater som anmälde detta
              efter att man hade gått igenom lex Sarah ordentligt på arbetsplatsen.
              De två undersköterskorna jobbar inte kvar där längre. Och Norrköpings
              kommun jobbar med att skärpa sina rutiner och göra lex Sarah känd
              överallt, både på det aktuella boendet och i hela äldreomsorgen
              i Norrköping.
            </seg>
            <seg n="296a55e2">
              Men jag undrar hur lång tid det ska ta innan man får ordning
              på situationen på Koppargården. Socialstyrelsen har varit där
              i flera omgångar och följt upp. Ändå blir det i stort sett bara
              sämre. Jag tror inte att det är personalen på Koppargården som
              egentligen inte vill göra ett bra jobb, utan jag tror att det
              handlar om för dåliga förutsättningar, för dålig kompetens, för
              dålig arbetsledning, för dåligt stöd, att man tog bort väldigt
              många sjuksköterskor etcetera.
            </seg>
            <seg n="2684d652">
              Det är inte problem bara på Koppargården. Jag var på Serafens
              äldreboende på Kungsholmen. Aleris hade drivit Serafen ett tag.
              Sedan hade man brutit avtalet efter mycket om och men, men det
              tog tid, och stadsdelsnämnden drev åter äldreboendet. Vad som
              hade hänt på detta också mycket stora vård- och omsorgsboende
              var att när kommunen tog tillbaka det var 70 av 210 tjänster vakanta.
              Man hade sänkt personalens sysselsättningsgrad. Bara 42 procent
              hade utbildning. Det fanns ingen struktur för verksamheten alls.
              Det tog också ett tag innan man kunde bryta avtalet. Man visste
              inte om man skulle få skadestånd eller inte. Det blir en juridisk
              process.
            </seg>
            <seg n="6b4e285f">
              Vintertullens boende på Södermalm drivs av Attendo. Här har det
              år ut och år in varit klagomål och synpunkter från anhöriga, politiker
              i nämnden och andra. Nu har man beslutat att inte förlänga avtalet
              till vintern. Dock ska Attendo driva det ett år till trots att
              man vet att missnöjet är stort. Det var inte den egna personalen
              utan sjuksköterskeelever från Ersta diakoni som lyfte upp att
              det inte fungerade.
            </seg>
            <seg n="0bdd405a">
              Vi vet att personalen på privata äldreboenden inte har samma
              meddelarskydd som i den kommunala äldreomsorgen. Vi vet att vi
              inte har samma insyn hela vägen. Det är många gånger aktiebolag
              som har sin affärsidé och annat. Vi vet att vi inte har samma
              statistik. Vi vet att man har mer osäkra anställningar och mer
              deltider.
            </seg>
            <seg n="833a9d75">
              Jag hör ganska ofta när det gäller Carema att man har tagit bort
              rapporttiderna så att personalen inte hinner prata med varandra.
              Det försvinner information mellan passen. Så var det också på
              Koppargården.
            </seg>
            <seg n="caeb969d">
              Äldre multisjuka människor ska inte utsättas för marknadsexperiment.
              När det inte fungerar i ett kommunalt äldreboende ska politikerna
              gå in och ta ansvaret på en gång. Är det ett privat boende måste
              man kunna rätta till missförhållanden lika snabbt.
            </seg>
            <seg n="51e4188d">
              Det är jättebra med gemensam tillsyn. Vi stödde det utmärkta
              förslaget. Man var ute på 94 olika äldreboenden på natten och
              såg att de hade för dålig bemanning. Det visar sig dock att det
              inte räcker. Det kan mala på månad efter månad innan man kommer
              till ställningstagandet att bryta ett avtal eller inte.
            </seg>
            <seg n="d1b95f73">
              Det är dags att sätta ned foten och säga att äldreomsorg som
              fungerar dåligt måste kunna rättas till ganska omgående.
            </seg>
          </u>
          <note type="speaker" n="ae473fe7">
            Anf. 58 FINN BENGTSSON (M):
          </note>
          <u who="finn_bengtsson_813f74" xml:id="i-882a7e4d32064d88-1" n="cf7b8ad1">
            <seg n="f16b2c5f">
              Herr talman! Så här långt i debatten är vi rörande överens om
              att all undermåligt utförd socialtjänst och äldreomsorg är oacceptabel
              och ska rättas till detta oavsett om den drivs i kommunal regi
              eller av annan utförare.
            </seg>
            <seg n="96696c44">
              Jag återkommer till den historiebeskrivning jag gjorde i förra
              inlägget, nämligen att vi har gått från ett ofritt samhälle vad
              gällde möjligheten att kunna välja till ett fritt samhälle där
              vi kan välja. Alliansregeringen har följt med och gjort nödvändiga
              justeringar av tillsynen, precis som statsrådet nämnde. Det är
              viktigt att man tillsynar verksamheten och sätter ned foten när
              det är felaktigt.
            </seg>
            <seg n="ca43d3e0">
              När man lyssnar till interpellanten är det uppenbart att någon
              form av insyn måste finnas i den privata verksamheten eftersom
              det rapporteras från interpellanten precis hur det förhåller sig.
              Det förefaller alltså att vara ganska gott.
            </seg>
            <seg n="724869b5">
              Interpellanten skriver själv att när ett kommunalt äldreboende
              missköter sig kan ledningen lyftas bort och åtgärder snabbt vidtas.
              Tillåt mig att betvivla att det har varit så. När de tidigare
              länsstyrelserna inte skötte sitt tillsynsansvar och kanske inte
              ens besökte ett äldreboende på många år, hur kunde man då snabbt
              komma till rätta med ett fel som inte ens hade uppmärksammats?
              Det är en chimär, Eva Olofsson.
            </seg>
            <seg n="d6267e80">
              Hur ser Vänsterpartiet på valfrihetsförändringen som har skett
              i det svenska samhället, som gjort Sverige mer likt omvärlden
              och gett människor möjlighet att välja även sin socialtjänst,
              inte minst när de blivit gamla? Hur är det med rättviseperspektivet?
              Vill ni återgå till att man inte ska ha någon valfrihet? Vill
              ni till och med förbjuda alternativa utförare av socialtjänst
              och äldreomsorg? Jag tror inte att ni vill det, men ni vill begränsa
              möjligheten. Då blir det bara de välbärgade, Eva Olofsson, som
              har råd att unna sig valfrihet. Det vill inte Alliansen; vi vill
              ge denna möjlighet till alla medborgare.
            </seg>
          </u>
          <note type="speaker" n="ab713147">
            Anf. 59 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-0995da651b58278b-2" n="19648909">
            <seg n="e0006354">
              Herr talman! Vad härligt att vi är överens om att det också finns
              mycket bra äldreomsorg. Det behöver vi säga ofta, båda i denna
              lokal och utanför. Missförhållandena får nämligen väldigt stort
              utrymme medialt, och den goda omsorgen, som är den vanligast förekommande,
              får ytterst lite. Det kan vi kanske hjälpa till att ändra på,
              inte minst med tanke på alla goda medarbetare.
            </seg>
            <seg n="0fb2a112">
              Det finns dock missförhållanden, och dem är det viktigt att komma
              till rätta med. Jag instämmer i Finn Bengtssons påstående att
              det nog inte går snabbare i kommunalt driven omsorg än i privat.
              Det är dock viktigt att rätta till missförhållanden oavsett var
              de uppkommer.
            </seg>
            <seg n="05ce8147">
              Med jämna mellanrum uppkommer det missförhållanden, och det gäller
              att ha ett förebyggande arbete som ser till att i ett tidigt skede
              identifiera problem och avhjälpa dem.
            </seg>
            <seg n="a941d196">
              Till skillnad från Eva Olofsson, som nämner många exempel på
              privat äldreomsorg som hon tycker inte håller god kvalitet, ser
              jag många privata utförare som håller god kvalitet. Det förtjänar
              att nämnas i denna debatt.
            </seg>
            <seg n="31ff5b3a">
              Jag har någon gång tidigare berättat om två undersköterskor som
              hade jobbat 20 år i äldreomsorgen och ville starta eget i Tranås
              kommun. De fick möjlighet att göra det via LOV. De hade burit
              på denna dröm och ville ge en nära omsorg och kunde tack vare
              valfriheten i kommunen starta sin verksamhet.
            </seg>
            <seg n="80d70120">
              Det som är så fantastiskt med valfriheten, Eva Olofsson, är att
              om man är i en verksamhet där man tycker att kvaliteten inte är
              god kan om man fått rätten att välja och om det finns lite att
              välja mellan välja bort det man inte är nöjd med och välja något
              annat. Det är förstås svårare om man exempelvis bor på en demensavdelning
              på ett äldreboende, men det går också där.
            </seg>
            <seg n="a9b4b559">
              Framför allt är det ganska enkelt om man har hemtjänstinsatser
              och inte är nöjd, och vi vet att 27 procent av dem som har hemtjänstinsatser
              inte är nöjda. Jag menar att det är dags att myndigförklara också
              äldre människor i vårt land. Precis som man väljer bort en frisör
              som man inte är nöjd med ska man kunna välja bort en hemtjänst
              som man inte är nöjd med och göra ett annat val.
            </seg>
            <seg n="85805d3f">
              Det handlar om kroppsnära tjänster. Det handlar om människor
              som ska komma in i någons hem. Det är viktigt att man får inflytande
              över sin vardag även som äldre.
            </seg>
            <seg n="77e2752b">
              Vi kan se att intresset har varit stort. Efter ett år har 40
              procent gjort ett aktivt val i de kommuner som har infört valfrihet
              enligt LOV. Det indikerar att det finns ett efterfrågetryck hos
              de äldre. Det är en viktig del av framtidens äldreomsorg att låta
              äldre göra egna val och ha makten över sina liv. Man ska inte
              vara hänvisad till att någon annan bestämt vad man får och nästan
              behöva stå med mössan i hand även om man inte är nöjd med kvaliteten
              på omsorgen.
            </seg>
          </u>
          <note type="speaker" n="106a3d5c">
            Anf. 60 EVA OLOFSSON (V):
          </note>
          <u who="eva_olofsson_993bb0" xml:id="i-f897be58ee94b23f-2" n="60b83e35">
            <seg n="e445fc0c">
              Herr talman! I går träffade jag Demensförbundet i Göteborg. Jag
              pratade med en man som inte var nöjd med boendet där hans fru
              hamnat, och han letade efter ett annat boende. Det går också att
              byta mellan olika boenden som har kommunala utförare.
            </seg>
            <seg n="54832cff">
              Förra veckan var jag på det utmärkta personalkooperativet Rallarrosen
              i Täby. Det var jättefint, och personalen var oerhört engagerad.
            </seg>
            <seg n="52f29c8a">
              Vad som bekymrar mig är de exempel på stora äldreboenden i Helsingfors
              som under lång tid fungerat dåligt och där man håller på och harvar
              utan att det blir bra. Juridiken kommer in och överväganden görs:
              Är det tillräckligt många fel för att bryta avtalet? Får vi skadestånd
              eller inte?
            </seg>
            <seg n="a472490e">
              Så ska det inte vara. Äldre ska inte behöva rösta med fötterna.
              Hur många av de 230 på Koppargårdens äldreboende kan byta och
              flytta till något bättre? Äldreomsorgen ska vara bra överallt.
              Man måste ha inflytande där man är och kunna påverka sin vardag.
              Det ska finnas tillräckligt med sjuksköterskor och annan utbildad
              personal. Det ska finnas medicinsk säkerhet och samarbete mellan
              olika yrkesgrupper. Självklart ska det vara så.
            </seg>
            <seg n="df13772a">
              Jag blir förvånad över att det får fungera som det gör på vissa
              ställen i Helsingfors. Man har bland annat gett personalen biobiljetter
              när man graderat upp till tyngre vårdtyngd och andra konstigheter.
              Varför ser man inte att man måste ta tag i dessa frågor? De äldre
              som bor på dessa boenden ska inte behöva fara illa.
            </seg>
            <seg n="55992132">
              Vi har en diskussion på utbildningsområdet. I Göteborg stängde
              man en skola efter ett par månader för att den inte fungerade.
              I äldreomsorgen kan man hålla på i ett år innan något som inte
              fungerar stängs.
            </seg>
            <seg n="a9a5f50e">
              När det gäller utbildningsområdet för man en diskussion om att
              vinsterna ska komma eleverna till godo. Är det inte dags att föra
              samma diskussion om äldreomsorgen? Vinster ska inte gå till företagen
              utan till en bättre äldreomsorg.
            </seg>
          </u>
          <note type="speaker" n="10e4776e">
            Anf. 61 Statsrådet MARIA LARSSON (KD):
          </note>
          <u who="maria_larsson_b6c218" xml:id="i-0995da651b58278b-3" n="19648909">
            <seg n="e77bc192">
              Herr talman! Den goda äldreomsorgen måste eftersträvas. Jag vill
              påstå att vi har inrättat en rad saker för att på bordet få upp
              missförhållanden som förut kanske inte syntes alls. En sådan sak
              är de öppna jämförelserna. Vi har brukarundersökningarna där vi
              för första gången frågar de äldre själva vad de tycker allt för
              att i ljuset få upp saker som tidigare gömts undan. Det är en
              viktig fråga. Det är också viktigt att äldre får möjlighet att
              råda över sina egna liv.
            </seg>
            <seg n="1aa66b93">
              Tillsynen har fått de där kraftfulla verktygen som Eva Olofsson
              efterfrågar. Om man träffar på ett äldreboende där fara för liv
              eller hälsa föreligger är det möjligt för Socialstyrelsen att
              omedelbart stänga verksamheten.
            </seg>
            <seg n="2b08c0d0">
              Jag är angelägen om att se till att skapa förutsättningar för
              en god kvalitet i äldreomsorgen överallt. Då måste man ha en öppenhet
              för att tidigt identifiera missförhållanden. Det är det vi skapar
              med en ny lex Sarah som trädde i kraft för bara några månader
              sedan. Det ska bli intressant att följa utvecklingen.
            </seg>
            <seg n="a30eb058">
              Jag hoppas att vi är många som kommunicerar till personalen:
              Dölj ingenting. Ta fram i ljuset de missförhållanden ni ser.
            </seg>
            <seg n="28edd09f">
              Jag tror att det har funnits många situationer som man inte har
              velat berätta om vare sig det har gällt ett kommunalt eller privat
              äldreboende. Man kanske inte ville ha medial uppmärksamhet, och
              det har funnits en kollegial sammanhållning som gjort att saker
              har tystats ned. Verksamheten är till för de äldre. Därför är
              det så centralt att de äldres behov kan tillgodoses på ett kvalitativt
              bra sätt.
            </seg>
            <seg n="c9100aa2">
              Tack för en angelägen debatt. Vi får säkert anledning att återkomma
              till att diskutera äldreomsorg flera gånger, Eva Olofsson och
              jag.
            </seg>
          </u>
          <note n="2462eae9">
            Överläggningen var härmed avslutad.
          </note>
          <note n="d07ae985">
            14 § Bordläggning
          </note>
          <note n="d685748c">
            Anmäldes och bordlades
          </note>
          <note n="fcd5e152">
            15 § Anmälan om interpellationer
          </note>
          <note n="b65efe1c">
            Anmäldes att följande interpellationer framställts
          </note>
          <note n="fd005366">
            den 21 oktober
          </note>
          <note n="d8510e6b">
            Siv Holma
          </note>
          <note n="fa1e3e25">
            Pyry Niemi
          </note>
          <note n="0ae9ae04">
            Kent Ekeroth
          </note>
          <note n="ad76f0bf">
            den 24 oktober
          </note>
          <note n="53c0f621">
            Peter Hultqvist
          </note>
          <note n="53c0f621">
            Peter Hultqvist
          </note>
          <note n="2bc4812e">
            den 25 oktober
          </note>
          <note n="d9f85441">
            Josefin Brink
          </note>
          <note n="c11f9b08">
            Peter Persson
          </note>
          <note n="c11f9b08">
            Peter Persson
          </note>
          <note n="ad5f9395">
            Interpellationerna 2011/12:54 och 55 redovisas i bilaga som fogats
            till riksdagens snabbprotokoll tisdagen den 25 oktober.
          </note>
          <note n="fcf1be30">
            Övriga interpellationer redovisas i bilaga som fogats till riksdagens
            snabbprotokoll tisdagen den 8 november.
          </note>
          <note n="8c09babb">
            16 § Anmälan om frågor för skriftliga svar
          </note>
          <note n="eea1bca2">
            Anmäldes att följande frågor för skriftliga svar framställts
          </note>
          <note n="fd005366">
            den 21 oktober
          </note>
          <note n="2aab18b7">
            Désirée Liljevall
          </note>
          <note n="2aab18b7">
            Désirée Liljevall
          </note>
          <note n="c11f9b08">
            Peter Persson
          </note>
          <note n="c11f9b08">
            Peter Persson
          </note>
          <note n="c7d7436c">
            Gunilla Svantorp
          </note>
          <note n="5e80d51f">
            Lena Hallengren
          </note>
          <note n="2bc4812e">
            den 25 oktober
          </note>
          <note n="86241fba">
            Eva Olofsson
          </note>
          <note n="22bee185">
            Irene Oskarsson
          </note>
          <note n="6ac5531c">
            Anders Karlsson
          </note>
          <note n="a4b87cd2">
            Ann Arleklo
          </note>
          <note n="64b5d65a">
            Ulf Nilsson
          </note>
          <note n="98934b7a">
            Frågorna 2011/11:6065 redovisas i bilaga som fogats till riksdagens
            snabbprotokoll tisdagen den 25 oktober.
          </note>
          <note n="7a5e7454">
            Övriga frågor redovisas i bilaga som fogats till riksdagens snabbprotokoll
            tisdagen den 8 november.
          </note>
          <note n="a35f9b8b">
            17 § Anmälan om skriftliga svar på frågor
          </note>
          <note n="3915ba19">
            Anmäldes att skriftliga svar på följande frågor inkommit
          </note>
          <note n="ad76f0bf">
            den 24 oktober
          </note>
          <note n="8ec8b1d6">
            Christina Oskarsson
          </note>
          <note n="2bc4812e">
            den 25 oktober
          </note>
          <note n="608c0715">
            Yilmaz Kerimo
          </note>
          <note n="f97241b6">
            Jonas Sjöstedt
          </note>
          <note n="30760a55">
            Hans Linde
          </note>
          <note n="c7d7436c">
            Gunilla Svantorp
          </note>
          <note n="2964d833">
            Svaren redovisas i bilaga som fogats till riksdagens snabbprotokoll
            tisdagen den 8 november.
          </note>
          <note n="eb986ee4">
            18 § Kammaren åtskildes kl. 18.31.
          </note>
          <note n="dbc8fc18">
            Förhandlingarna leddes
          </note>
          <note n="b67a8635">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
