<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--20</head>
          <docDate when="2011-10-20">2011-10-20</docDate>
        </div>
      </front>
      <body>
        <div>
          <note n="a2be08f6">
            ﻿
          </note>
          <note n="067331ac">
            Riksdagens protokoll
          </note>
          <note n="fae849ab">
            2011/12:20
          </note>
          <note type="date" n="c6b355d8">
            Torsdagen den 20 oktober
          </note>
          <note n="a25a623e">
            Kl. 14:00 - 15:05
          </note>
          <note n="a420bdf4">
            1 § Frågestund
          </note>
          <note n="04df5204">
            Anf. 1 FÖRSTE VICE TALMANNEN:
          </note>
          <note n="a649533d">
            Jag vill hälsa statsråden välkomna till dagens frågestund. Frågor
            besvaras av socialminister Göran Hägglund, statsrådet Maria Larsson,
            statsrådet Ewa Björling, statsrådet Stefan Attefall och statsrådet
            Ulf Kristersson. Socialminister Göran Hägglund besvarar såväl
            allmänpolitiska frågor som frågor inom sitt eget ansvarsområde.
          </note>
          <note n="5eb5e2b7">
            Personlig assistans
          </note>
          <note type="speaker" n="85dc208b">
            Anf. 2 LENA HALLENGREN (S):
          </note>
          <u who="lena_hallengren_7a31c9" xml:id="i-d4d7be5b10f63f6c-0" n="4ab5fbce">
            <seg n="f6bfb59d">
              Fru talman! Jag har en fråga till statsrådet Maria Larsson.
            </seg>
            <seg n="971fcf82">
              Vi ser med stor oro på hur Försäkringskassan kontinuerligt gör
              en hårdare bedömning och minskar antalet timmar för personlig
              assistans för personer med funktionsnedsättning. Detta drabbar
              enskilda personer så pass hårt att något måste göras, skriver
              Vårdföretagarna.
            </seg>
            <seg n="8ddd5e7b">
              Personlig assistans betyder för många människor med svåra funktionsnedsättningar
              skillnaden mellan ett aktivt liv och ett passivt liv. En regeringsrättsdom
              från sommaren 2009 har emellertid fått grunden för assistansreformen
              att krackelera. Den tidigare klara principen att de grundläggande
              behoven är integritetskänsliga och därför ska berättiga till personlig
              assistans har i stället omformulerats till att de ska berättiga
              till assistans om de är integritetskänsliga. Det har lett till
              en stor rättsosäkerhet, och assistansreformen är en alldeles för
              viktig sak för de människor, medborgare, som är beroende av den
              för att vi ska låta rättsosäkerheten bestå.
            </seg>
            <seg n="be3720bf">
              Tänker statsrådet ta initiativ till ett förtydligande som säkrar
              den personliga assistansen och hävdar lagens intentioner?
            </seg>
          </u>
          <note type="speaker" n="4f5c8272">
            Anf. 3 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-59b6ff514ebb3129-0" n="43e1b5fd">
            <seg n="2326fcdd">
              Fru talman! Assistansreformen är en viktig reform. Det är en
              reform att vårda och säkerställa för framtiden. Det Försäkringskassan
              gör i större utsträckning än tidigare är tvåårsomprövningarna.
              Det har lett till att en hel del får fler assistanstimmar och
              några får färre. Men det har blivit en ökning av antalet assistanstimmar
              per individ och antalet personer som får assistans. Det är viktigt
              att komma ihåg.
            </seg>
            <seg n="bcb667ea">
              Sedan är det naturligtvis viktigt att se till att omprövningar
              och annat sker på så goda grunder som det bara är möjligt. Därför
              har regeringen tagit initiativ till en rad undersökningar och
              utredningar för att säkerställa att assistanstimmarna används
              på ett riktigt och rimligt sätt.
            </seg>
            <seg n="572802f9">
              Vi har fått svar från Försäkringskassan på ett uppdrag de har
              haft om assistansersättning. Det handlar om att stödja tillämpningen
              av reformen. Jag får i övrigt återkomma i nästa svar.
            </seg>
          </u>
          <note type="speaker" n="9a11a9d2">
            Anf. 4 LENA HALLENGREN (S):
          </note>
          <u who="lena_hallengren_7a31c9" xml:id="i-d4d7be5b10f63f6c-1" n="4ab5fbce">
            <seg n="59aa01a2">
              Fru talman! Andreas är en av många som är personligen drabbad.
              Han skriver att han i onsdags fick besked från Försäkringskassan
              att de minskar hans behov av personlig assistent med 25 timmar
              i veckan. Han sitter i rullstol förlamad till 95 procent, och
              han behöver hjälp med allt. Han bröt nacken 1998 och fick då beviljat
              177 ½ timme per vecka. Numera ska han, efter att en handläggare
              har bedömt honom vid ett hembesök på 50 minuter och ett ifyllt
              frågeformulär, ha ett mindre behov. Det knepiga är att han har
              blivit sämre de senaste åren, vilket han har intyg på från läkare
              och arbetsterapeut.
            </seg>
            <seg n="f165243d">
              Jag är fullt medveten om att statsrådet inte kan kommentera enskilda
              ärenden, men problemet är att det inte är enskilda enstaka fall
              vi får ta del av. Det finns många vi kan läsa om. Min och många
              andras bild är att detta måste klaras ut.
            </seg>
            <seg n="a7436ca5">
              Tidigare var de grundläggande behoven integritetskänsliga, och
              därför skulle de berättiga till personlig assistans. Nu säger
              man att behoven berättigar till personlig assistans om de är integritetskänsliga.
            </seg>
            <seg n="72cb0491">
              Tänker statsrådet ta initiativ till att förtydliga och därmed
              säkra den personliga assistansen och hävda lagens intentioner?
            </seg>
          </u>
          <note type="speaker" n="30c1603b">
            Anf. 5 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-59b6ff514ebb3129-1" n="43e1b5fd">
            <seg n="c8109356">
              Fru talman! Tvåårsomprövningar görs i utsträckt och utvidgad
              form. Det som händer är att en del får mer assistans, andra får
              mindre. För att säkerställa att bedömningen sker på ett mer enhetligt
              sätt över hela landet har vi bett Socialstyrelsen att ta fram
              ett bedömningsinstrument så att vi kan säkerställa att det sker
              en enhetlig bedömning.
            </seg>
            <seg n="c23286ca">
              Vi följer noga utvecklingen. Det är i dag lite tidigt att säga
              om förändringar i något avseende behövs. Inspektionen för socialförsäkringen
              granskar också tvåårsomprövningarna, vilket är viktigt för oss
              att få ta del av. Den har vi ännu inte sett, och den ber vi att
              få återkomma till.
            </seg>
            <seg n="a2480a43">
              Låt mig än en gång upprepa att utvecklingen av reformen är att
              fler får timmar och fler timmar. Det finns en ökning av antalet
              personer och en ökning av antalet timmar. Sedan kan det i det
              enskilda fallet bli en annorlunda bedömning. Det är helheten just
              nu. Vi följer noga vad som händer i Försäkringskassans bedömningar.
            </seg>
            <seg n="969a0425">
              Förtroendet för sjukförsäkringen och Försäkringskassan
            </seg>
          </u>
          <note type="speaker" n="7a427555">
            Anf. 6 FINN BENGTSSON (M):
          </note>
          <u who="finn_bengtsson_40fb24" xml:id="i-152a42ec931b12dd-0" n="5bddae2d">
            <seg n="9ce64bd9">
              Fru talman! Jag har en fråga till statsrådet Ulf Kristersson.
            </seg>
            <seg n="8a4428e9">
              Alliansregeringens reformering av sjukförsäkringen har gjort
              att den har blivit bättre och mer rättssäker. Samtidigt kommer
              ytterligare förbättringar i budgetpropositionen, vilket är glädjande.
              Men samtidigt är förtroendet för försäkringen och Försäkringskassan
              i vissa delar fortfarande oacceptabelt låg. En orsak kan vara
              att Försäkringskassan och Arbetsförmedlingen inte alltid har en
              gemensam uppfattning i bedömningen av arbetsförmågan. Det är naturligtvis
              helt orimligt att utsatta människor kommer i kläm på grund av
              myndigheters olika bedömning av arbetsförmågan.
            </seg>
            <seg n="19702510">
              Desto mer glädjande är det att Försäkringskassan den 16 augusti
              i år lämnade över en rapport till regeringen om en ny metod för
              att bättre bedöma de sjukskrivnas arbetsförmåga. Jag undrar om
              ansvariga statsrådet lite kort kan berätta om metoden och även
              fundera över på vilket sätt den kan komma att öka förtroendet
              för sjukförsäkringen och Försäkringskassan i framtiden. Det är
              helt avgörande för tilltron till systemet på lång sikt.
            </seg>
          </u>
          <note type="speaker" n="2c030f51">
            Anf. 7 Statsrådet ULF KRISTERSSON (M):
          </note>
          <u who="ulf_kristersson_socialforsak" xml:id="i-cd84550df5a938d0-0" n="14c7dd75">
            <seg n="f809c982">
              Fru talman! I grund och botten handlar det om med vilken bredd
              man ska förväntas försöka försörja sig själv, på vilken arbetsmarknad,
              när man framför allt inför 180-dagarsprövningen ställs inför andra
              uppgifter.
            </seg>
            <seg n="d500f8eb">
              Det här är en delikat uppgift. Det är många människor som i praktiken
              har väsentliga funktionsnedsättningar men uppenbart också möjligheter
              att arbeta och försörja sig själva helt eller delvis. Då måste
              det prövas mot arbetsmarknaden om det finns en rimlig förmåga,
              om den uppfattas som relevant eller möjlig.
            </seg>
            <seg n="277b2f7f">
              Vi har märkligt nog aldrig haft instrument för detta i Sverige,
              varken i den nya lagstiftningen eller i den gamla lagstiftningen.
              Vi har aldrig haft några kvalificerade instrument för detta. Det
              har också inneburit att många människor i praktiken har prövats
              på olika sätt av olika myndigheter.
            </seg>
            <seg n="595b2ee3">
              Nu prövas i skarpt läge det som Socialstyrelsen och Försäkringskassan
              har fått i uppdrag att göra. När det väl införs kommer det att
              innebära en radikal förbättring av rättssäkerheten i Sverige.
            </seg>
          </u>
          <note type="speaker" n="c7b977bc">
            Anf. 8 FINN BENGTSSON (M):
          </note>
          <u who="finn_bengtsson_40fb24" xml:id="i-152a42ec931b12dd-1" n="5bddae2d">
            <seg n="c4f256b3">
              Fru talman! Tack för svaret, statsrådet!
            </seg>
            <seg n="3eb36c18">
              Det verkar som att man med det nya bedömningsverktyget kan komma
              att bättre än tidigare mejsla ut en specifik bild av individens
              psykiska, fysiska och sociala förmågor, vilket sedan lättare kan
              paras mot de krav som ställs på den befintliga arbetsmarknaden.
            </seg>
            <seg n="4c6b6e05">
              Den rödgröna oppositionen har gjort ett stort nummer av semantiken
              i en prövning, om man ska prövas mot reguljära arbetsmarknaden
              eller mot vanligen förekommande arbeten på arbetsmarknaden. De
              har till och med hotat att sabotera regeringens kommande förslag
              om inte deras tolkning av vad som är en arbetsmarknad blir gällande.
            </seg>
            <seg n="93173a92">
              Tror ministern att det nya bedömningsverktyget för arbetsförmågan
              kan ta udden av denna tidvis något löjliga debatt om ordval för
              att i stället rikta in bedömningen av arbetsförmågan på det som
              verkligen är viktigt, nämligen att det sker på ett rättssäkert
              och för individen begripligt sätt?
            </seg>
          </u>
          <note type="speaker" n="e7ea1747">
            Anf. 9 Statsrådet ULF KRISTERSSON (M):
          </note>
          <u who="ulf_kristersson_socialforsak" xml:id="i-cd84550df5a938d0-1" n="14c7dd75">
            <seg n="24cdf2ba">
              Fru talman! Jag tycker att ordvalet på sikt är viktigt. Det är
              viktigt att vi har en begreppsapparat när vi resonerar om arbetsmarknaden,
              hur bred arbetsmarknad man prövas mot, som också svarar mot det
              innehåll som finns.
            </seg>
            <seg n="585a0dd2">
              Där tycker jag att vi självkritiskt kan säga, om vi blickar bakåt,
              att det gamla begreppet normalt förekommande arbeten inte räckte
              som begrepp. Det var lika stor oenighet då som nu om det var riktiga
              eller fiktiva arbeten man prövades mot. Det begrepp som vi inför
              förra regeringen införde har inte heller räckt som begrepp, det
              vill säga den reguljära arbetsmarknaden. Det svarar inte på de
              svåra frågorna.
            </seg>
            <seg n="d19c91aa">
              Nu har vi i dag givit ett följduppdrag till det arbete som bedrivs
              på Försäkringskassan tillsammans med Socialstyrelsen att också
              titta på vilken begreppsapparat som svarar mot ett kvalificerat
              innehåll i själva verktyget det gamla, det nya eller en helt annan
              begreppsapparat. Det är en viktig fortsättning.
            </seg>
            <seg n="30e4fe0f">
              Vapenexport till diktaturer
            </seg>
          </u>
          <note type="speaker" n="91556c37">
            Anf. 10 VALTER MUTT (MP):
          </note>
          <u who="valter_mutt_7861ee" xml:id="i-73cb2b129bf2b082-0" n="853aed26">
            <seg n="22e1c793">
              Fru talman! Jag har en fråga till handelsministern angående det
              besök som en försvarsdelegation från Saudiarabien genomförde i
              Sverige under förra veckan då man på inbjudan av Försvarsexportmyndigheten
              besökte örlogsbasen i Karlskrona och delar av svensk försvarsindustri.
            </seg>
            <seg n="47151aef">
              Det sticker onekligen i ögonen att medan regeringen är i färd
              med att utarbeta en skärpning av den lagstiftning som reglerar
              export av vapen till icke-demokratier bjuder samtidigt en statlig
              myndighet in höga officerare från en av världens hårdaste diktaturer,
              vars anfallsstyrkor medverkar till att slå ned det folkliga upproret
              i grannlandet Bahrain.
            </seg>
            <seg n="fa95b884">
              Min fråga till handelsministern är om hon anser att det inträffade
              påkallar modifiering av det regelverk genom vilket Försvarsexportmyndigheten
              har att verka.
            </seg>
          </u>
          <note type="speaker" n="f2f7f52a">
            Anf. 11 Statsrådet EWA BJÖRLING (M):
          </note>
          <u who="ewa_bjorling_handelsminis" xml:id="i-cd84550df5a938d0-2" n="7e72b497">
            <seg n="79762637">
              Fru talman! Tack för en viktig fråga!
            </seg>
            <seg n="96be0206">
              För närvarande håller vi på att utarbeta ett utredningsdirektiv
              för att kunna se över vår lagstiftning. Det är ett uppdrag som
              regeringen har fått av riksdagen där det bland annat handlar om
              att involvera demokratikriteriet. Det är någonting som vi ser
              seriöst på, och vi förutsätter att det kommer att bli en genomgripande
              utredning så att vi sedan kan ta ställning till hur vi ska förändra
              vår lagstiftning.
            </seg>
            <seg n="3d54e269">
              Vi har i dag en väl fungerande lagstiftning som har tjänat Sverige
              på ett bra sätt. Vi har en strikt exportkontroll med en självständig
              myndighet, ISP, och vi har dessutom ett exportkontrollråd där
              parlamentariker från alla partier sitter med och har insyn i detta.
            </seg>
          </u>
          <note type="speaker" n="90f40028">
            Anf. 12 VALTER MUTT (MP):
          </note>
          <u who="valter_mutt_7861ee" xml:id="i-73cb2b129bf2b082-1" n="853aed26">
            <seg n="96fba459">
              Fru talman! Jag får tacka statsrådet för svaret.
            </seg>
            <seg n="9d0dd773">
              Jag skulle för det första vilja höra om vi kan få någon tidshorisont
              för när utredningen kommer att föreläggas riksdagen.
            </seg>
            <seg n="ba34ddfa">
              För det andra är det här är någonting som sticker i ögonen på
              hundratals miljoner människor i den del av världen där de nu kämpar
              för demokrati. I fjol förlängde regeringen samarbetsavtalet med
              Saudiarabien, och om jag tolkar handelsministern rätt tycker man
              att detta besök av höga saudiska marinofficerare är ett tecken
              på att vi har en väl fungerande lagstiftning. Är det inte tecken
              på raka motsatsen?
            </seg>
          </u>
          <note type="speaker" n="3174243b">
            Anf. 13 Statsrådet EWA BJÖRLING (M):
          </note>
          <u who="ewa_bjorling_handelsminis" xml:id="i-cd84550df5a938d0-3" n="7e72b497">
            <seg n="b5ddc350">
              Fru talman! Till att börja med är det i dag svårt att svara exakt
              om tidshorisonten för utredningen och när en ny lagstiftning i
              så fall skulle kunna träda i kraft. Men jag anser att det är ett
              genomgripande arbete vi behöver utföra. Det har gjorts tidigare
              utredningar där det fortfarande saknas vissa kriterier och vissa
              underlag, och därför är det viktigt att göra det här. Det är någonting
              som riksdagen har varit överens om, genomgripande i alla partier.
            </seg>
            <seg n="3e6ae873">
              Jag ser det som att det är bättre att det verkligen blir en grundlig
              utredning och i så fall en förändring av vår lagstiftning än att
              vi hastar fram, för det är en väldigt viktig fråga.
            </seg>
            <seg n="55cacb5a">
              I fråga om det saudiska besöket måste den frågan ställas till
              den ansvariga myndigheten. Det är inte regeringen som har bjudit
              in, utan det är en självständig myndighet. Det är så det fungerar
              och ser ut i dag i enlighet med vår gällande lagstiftning.
            </seg>
            <seg n="f9902631">
              Avregleringen av apoteksmarknaden
            </seg>
          </u>
          <note type="speaker" n="aef8547d">
            Anf. 14 MARIANNE ÅHMAN (FP):
          </note>
          <u who="unknown" xml:id="i-cd84550df5a938d0-4" n="217c27ff">
            <seg n="74a643e9">
              Fru talman! Jag har en fråga till socialminister Göran Hägglund.
            </seg>
            <seg n="933e704c">
              En avreglering av Apoteksbolaget skedde 2009. Läkemedel och varor
              skulle nu säljas hos flera företag som var upphandlade av staten.
              Jag var positiv till avregleringen och målet att vi kunder skulle
              få ett ännu bredare utbud av läkemedel och varor med kvalitet
              och ännu bättre tillgänglighet under dygnet och på alla platser
              i vårt avlånga land.
            </seg>
            <seg n="46db1e33">
              För att få tillstånd att driva ett företag med läkemedel ställs
              det krav på lämplighet och krav på att uppfylla uppställda kravspecifikationer
              för verksamheten. Det här är ett noggrant arbete.
            </seg>
            <seg n="673860ee">
              Nu har ett av de upphandlade företagen i Värmland svårigheter
              att uppfylla de krav som ställs. Det är personalbrist och krånglande
              datasystem under mycket lång tid, och man har svårigheter att
              lagerhålla läkemedel vilket innebär att det blir brister i läkemedelssortimentet.
              Tillgängligheten är inte heller så god för kunden på grund av
              detta.
            </seg>
            <seg n="130ac09f">
              Min fråga är: Vilken uppföljning och utvärdering gör Socialdepartementet
              kring avregleringen?
            </seg>
          </u>
          <note type="speaker" n="a4f183c5">
            Anf. 15 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-0" n="751240d6">
            <seg n="6d90d1de">
              Fru talman! Tack för frågan! Det här är en väldigt viktig reform
              som i första hand syftar till att förbättra tillgängligheten till
              läkemedel i Sverige. Vi har gått från en monopolsituation till
              en situation där vi har betydligt fler apotek, ungefär 300 nya
              apotek i Sverige, vilket gör att de finns tillgängliga för många
              fler. Dessutom har vi genomfört en reform som innebär att man
              kan sälja receptfria läkemedel i dagligvaruhandeln. Det har ökat
              med 6 0007 000 platser ytterligare. Tillgängligheten ökar.
            </seg>
            <seg n="6284bfb3">
              Det här är en stor förändring. Det som inträffar är bland annat
              att vi börjar se tecken på personalbrist, precis som frågeställaren
              tar upp. Det är naturligtvis någonting som kommer att leda till
              en konkurrens om den arbetskraft som finns. Det kommer naturligtvis
              också att få konsekvenser för utbildningssystemet och dimensioneringen
              av utbildningsplatser framöver. Det måste vi se till att säkerställa,
              med välutbildad personal på plats.
            </seg>
          </u>
          <note type="speaker" n="9d804e22">
            Anf. 16 MARIANNE ÅHMAN (FP):
          </note>
          <u who="unknown" xml:id="i-cd84550df5a938d0-5" n="217c27ff">
            <seg n="5b3bd7e2">
              Fru talman! Jag tror, som sagt var, på den fria marknaden och
              att man ska kunna bedriva apoteksföretag. Men på grund av det
              är det viktigt att fel som uppstår blir rättade så att avregleringen
              inte får skulden för att enskilda företag inte håller måttet.
              Jag är mycket tacksam för konkret svar om uppföljning och utvärdering
              från socialministern.
            </seg>
          </u>
          <note type="speaker" n="f509f23a">
            Anf. 17 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-1" n="751240d6">
            <seg n="d1c3c2ee">
              Fru talman! Vi är också mycket noga med att följa upp de reformer
              som genomförs. Där har bland andra Konkurrensverket, Statskontoret
              och ytterligare någon instans uppföljningsuppdrag. Därutöver tittar
              Riksrevisionen på den här frågan. Det är viktigt att vi ser vad
              som händer och lär av det som eventuellt behöver justeras så att
              vi får någonting som fungerar ännu bättre. Vi har ökat tillgängligheten,
              och det var det huvudsakliga syftet. Nu handlar det om att se
              till att det fungerar väl i praktiken över hela landet så att
              alla människor var man än bor ska kunna få tag i läkemedel.
            </seg>
            <seg n="91d2a0a9">
              Organdonation
            </seg>
          </u>
          <note type="speaker" n="9215486b">
            Anf. 18 PER RAMHORN (SD):
          </note>
          <u who="per_ramhorn_ce43b3" xml:id="i-59ec3de2c45871f5-0" n="fb986e2a">
            <seg n="3c98f72b">
              Fru talman! Jag ställer min fråga till socialministern.
            </seg>
            <seg n="e8db0614">
              Svenskarna är bland de mest positivt inställda till organdonationer
              i hela världen, men vi ligger ändå i botten när det gäller antalet
              donationer. Detta beror i stor utsträckning på oklarheter i den
              lagstiftning som reglerar sjukvården. Lagstiftningen är omodern
              och bör ses över.
            </seg>
            <seg n="a1cfa179">
              I ett läge där fortsatt livsuppehållande vård anses utsiktslös
              är det i dag oklart hur länge och i vilken omfattning donationsförberedande
              åtgärder får vidtas. Det leder till att många organ går förlorade
              och att donationer inte kan genomföras trots att patienten tidigare
              har deklarerat sig villig att donera sina organ. Denna fråga är
              givetvis komplicerad, men någonting måste göras.
            </seg>
            <seg n="173e6cf0">
              Därför ställer jag frågan till socialminister Göran Hägglund:
              Kommer ni att agera för att nuvarande lagstiftning ses över så
              att fler organdonationer möjliggörs och fler liv räddas?
            </seg>
          </u>
          <note type="speaker" n="f1919438">
            Anf. 19 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-2" n="751240d6">
            <seg n="9351965a">
              Fru talman! Detta område är verkligen livsviktigt. Det är otroligt
              betydelsefullt att vi har en ordning som gör att så många människor
              som möjligt, av dem som vill, får en möjlighet att donera. Här
              vet vi att viljan hos svenska folket är påtaglig. I undersökning
              efter undersökning visar det sig att ungefär 80 procent ställer
              sig positiva till att donera, men alltför få av oss går från tanke
              till handling när det gäller att registrera vår vilja, tala med
              våra anhöriga eller bära ett donationskort på oss. Det är jätteviktigt
              att vi fortsätter arbetet på detta område.
            </seg>
            <seg n="965f96e4">
              Vi har i ett par år sett en minskande frekvens av donationer,
              men när de nya siffrorna kom för bara någon dag sedan kunde vi
              se en hygglig ökning uppåt igen, alltså förbättringar när det
              gäller antalet donationer. Den viktigaste orsaken till förbättringen
              får kanske tillskrivas de donationsansvariga på sjukhusen som
              har fått ett större utrymme att göra sitt arbete. Jag tror att
              det är en viktig väg framåt.
            </seg>
          </u>
          <note type="speaker" n="244b4563">
            Anf. 20 PER RAMHORN (SD):
          </note>
          <u who="per_ramhorn_ce43b3" xml:id="i-59ec3de2c45871f5-1" n="fb986e2a">
            <seg n="10279e05">
              Fru talman! Jag tycker inte att jag fick svar på frågan om socialministern
              var villig att se över lagtexten. Men både Svenska Läkaresällskapet
              och etikrådet för organdonation uppfattar lagstiftningen som rättsligt
              oklar. Det innebär att läkarna får arbeta i någon form av gråzon,
              och organdonation blir då omöjlig.
            </seg>
            <seg n="bfaf6a19">
              Man ska komma ihåg att 750 svårt sjuka patienter i dag väntar
              på organ. Den här frågan är, som du mycket riktigt påpekar, en
              fråga om liv eller död. Vi menar att man måste agera.
            </seg>
            <seg n="c187cc2f">
              Vi kommer att ta upp detta i socialutskottet på tisdag och föreslå
              ett utskottsinitiativ i denna mycket viktiga fråga så att fler
              liv kan räddas.
            </seg>
          </u>
          <note type="speaker" n="d2c5d2db">
            Anf. 21 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-3" n="751240d6">
            <seg n="788dfc81">
              Fru talman! Jag tror inte att lagstiftningen är oklar. Man får
              inte förbereda att ta organ innan livet har avslutats.
            </seg>
            <seg n="00dc512e">
              Jag tror att var och en kan föreställa sig den etiskt rätt knepiga
              situation som skulle uppkomma om det stod ett lag som är berett
              att hämta organ, medan ett annat kämpade för att säkerställa en
              värdig död för en person som befinner sig i livets slutskede.
            </seg>
            <seg n="d04ae908">
              Det finns all anledning att fundera över kloka åtgärder för att
              öka antalet donationer från människor som är villiga att donera.
              Vi följer detta noga och fäster särskild vikt vid Donationsrådet,
              som är till för att föreslå sådant som kan innebära förbättringar
              när det gäller att fler människor ska kunna få behålla livet och
              en hög livskvalitet genom att människor som vill donera får en
              möjlighet att göra det.
            </seg>
            <seg n="739d0b1e">
              Bostäder för unga
            </seg>
          </u>
          <note type="speaker" n="b9371547">
            Anf. 22 RICKARD NORDIN (C):
          </note>
          <u who="lise_nordin_7a122f" xml:id="i-22e0020f48858832-0" n="29164381">
            <seg n="80233422">
              Fru talman! Min fråga går till bostadsminister Stefan Attefall.
              Enligt de beräkningar som finns fattas det de närmaste åren ungefär
              eller till och med över 100 000 bostäder till de unga som vill
              flytta hemifrån. Många studenter tvingas tacka nej till studieplatser,
              men det är också unga som har fått sitt första arbete och som
              vill lämna föräldrahemmet som inte kan göra det.
            </seg>
            <seg n="f59860ec">
              De senaste åren har regeringen gjort flera reformer för att hjälpa
              unga att hitta ut på bostadsmarknaden, genom att stärka exempelvis
              studenters ekonomi och stärka ungas ekonomi genom jobbskatteavdrag
              och också genom att öka avdragsmöjligheterna vid andrahandsuthyrning.
            </seg>
            <seg n="e40b5f70">
              Trots det står många unga utan bostad. Min fråga blir därför:
              Vilka konkreta åtgärder avser bostadsministern att vidta ytterligare
              för att underlätta för de unga som vill söka sig ut på bostadsmarknaden?
            </seg>
          </u>
          <note n="a39bb42f">
            I detta anförande instämde Inger Fredriksson (C).
          </note>
          <note type="speaker" n="1c15d489">
            Anf. 23 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-6" n="f3c1a7d7">
            <seg n="cd9af705">
              Fru talman! Det är ett angeläget område. Under en lång följd
              år har vi byggt oerhört lite bostäder i Sverige. Vi brukar säga
              att det har byggts ungefär hälften av vad som har byggts i våra
              nordiska grannländer under nästan 20 års tid. Det är dessutom
              rekordmånga ungdomar i åldern 1925 år som är på väg ut på bostadsmarknaden,
              och det sätter fokus på problemen.
            </seg>
            <seg n="2a901f0f">
              Vi måste samverka. Kommunerna måste ta sitt ansvar för att det
              byggs bostäder. Fram med detaljplanelagd mark och byggande av
              studentbostäder och många av de bostäder som just ungdomar efterfrågar!
            </seg>
            <seg n="791701d3">
              Från statens sida måste vi göra allt för att underlätta processen.
              Vi har redan gjort en del. Vi har minskat regelkrånglet för att
              bygga studentbostäder. Vi har gett universiteten ett ökat ansvar
              för att själva kunna gå in och vara en aktör och hyra ut bostäder.
            </seg>
            <seg n="be4fea62">
              Jag har också bett en person att åka runt och ställa frågor på
              universitetsorterna till de kommuner som har många studenter:
              Vad exakt är hindret för att ni inte bygger fler bostäder? Vad
              ligger i ert ansvar på kommunal nivå? Vad är sådant som vi från
              statens sida kan göra ytterligare?
            </seg>
            <seg n="bf7d5275">
              Jag lär få en del rapporter löpande om detta framåt årsskiftet,
              för att identifiera ytterligare åtgärder som staten kan göra.
              Men utan detaljplanelagd mark för byggande, vilket kommunen har
              ansvar för, byggs det inte några bostäder.
            </seg>
          </u>
          <note type="speaker" n="0514b3b4">
            Anf. 24 RICKARD NORDIN (C):
          </note>
          <u who="lise_nordin_7a122f" xml:id="i-22e0020f48858832-1" n="29164381">
            <seg n="13483182">
              Fru talman! Långsiktiga spelregler och samverkan är givetvis
              bra och nödvändigt för att få ett hållbart byggande över tid.
              Problemet är att det inte hjälper de unga som nu vill ut på bostadsmarknaden.
              Det hjälper inte dem som vill hitta en bostad inom en snar framtid.
            </seg>
            <seg n="074b9aef">
              Det gäller att utnyttja det befintliga bostadsbeståndet för att
              få fler möjligheter för de unga att ta sig ut. Det handlar också
              om att göra det enklare med om- och tillbyggnader. Tiotusentals
              lägenheter står dessutom tomma i stora svenska städer i dag.
            </seg>
            <seg n="4706117c">
              Centerpartiet vill att skatten ska slopas helt för den som vill
              hyra ut i andra hand, precis som man gör i Norge, där det finns
              en betydande andrahandsuthyrning jämfört med Sverige. Vi vill
              också att de regler som finns ska förenklas.
            </seg>
            <seg n="1a9b40d7">
              Är detta något som bostadsministern kan ställa sig bakom, eller
              har ministern några andra lösningar för dem som har tröttnat på
              att bo hemma i dag?
            </seg>
          </u>
          <note type="speaker" n="6958ef06">
            Anf. 25 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-7" n="f3c1a7d7">
            <seg n="4cc44733">
              Fru talman! Vi är nog överens om att vi vill göra ytterligare
              för att utnyttja det befintliga beståndet effektivare. Vi har
              vidtagit ett antal åtgärder.
            </seg>
            <seg n="bf574e10">
              När den här regeringen tillträdde 2006 var den skattefria gränsen
              för uthyrning av bostäder 4 000 kronor. I dag är den 21 000 kronor.
              Det innebär i praktiken att man kan hyra ut för 26 000 kronor
              i intäkter under ett år utan att behöva betala skatt.
            </seg>
            <seg n="25f2c3fb">
              Det är ett sätt för att använda befintliga fastigheter effektivare,
              vilket bland annat kan skapa bostäder för unga människor. Här
              behöver vi gå vidare och fundera på vad vi kan göra ytterligare.
              Det kan vi säkert diskutera vidare.
            </seg>
            <seg n="d08ba5e9">
              Det andra är att få fram nya idéer om hur man kan bygga. Det
              jobbar vi mycket intensivt med.
            </seg>
            <seg n="cfff91ed">
              Jag ska på måndag i Jönköping inviga en ny idé för att bygga
              studentbostäder. Det är ett innovativt grepp som människor har
              tagit för att snabbt få fram bostäder.
            </seg>
            <seg n="ad32459d">
              Jag tror att vi måste vända på varenda sten kommunerna, staten
              men också de aktörer som bygger bostäder och tillsammans se till
              att vi får fram bostäder på kort sikt men också skapar bättre
              förutsättningar för ett långsiktigt bättre byggande.
            </seg>
            <seg n="6541d7e4">
              Migrationspolitiken
            </seg>
          </u>
          <note type="speaker" n="7716230c">
            Anf. 26 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-4d17f4f733615dae-0" n="f8a3f01e">
            <seg n="cf54750b">
              Fru talman! Min fråga går till äldreminister Maria Larsson. Genom
              fallet Ganna har svenska folket de senaste veckorna visat att
              det finns ett stort stöd för en humanare migrationspolitik. Många
              partier har uttalat sig positivt kring ändringar av utlänningslagen
              som skulle göra det möjligt för till exempel åldrande föräldrar
              att återförenas med sina anhöriga i Sverige.
            </seg>
            <seg n="1489744b">
              Trots detta hörde vi i går statsminister Reinfeldt och tidigare
              även migrationsminister Billström ställa ekonomi mot mänskliga
              rättigheter.
            </seg>
            <seg n="af2aff0a">
              Jag undrar därför om äldreminister Maria Larsson delar den krassa
              ekonomiska syn på mänskliga rättigheter som presenterades av statsministern
              och hur äldreministern tänker agera för att säkerställa att äldres
              rätt till familj inte kränks.
            </seg>
          </u>
          <note type="speaker" n="108d99f2">
            Anf. 27 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-4" n="751240d6">
            <seg n="6a4c1123">
              Fru talman! Tack för frågan!
            </seg>
            <seg n="3a6119fb">
              Detta tror jag är ett fall som ingen som har bevittnat det även
              om man har sett det bara via medierna går oberörd igenom. Det
              är en situation med en mycket gammal kvinna som har kommit hit
              sedan hennes make har dött för att bo tillsammans med sina barn.
            </seg>
            <seg n="f7710f36">
              Som Christina Höj Larsen vet har vi i Sverige sedan 1997 en lagstiftning
              som det inte fanns enighet om i riksdagen när beslut fattades
              om den lagen. Vi tillhör båda två partier som inte ställde oss
              bakom den.
            </seg>
            <seg n="32e61d1b">
              Det finns dock en lagstiftning på plats. Myndigheterna har hanterat
              fallet. Vi bestämmer ju inte om enskilda personer, utan vi stiftar
              lagar, och sedan är det domstolar som fattar beslut.
            </seg>
            <seg n="9aa0c66d">
              Beslutet har blivit att kvinnan ska avvisas. I går eller i förrgår
              kom beskedet om inhibition. Prövningen av fallet kommer att fortsätta.
            </seg>
          </u>
          <note type="speaker" n="1f2fde7d">
            Anf. 28 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-4d17f4f733615dae-1" n="f8a3f01e">
            <seg n="07eb6f6c">
              Fru talman! Fallet Ganna är en del av ett mönster. Det handlar
              om gamla, sjuka anhöriga som förvägras rätten till familj. Det
              handlar om svårt sjuka, apatiska barn som utvisas till länder
              där deras behov inte kan tillgodoses.
            </seg>
            <seg n="aab21c35">
              Jag undrar om regeringen även fortsättningsvis kommer att prioritera
              skattelättnader och sänkt restaurangmoms framför mänskliga rättigheter
              eller om det faktiskt är så att kristdemokrater och många andra
              tillsammans kan se till att vi får en riktig, äkta, human migrationspolitik.
            </seg>
          </u>
          <note type="speaker" n="0cf97353">
            Anf. 29 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-5" n="751240d6">
            <seg n="4e73b4d0">
              Fru talman! Sverige har kännetecknats av att vi genom åren har
              haft förhållandevis öppna gränser. Det har varit en reglerad invandring
              men en förhållandevis generös hållning. Jag tycker att det har
              varit så på mycket goda grunder.
            </seg>
            <seg n="3f379fd8">
              Regeringen har kommit överens med Miljöpartiet om migrations-
              och asylpolitiken. Vissa delar där kan ha en bäring på den här
              frågan, som rör särskilt ömmande skäl. Det är en fråga som finns
              inom ramen för den överenskommelsen. Det finns skäl att diskutera
              detta vidare.
            </seg>
            <seg n="8aab5ddf">
              Jag tror att vi alla vill ha en ordning som är förutsägbar och
              rättssäker och som slår vakt om de humana grunderna. Det finns
              ingen motsättning mellan ekonomi och att hålla fast vid den viktiga
              humana inriktning som Sverige har haft.
            </seg>
          </u>
          <note n="95ee5e5d">
            Barnkonventionen i lagstiftningen
          </note>
          <note type="speaker" n="1d059633">
            Anf. 30 CARINA OHLSSON (S):
          </note>
          <u who="carina_ohlsson_c29d40" xml:id="i-1c7dd1b433dfc26e-0" n="4e645557">
            <seg n="6cd03524">
              Fru talman! Häromveckan nåddes vi av att FN:s barnrättskommitté
              kritiserade Sverige och sade att Sverige inte följer barnkonventionens
              tilläggsprotokoll om försäljning av barn, barnprostitution och
              barnpornografi. Det handlar om ett juridiskt bindande dokument,
              och man uppmanar Sverige att anta barnkonventionen och tilläggsprotokollet
              som lag.
            </seg>
            <seg n="14217921">
              Sverige fick kritik för att barn mellan 15 och 18 år i dag saknar
              tillräckligt skydd genom sexualbrottslagstiftningen. Det har också
              uppmärksammats i flera rättsfall på senare tid, där den som har
              betecknats som förövare har blivit helt frikänd trots att det
              har handlat om att utnyttja barn sexuellt.
            </seg>
            <seg n="bb920459">
              Kommittén säger i rapporten att straffvärdet behöver ses över.
              Man anser att det inte är ett proportionerligt straff att det
              blir bötesstraff när det handlar om sexuellt utnyttjade barn.
            </seg>
            <seg n="a877e9c1">
              Jag frågar Maria Larsson: Hur följer man upp rapporten och förändrar
              situationen?
            </seg>
          </u>
          <note type="speaker" n="114ee719">
            Anf. 31 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-59b6ff514ebb3129-2" n="43e1b5fd">
            <seg n="f537bd04">
              Fru talman! Tack för frågan! FN:s barnrättskommitté gör ett gediget
              arbete när de går genom det material som vi skickade ned till
              dem 2009 och sedan har fyllt på 2011. Det är en viktig besiktning
              som de gör av olika länders barnrättspolitik. Vi tar naturligtvis
              alltid väl vara på de förslag som de kommer med för att vi ska
              kunna förbättra och fördjupa rätten för barn i vårt land.
            </seg>
            <seg n="943e3346">
              De specifika frågor som Carina Ohlsson ställer ryms till stor
              del inom den sexualbrottsutredning som kom 2008 och som just nu
              bereds på Justitiedepartementet. Där ryms flera av de frågeställningar
              som Carina Ohlsson har. Det finns också en proposition aviserad
              i propositionsförteckningen. Men eftersom det här arbetet finns
              på Justitiedepartementet kan jag inte svara på detaljfrågor om
              hur långt varje enskild fråga har kommit.
            </seg>
          </u>
          <note type="speaker" n="dd9de263">
            Anf. 32 CARINA OHLSSON (S):
          </note>
          <u who="carina_ohlsson_c29d40" xml:id="i-1c7dd1b433dfc26e-1" n="4e645557">
            <seg n="a29fa172">
              Fru talman! Tack för det delvisa svaret! Men man tar också upp
              det här med att barnkonventionen ska bli lag. Jag vet att det
              finns en majoritet i riksdagen för att det ska gå igenom. Jag
              antar att Maria Larsson också driver på i den frågan, så att vi
              kan uppfylla det som barnrättskommittén kommer fram till.
            </seg>
            <seg n="c158d906">
              De här frågorna kommer också fram i Europakommissionens kampanj
              som pågår nu, som handlar om att bekämpa sexuellt våld mot barn.
              Alla regeringar i Europa har ställt sig bakom kampanjen. Det handlar
              om att se över lagstiftning men också om att jobba på ett förebyggande
              sätt. Ett sätt är att stärka barnets rätt, och det går att göra
              genom att stärka det lagliga skyddet.
            </seg>
            <seg n="e98848b5">
              Man kan inte, tycker jag, bara säga: Ja, men det finns ett förslag
              som ligger och väntar. Nu förväntar jag mig mer av barnminister
              Maria Larsson när det gäller att stå upp för barnets rättigheter
              här.
            </seg>
          </u>
          <note type="speaker" n="3dfa1139">
            Anf. 33 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-59b6ff514ebb3129-3" n="43e1b5fd">
            <seg n="0bf43703">
              Fru talman! Barns rättigheter är i de flesta samhällen ganska
              svaga. Det är min mening. De behöver stärkas, också i vårt land.
            </seg>
            <seg n="2b20ac63">
              Vi har krokat arm med Sveriges Kommuner och Landsting som jobbar
              med en handlingsplan för hur man kan implementera barnkonventionen
              på det lokala planet. Det är ett mycket viktigt arbete. Dessutom
              har vi, precis i dagarna, gjort färdigt en kartläggning där vi
              har tittat på svensk lagstiftning i ljuset av barnkonventionen.
              Det ska jag alldeles snart få en föredragning om.
            </seg>
            <seg n="f1b3f837">
              Om det finns brister och om det finns luckor i svensk lagstiftning
              där vi inte till fullo täcker barnkonventionen finns det anledning
              att vidta åtgärder.
            </seg>
            <seg n="09ddb588">
              Vi har också tittat på de länder som har barnkonventionen inkorporerad
              i sin nationella lagstiftning, huruvida det stärker barns rättigheter
              eller inte.
            </seg>
            <seg n="99e33657">
              Mitt parti, Kristdemokraterna, har precis som Carina Ohlsson
              säger åsikten att barnkonventionen bör införlivas i svensk lag
              och att det därmed skulle stärka barns rättigheter.
            </seg>
            <seg n="73694547">
              Strandskyddet
            </seg>
          </u>
          <note type="speaker" n="3ead8317">
            Anf. 34 EVA BENGTSON SKOGSBERG (M):
          </note>
          <u who="eva_bengtson_skogsberg_4a2aca" xml:id="i-89b8c7b66ac95e95-0" n="cccfb61e">
            <seg n="e4771f8b">
              Fru talman! Jag har en fråga till statsrådet Attefall gällande
              strandskyddet.
            </seg>
            <seg n="e9589d82">
              Jag kommer från Kalmar län. Där har vi en lång kuststräcka, och
              hela Småland är fyllt av sjöar. Samtidigt är det till stor del
              glesbygd. Därför välkomnade vi den här strandskyddslagen, när
              den kom. Vi hoppades att vi lättare skulle kunna bebygga strandnära
              och få ett attraktivt boende för inflyttande eller få befolkningen
              att stanna kvar.
            </seg>
            <seg n="935e9db9">
              Nu säger vår länsstyrelse att det har blivit svårare att bygga
              strandnära och att de här dispensreglerna har blivit hårdare.
              Det var inte riktigt vad vi tänkte oss. Jag kan förstå det om
              det rör sig om ett tätbebyggt område där man har bebyggt allt
              och den biologiska mångfalden är hotad. Men här gäller det glesbygden.
              Därför undrar jag: Var det meningen med lagändringen?
            </seg>
          </u>
          <note type="speaker" n="bd5f34d1">
            Anf. 35 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-8" n="f3c1a7d7">
            <seg n="744caec6">
              Fru talman! Nej, syftet med lagen var att man skulle få en mer
              flexibel tillämpning i de delar av Sverige där trycket på strandnära
              områden är mindre och behålla ett starkt skydd i de områden där
              exploateringen är stor.
            </seg>
            <seg n="2fa881bf">
              Men vi har sett att lagen inte fullt ut har blivit som det var
              tänkt. Nu har vi i budgetpropositionen anslagit pengar och också
              gett uppdrag för att följa upp lagstiftningen och se till att
              kunskapen om hur lagen ska användas ökar. Vi märker nämligen att
              de kommuner som gör på rätt sätt ofta utnyttjar lagen på ett bättre
              sätt. Det handlar mycket om att man i förväg ska peka ut de områden
              i kommunen där man kan tänka sig att tillåta mer strandnära bebyggelse,
              så att det inte blir på ad hoc-grund som olika beslut fattas.
            </seg>
            <seg n="9d4debd7">
              Gör man det på rätt sätt och identifierar områden där man kan
              ha en mer generös tillämpning av regelverket kan man också tillåta
              mer strandnära bebyggelse i områden med exempelvis lågt exploateringstryck.
              Det är så lagen är tänkt att användas.
            </seg>
            <seg n="6775b392">
              Vi har nu satt av resurser till Boverket och länsstyrelserna
              för att de ska kunna informera om lagen bättre men också följa
              upp lagen, så att vi får en bättre tillämpning av det hela.
            </seg>
          </u>
          <note type="speaker" n="e54b23b3">
            Anf. 36 EVA BENGTSON SKOGSBERG (M):
          </note>
          <u who="eva_bengtson_skogsberg_4a2aca" xml:id="i-89b8c7b66ac95e95-1" n="cccfb61e">
            <seg n="296a06be">
              Fru talman! Jag har också sett att de här tillskotten finns i
              budgeten. Jag är mycket tacksam, och jag hoppas nu att informationen
              går ut snabbt, för länsstyrelsen hemma tolkar den på ett sätt.
            </seg>
            <seg n="4e6a9baa">
              Det finns ett skäl till dispens som gäller angeläget allmänt
              intresse. Skulle inte regional utveckling kunna inrymmas i den
              punkten på ett enklare sätt?
            </seg>
          </u>
          <note type="speaker" n="edce5893">
            Anf. 37 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-9" n="f3c1a7d7">
            <seg n="c5ea9c33">
              Fru talman! Så är tanken med lagen. Jag har själv norrländsk
              bakgrund och vet att det finns enorma ytor med strandnära lägen
              där det inte finns några som helst hus byggda. Man skulle kunna
              använda de lägena för att få fler hus byggda och särskilt kanske
              dra till sig de som vill bygga nytt i områden där marknadspriserna
              inte är så höga men där det finns ett attraktivt läge. Där ska
              man ha en mer flexibel tillämpning. Det är tanken med lagen. Samtidigt
              ska man skydda de hårt exploaterade områdena.
            </seg>
            <seg n="9f102bde">
              De pengar och de uppdrag vi nu ger i budgetpropositionen hoppas
              vi ska innebära att vi får en tillämpning av lagen som bättre
              uppfyller lagens tankar. Sedan får vi följa frågan och se om det
              finns anledning att vidta ytterligare åtgärder. Men de här miljonerna
              och de här uppdragen till boverk och länsstyrelse tror vi är ett
              viktigt steg i alla fall för att få en bättre tillämpning av den
              lagstiftning vi har antagit i riksdagen.
            </seg>
            <seg n="ff98320e">
              Folkhälsokommission
            </seg>
          </u>
          <note type="speaker" n="c1b75749">
            Anf. 38 GUNVOR G ERICSON (MP):
          </note>
          <u who="unknown" xml:id="i-a4d137fd7ffc0ba1-0" n="217c27ff">
            <seg n="88040ffd">
              Fru talman! Min fråga går till Göran Hägglund som är ansvarig
              för strategiska folkhälsofrågor.
            </seg>
            <seg n="0a387cd8">
              Hälsa uppmärksammas alltmer som ett medel för ekonomisk utveckling.
              I Sverige uppskattas de samhällsekonomiska kostnaderna för ohälsa
              till minst 120 miljarder per år.
            </seg>
            <seg n="71633b5f">
              Just nu pågår Världshälsoorganisationens konferens om detta.
              Där samlas länder för att dela erfarenheter och diskutera strategier.
              103 stater är representerade och 60 ministrar deltar, men inte
              svenska ministrar.
            </seg>
            <seg n="3cf529c3">
              WHO har uppmanat världens länder att tillsätta folkhälsokommissioner,
              vilket många länder har gjort, men inte Sverige.
            </seg>
            <seg n="63bd3dea">
              Folkhälsa handlar om livskvalitet och livsvillkor, inte bara
              levnadsvanor. Norge inför en ny lag den 1 januari 2012 som har
              som mål att bidra till en samhällsutveckling som främjar folkhälsa
              och utjämnar sociala skillnader. Vilka initiativ kommer ministern
              att ta för att även Sverige ska jobba mer aktivt med strategiska
              folkhälsofrågor som kan bidra till att öka människors livskvalitet?
            </seg>
          </u>
          <note type="speaker" n="9541eacc">
            Anf. 39 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-6" n="751240d6">
            <seg n="f105a272">
              Fru talman! Den fråga som Gunvor G Ericson tar upp är av stor
              betydelse, framför allt för oss som enskilda personer, förstås.
              Men det spelar också långsiktigt en stor roll för ekonomin.
            </seg>
            <seg n="91ae4e9a">
              I takt med att vi blir äldre är det klart att många sjukdomar
              kommer i kapp oss, så att säga. Men vi kan förebygga mycket och
              skjuta en del av sjukligheten framför oss genom ett klokt arbete.
              Politiken har en roll att spela även om du och jag är huvudpersoner
              i våra egna liv och är ansvariga för att ge regi i det sammanhanget.
            </seg>
            <seg n="15be5244">
              Politiken kan göra mycket. Här fordras det också en samverkan
              mellan många olika instanser. Det kan handla om förskola, skola,
              föräldrarna själva, naturligtvis, idrottsrörelsen och det civila
              samhället för att man ska få så mycket som möjligt att gå rätt.
              Det handlar naturligtvis också om våra myndigheter.
            </seg>
            <seg n="f9dd3849">
              Ett av de viktiga bidragen ska jag återkomma till i nästa svar.
            </seg>
          </u>
          <note type="speaker" n="4899ec1c">
            Anf. 40 GUNVOR G ERICSON (MP):
          </note>
          <u who="unknown" xml:id="i-a4d137fd7ffc0ba1-1" n="217c27ff">
            <seg n="c097961d">
              Fru talman! Miljöpartiet har föreslagit att det i Sverige ska
              tillsättas en folkhälsokommission med vetenskapliga experter,
              just för att titta på hur man ska göra för att minska ekonomiska
              och sociala klyftor. För även om du och jag har ansvar för vår
              egen hälsa finns det infrastrukturfaktorer som påverkar. Det handlar
              om vilken utbildningsmöjlighet man har och vilket stöd man har,
              så att man slipper att nyttja sjukförsäkringen till exempel.
            </seg>
            <seg n="5a045cd1">
              Hur ska man göra för att minska det här? Ja, vetenskapen hittills
              tyder väldigt starkt på att det finns ett nära samband mellan
              låg socioekonomisk status och utveckling av ohälsa. Då kanske
              det inte bara är de enskilda levnadsvanorna utan livsvillkoren
              man behöver titta på.
            </seg>
            <seg n="ffb00c3f">
              Delar ministern uppfattningen att vi behöver en folkhälsokommission
              i Sverige?
            </seg>
          </u>
          <note type="speaker" n="de01e685">
            Anf. 41 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-7" n="751240d6">
            <seg n="e0669ff4">
              Fru talman! Jag delar mycket av den beskrivning Gunvor G Ericson
              gör. Sedan är frågan i vilken form det här arbetet bäst bedrivs.
              Vi har i Sverige en myndighet som heter Folkhälsoinstitutet som
              är särskilt inriktad på detta. Det är något som är väldigt ovanligt
              om vi ser oss om i världen.
            </seg>
            <seg n="ca28b41a">
              Jag tror, som jag sade tidigare, att det är väldigt viktigt att
              olika verksamheter, kunnande och kompetenser kan gripa in i varandra.
              Det handlar ju inte bara om att kunna och förstå hur kroppen reagerar
              på vad vi gör eller inte gör, utan det handlar också om att få
              in, som Gunvor G Ericson för resonemang om, en rimlig och klok
              fördelningspolitik som uppmuntrar till arbete och som ger stöd
              när man inte kan arbeta. Det handlar om att ha en ekonomisk politik
              som gör det möjligt för alla människor att kunna välja en allsidig
              kost, att motionera och ha kunskap om hur man lever sitt liv på
              ett sunt sätt.
            </seg>
            <seg n="34ae70b6">
              Här fordras alltså samverkan i olika former. Jag tror att vi
              är överens om målet. Sedan får vi fundera över metoderna för att
              komma längre än vi har gjort. Det här är jätteviktigt för Sverige.
            </seg>
            <seg n="8b1073ee">
              Avgiftsbelagd polisövervakning
            </seg>
          </u>
          <note type="speaker" n="72a2411a">
            Anf. 42 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-d7e10acf1a92f686-0" n="9982a0b7">
            <seg n="40866a11">
              Fru talman! Min fråga riktar sig till statsrådet Göran Hägglund
              och handlar om att polisen i veckan för första gången har beslutat
              att kräva betalt av en idrottsklubb. Man har kommit fram till
              att gällande lagstiftning ger polisen rätt att kräva betalt för
              sina kostnader i anslutning till kultur- och idrottsevenemang
              där huvudmannen är ett aktiebolag.
            </seg>
            <seg n="9ca04d4a">
              Det här har skapat stor oro i idrotts- och kultur-Sverige, och
              det väcker många frågor. Borde inte polisens insatser bekostas
              med skattemedel? Är det rimligt att enbart en del idrottsklubbar
              och kulturverksamheter drabbas när driftsformen ofta bara är en
              teknisk detalj i sammanhanget? Innehållet i den faktiska verksamheten
              är oftast detsamma oavsett driftsform.
            </seg>
            <seg n="b4e32086">
              Jag skulle vilja veta hur regeringen ser på den här problematiken
              och om man är beredd att se över lagstiftningen för att undvika
              att villkoren försämras för Sveriges idrotts- och kultursektor.
            </seg>
          </u>
          <note type="speaker" n="09010d08">
            Anf. 43 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-8" n="751240d6">
            <seg n="c9c21104">
              Fru talman! Det här är förstås en väldigt viktig fråga som handlar
              om hur vi använder våra skatteresurser, det vill säga medborgarnas
              pengar. Men det handlar naturligtvis också om till exempel idrottsrörelsen.
            </seg>
            <seg n="e49a0437">
              Låt oss påminna oss om, vilket Mattias Karlsson också sade i
              sin fråga, att det här handlar om verksamheter som sker på kommersiella
              grunder. Sådan är lagstiftningen. Vi behöver ständigt fundera
              över vad som är polisens roll och vad polisen ska göra när uppgifterna
              är stora och det finns en viss verksamhet som drivs i ett vinstgivande
              syfte. Är det då så att polisen utan några som helst kostnader
              ska ta på sig uppgifter som kan handla om miljontals kronor för
              enskilda stora evenemang? Det är den avvägningen vi hela tiden
              måste göra.
            </seg>
            <seg n="7bad4e2e">
              Vi har landat på den linje som är svensk lag: Polisen gör den
              tolkning som de har presenterat under veckan, och vi får naturligtvis
              mycket noggrant följa utvecklingen för att se om det här behöver
              följas upp och justeras på något sätt.
            </seg>
          </u>
          <note type="speaker" n="4d0b9913">
            Anf. 44 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-d7e10acf1a92f686-1" n="9982a0b7">
            <seg n="91aa2d4b">
              Fru talman! Tack, statsrådet, för svaret! Tyvärr tolkar jag ändå
              svaret som att regeringen tänker fortsätta blunda för allvaret
              i den situation som har uppkommit.
            </seg>
            <seg n="95292d96">
              Den nya tillämpningen av ordningslagen har redan fått konsekvenser.
              Till exempel i Norrköping tvingades man nyligen ställa in ett
              dansarrangemang för ungdomar sedan polisen meddelat arrangören
              att man skulle bli tvungen att betala närmare 1 miljon kronor
              för polisbevakningen.
            </seg>
            <seg n="e3acc32f">
              Enligt Sverigedemokraterna är det orimligt att på det här sättet
              vältra över statliga kostnader på idrotts- och kulturlivet, och
              jag tror att risken är överhängande för att dansarrangemanget
              i Norrköping bara är det första i en lång rad av idrotts- och
              kulturevenemang som tvingas läggas ned på grund av det här.
            </seg>
            <seg n="1fada064">
              Jag undrar hur regeringen kan anse att denna utveckling är förenlig
              med de uttalade målen om att stärka idrotten, det civila samhället
              och de kreativa näringarna.
            </seg>
          </u>
          <note type="speaker" n="847a8110">
            Anf. 45 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-9" n="751240d6">
            <seg n="fcb09f0e">
              Fru talman! Jag tror att det är viktigt att ta seriöst på den
              här frågan och se de problem som uppkommer när det handlar om,
              och det är viktigt att understryka detta, kommersiell verksamhet.
              Där går en tydlig linje. När det gäller den enskilda idrottsföreningen
              som ordnar en fotbollsmatch eller ett hockeyevent och möter andra
              lag har polisen fortsatt sin uppgift. Det sker på sedvanligt sätt.
              Den nya tolkningen har gjorts för verksamheter som är kommersiella,
              till exempel klubbar som övergår till att bli aktiebolag och kommersiella
              verksamheter.
            </seg>
            <seg n="5978795b">
              Vi ser nog verkligheten. Det är skälet till att lagstiftningen
              finns. Det finns skäl att noga följa vad som inträffar. Regeringen
              ser den oerhörda betydelsen av idrottsrörelsen och jobbar på många
              olika sätt för att stärka dess roll.
            </seg>
            <seg n="0bfc9dd1">
              Blodgivning
            </seg>
          </u>
          <note type="speaker" n="ca636d05">
            Anf. 46 INGER FREDRIKSSON (C):
          </note>
          <u who="unknown" xml:id="i-cd84550df5a938d0-10" n="217c27ff">
            <seg n="9c27f42e">
              Fru talman! Socialminister Göran Hägglund! Endast 4 av 100 vuxna
              personer i Sverige är blodgivare. Nästan varje sommar råder det
              brist på blod. Det beror vanligtvis på att även blodgivare tar
              semester, men behovet av blod under sommaren är konstant eller
              ökande. Även under övriga delar av året är det obalans.
            </seg>
            <seg n="047d645a">
              Min lokaltidning Katrineholms-Kuriren drev nyligen en kampanj
              för att få in fler blodgivare. Det var ett väldigt lyckat resultat.
              Över 100 nya anmälde sig varav jag är en.
            </seg>
            <seg n="de91e260">
              Det behövs helt klart fler blodgivare. Är socialministern beredd
              att ta initiativ för att öka antalet möjliga blodgivare, exempelvis
              genom att tillhandahålla information på fler språk eller på annat
              sätt se till att det blir fler blodgivare?
            </seg>
          </u>
          <note type="speaker" n="cf9b86f1">
            Anf. 47 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-10" n="751240d6">
            <seg n="8fb27cae">
              Fru talman! Kära blodgivarkollega! Jag är väldigt glad över frågan.
              Jag tycker att det är lite genant att vi i Sverige ska ha det
              här problemet. Vi vet att det finns en liten grupp som inte kan
              eller av olika skäl inte får ge blod, men de allra flesta av oss
              kan göra en liten insats i form av vår tid och lite omak för att
              förflytta oss till rätt plats. Det här betyder naturligtvis fantastiskt
              mycket för de människor som är i behov av blod.
            </seg>
            <seg n="8e936928">
              Här finns en väl fungerande informationsverksamhet. Det finns
              också många nya sätt på vilket man arbetar för att nå så många
              som möjligt, till exempel genom blodbussar här i Helsingforssområdet.
              Men det är, tror jag, precis som i den tidigare frågan om organdonation,
              så att väldigt många vet att detta är rätt och är beredda att
              göra det, men man kommer inte riktigt till skott.
            </seg>
            <seg n="87c366d5">
              Jag tror att informationskampanjer spelar en roll, men vi behöver
              tänka ytterligare på vad vi kan göra för att få fler att gå från
              tanke till handling.
            </seg>
          </u>
          <note type="speaker" n="9f2b340c">
            Anf. 48 INGER FREDRIKSSON (C):
          </note>
          <u who="unknown" xml:id="i-cd84550df5a938d0-11" n="217c27ff">
            <seg n="dd32a028">
              Fru talman! Kommer informationen att vara på fler språk? Särskilt
              bland invandrare är det väldigt få blodgivare.
            </seg>
          </u>
          <note type="speaker" n="e51fcfd1">
            Anf. 49 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-11" n="751240d6">
            <seg n="156de590">
              Fru talman! Jag får ge ett ovanligt svar: Jag vet inte. Jag tycker
              för min del att det är viktigt att information finns på många
              olika språk, eftersom vi ska kunna nå så många som möjligt för
              att få så många blodgivare som möjligt. Jag lovar att jag ska
              ta med mig detta till departementet och titta på det.
            </seg>
            <seg n="7cb7995e">
              Investeringsstimulans för studentbostäder
            </seg>
          </u>
          <note type="speaker" n="7115f933">
            Anf. 50 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-10378b9d34faa896-0" n="9868c501">
            <seg n="a741ab8e">
              Fru talman! Som Rickard Nordin tidigare nämnt byggdes endast
              125 studentbostäder förra året. Vad blir då konsekvenserna? Jo,
              runt om i landet tackar förhoppningsfulla studenter nej till sina
              framtida drömmar, vilket i sig blir ett hot mot den socialdemokratiska
              tanken om en kunskapsbaserad ekonomi där vi konkurrerar med kunskap
              och inte rear ut arbetskraften.
            </seg>
            <seg n="b124382b">
              Vi socialdemokrater vill se en investeringsstimulans för hyresrätter
              och för studentbostäder. Min fråga till Stefan Attefall är: Varför
              en sådan beröringsskräck inför stimulanser för just studentbostäder?
              Tycker inte Stefan Attefall att det är dags att ta ansvar för
              studenternas bostäder?
            </seg>
          </u>
          <note type="speaker" n="bbd2fb09">
            Anf. 51 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-12" n="f3c1a7d7">
            <seg n="0f8578ce">
              Fru talman! Som jag sade tidigare jobbar vi aktivt med att försöka
              se vad vi från statens sida kan göra för att ytterligare förbättra
              möjligheterna att bygga bostäder för unga människor, inte minst
              studenter. Vi vill gärna försöka söka efter lösningar som innebär
              att vi förbilligar produktionen av bostäder.
            </seg>
            <seg n="28098157">
              För min del känns det mer attraktivt och intressant ur skattebetalarperspektiv
              att skapa regler som gör det billigare att bygga en studentbostad
              än att lägga en subvention på det befintliga regelverket.
            </seg>
            <seg n="8c90f612">
              Erfarenheten av subventioner, särskilt när man studerar oppositionens
              förslag till subventioner, är att de ofta slår ganska blint. De
              styr ofta mycket hur man ska bygga. De skapar ett beteende hos
              byggbolag som innebär att man jagar efter att uppfylla bidragsregler
              i stället för att utveckla sitt byggande. Det är tyvärr erfarenheten
              av olika subventioner.
            </seg>
            <seg n="dfe202d3">
              Jag tror på att skapa långsiktigt stabila spelregler. Jag tror
              på att skapa större attraktivitet när det gäller att bygga bostäder
              för unga människor i stället för att subventionera.
            </seg>
          </u>
          <note type="speaker" n="24af1994">
            Anf. 52 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-10378b9d34faa896-1" n="9868c501">
            <seg n="33915b1c">
              Fru talman! Jag delar ministerns uppfattning att vi behöver se
              över regelverket. Även de kortsiktiga lösningar som regeringen
              föreslår, att man ska hyra in sig, kan behövas på grund av hur
              bostadssituationen ser ut. Men den politiken leder faktiskt inte
              till att fler bostäder byggs. Sänkta skatter för dem som redan
              har bostad bygger inte fler bostäder.
            </seg>
            <seg n="8e7dacaa">
              Regeringen säger sig vara starkt emot subventioner, men man kan
              säga att billigare krogmat, byggande av badrum och städhjälp också
              är subventioner. De ger ändå inte långsiktiga värden, som bostäder
              faktiskt gör.
            </seg>
            <seg n="98043aa9">
              Sedan har regeringen en riktigt bra subvention för byggande av
              bostäder för äldre. Tror inte Stefan Attefall att det finns en
              möjlighet att använda sig av en subvention för att se till att
              få i gång byggandet av bostäder för just studenter, som också
              är en grupp som med sin ekonomi har svårt att efterfråga nya bostäder?
            </seg>
          </u>
          <note type="speaker" n="bc493a40">
            Anf. 53 Statsrådet STEFAN ATTEFALL (KD):
          </note>
          <u who="stefan_attefall_civil_samfu" xml:id="i-cd84550df5a938d0-13" n="f3c1a7d7">
            <seg n="3deb5917">
              Fru talman! Jag tror som sagt att jag hellre prövar vägen att
              försöka skapa lägre produktionskostnad genom enklare regelverk
              och liknande saker. Jag vet också att en del av problemet med
              att vi har byggt för få bostäder för studenter är bristen på detaljplanelagd
              mark, som är kommunernas ansvar.
            </seg>
            <seg n="1a5f804f">
              Jag lyssnar ändå gärna på alla goda idéer. Att vi har ett stöd
              för att bygga äldrebostäder är därför att där skapas en del gemensamhetsutrymmen,
              som alltså är utrymmen som annars de boende ska bekosta. Det är
              väl det som är argumentet för att man har ett stöd för äldrebostäder,
              förutom de specialbostäder som finns för dem som har stora vård-
              och omsorgsbehov.
            </seg>
            <seg n="b75085db">
              Som jag sade har vi också höjt den skattefria gränsen för att
              hyra ut en del av privatbostaden. Det är ett snabbt sätt att få
              i gång uthyrning av bostäder. Vi har många villaägare med tomma
              övervåningar eller tomma uthyrningsdelar som vi skulle kunna få
              ut på marknaden för att snabbt lösa en del av problemet.
            </seg>
            <seg n="daf9bb5f">
              Men vi måste som sagt bygga mer, bygga attraktivt och bygga billigare
              för att därmed skapa bättre villkor för våra studenter.
            </seg>
            <seg n="7c028a35">
              Sverigebilden i arabvärlden
            </seg>
          </u>
          <note type="speaker" n="ac38c1cb">
            Anf. 54 JOHAN JOHANSSON (M):
          </note>
          <u who="johan_johansson_e1589a" xml:id="i-d910553510764502-0" n="c3c4410e">
            <seg n="e56a08ff">
              Fru talman! Jag har en fråga till statsrådet Ewa Björling.
            </seg>
            <seg n="50dd2168">
              Sverige är en handelsnation, särskilt när vi pratar om de stora
              företagen som står för merparten av vår export. När det kommer
              till de små och medelstora företagen kan vi se att de inte är
              lika aktiva när det gäller export och internationalisering fast
              de har kompetensen, kunskapen och produkter som borde passa för
              export. Mycket arbete görs där och det är jättebra, men det räcker
              inte utan man måste nog jobba lite mer på Sverigebilden också.
            </seg>
            <seg n="9139232f">
              Sverigebilden behöver prioriteras och kommuniceras ut bättre
              för att underlätta svensk handel och även för att attrahera investeringar
              till Sverige. Irak, Egypten och Libyen är alla tre länder med
              stora behov av hållbar infrastruktur i form av vägar, vatten,
              telekom, el och så vidare.
            </seg>
            <seg n="727e1461">
              Hur avser statsrådet att verka för att Sverigebilden i den arabiska
              världen ska stärkas?
            </seg>
          </u>
          <note type="speaker" n="9d7138e7">
            Anf. 55 Statsrådet EWA BJÖRLING (M):
          </note>
          <u who="ewa_bjorling_handelsminis" xml:id="i-cd84550df5a938d0-14" n="7e72b497">
            <seg n="79762637">
              Fru talman! Tack för en viktig fråga!
            </seg>
            <seg n="8b317aa9">
              Till att börja med ska jag säga att vi i regeringen är väldigt
              glada över den överenskommelse som vi nu har tillsammans med Socialdemokraterna
              om att utöka främjandeverksamheten med 25 miljoner kronor i år
              och 50 miljoner kronor per år återstående del av mandatperioden.
              Där ser vi också riktade satsningar just på BRIC-länder, Brasilien,
              Ryssland, Indien och Kina, samt Irak specifikt. Vi har också sagt
              att vi ska fokusera på regionala exportrådgivare i Sverige för
              att ytterligare hjälpa små företag att komma ut på marknaden.
            </seg>
            <seg n="4847e588">
              När det handlar om Sverigebilden är vi väldigt glada över att
              vi precis nu har lyckats lansera Sweden.se på arabiska, en tydlig
              information om Sverige ute i världen och också hur det ser ut
              här.
            </seg>
            <seg n="0ead4caf">
              Jag återkommer i nästa inlägg.
            </seg>
          </u>
          <note type="speaker" n="2a1ee946">
            Anf. 56 JOHAN JOHANSSON (M):
          </note>
          <u who="johan_johansson_e1589a" xml:id="i-d910553510764502-1" n="c3c4410e">
            <seg n="f59a769a">
              Fru talman! Jag vill tacka statsrådet för det informativa svaret.
            </seg>
            <seg n="e07f14f3">
              Sverige har mycket att vinna på att stärka samarbetet med de
              arabiska länderna Egypten, Irak och Libyen. Som jag ser det är
              de irakiska flyktingar som kom till Sverige efter de två Irakkrigen,
              för att ta ett exempel, en stor tillgång då de dels kan verka
              som ambassadörer för Sverige, dels kan bidra till en återuppbyggnad
              i sina hemländer.
            </seg>
            <seg n="7780f267">
              Hur ser statsrådet på att använda dessa för att stärka Sverigebilden?
            </seg>
          </u>
          <note type="speaker" n="2e7833cd">
            Anf. 57 Statsrådet EWA BJÖRLING (M):
          </note>
          <u who="ewa_bjorling_handelsminis" xml:id="i-cd84550df5a938d0-15" n="7e72b497">
            <seg n="50df8287">
              Fru talman! Vi ser att Irak är en stor och viktig kommande marknad.
              Naturligtvis är vi också väldigt glada och tacksamma över alla
              de svenskar med irakisk bakgrund som vi har i Sverige i dag, ungefär
              140 000 personer. Många av dem är också företagare, som naturligtvis
              kan underlätta väldigt mycket för handel mellan just Sverige och
              Irak.
            </seg>
            <seg n="ac6a5dbe">
              Jag kom nyligen, för två veckor sedan, hem från Irak där jag
              besökte Bagdad och Basra. Man slås hela tiden av hur många människor
              i Irak i dag som talar svenska och som också har tagit med sig
              svenska värderingar tillbaka till Irak. Det tycker jag är ett
              utmärkt sätt att främja Sverigebilden på.
            </seg>
            <seg n="d802b798">
              Åter till vår nya officiella hemsida. Där riktar vi oss också
              mycket till unga människor. Vi använder sociala medier för att
              människor ska se hur Sverige ser på demokrati och mänskliga rättigheter,
              hur vi tittar på arbetskraftsinvandring och hur vi tänker när
              det gäller utbildning allt för att underlätta så mycket som möjligt
              för att fler människor också ska vara välkomna till Sverige.
            </seg>
          </u>
          <note n="e6cfac85">
            Jämställdhet och föräldraförsäkring
          </note>
          <note type="speaker" n="b53877bf">
            Anf. 58 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-6b87b249976eb585-0" n="c2872344">
            <seg n="8465bb78">
              Fru talman! Jag vill ställa en fråga till socialförsäkringsminister
              Ulf Kristersson. Det gäller jämställdhet och föräldraförsäkring.
              Finns det ett sådant mål eller är det snarare brist på ett sådant
              mål nu?
            </seg>
            <seg n="8ecc4c0e">
              Tidigare har det funnits ett mål, att andelen män som tar ut
              föräldrapenning ska öka. Förr, när Riksförsäkringsverket var tillsynsmyndighet
              till försäkringskassorna, fanns det ett tydligt sådant mål som
              man också följde upp kontinuerligt. Det här målet har efter hand
              tunnats ur och är nu helt borttaget i riktlinjerna till Försäkringskassan.
              Det betyder också att Försäkringskassans utrymme för att förmå
              till ett mer jämställt uttag av föräldrapenningen minskar eller
              egentligen inte finns kvar alls.
            </seg>
            <seg n="2258f9c6">
              Jag undrar om regeringen helt har lämnat målet om ett jämställt
              föräldraskap när nu målet inte finns i riktlinjerna till Försäkringskassan?
            </seg>
          </u>
          <note type="speaker" n="5a133b7c">
            Anf. 59 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-12" n="751240d6">
            <seg n="da41f6c5">
              Fru talman! Arbetet är så fördelat att detta är mitt ansvarsområde.
            </seg>
            <seg n="a1e3f552">
              Precis som Wiwi-Anne Johansson säger har regeringen i regleringsbrev
              till Försäkringskassan satt ett mål för varje del av verksamheten.
              I just den här delen handlar det om uttaget av föräldraförsäkringen.
            </seg>
            <seg n="583b7cd0">
              Vi lever ju i den föreställningen att människor vet sitt eget
              bästa, att det är människor själva som ska bestämma och att vuxna
              par själva kan bestämma hur föräldrapenningen ska fördelas mellan
              parets båda personer. Det präglar också det mål som regeringen
              har satt upp för den här verksamheten.
            </seg>
            <seg n="dd8dfc33">
              Det innebär förstås inte att vi anser att jämställdhet är oviktig.
              Jämställdhet är det viktigaste argumentet för att ha jämställdhetsbonus
              i föräldraförsäkringen, och vi ser en långsam men dock ökning
              av männens uttag av föräldrapenningdagarna.
            </seg>
          </u>
          <note type="speaker" n="23cb88d8">
            Anf. 60 WIWI-ANNE JOHANSSON (V):
          </note>
          <u who="wiwi-anne_johansson_04830b" xml:id="i-6b87b249976eb585-1" n="c2872344">
            <seg n="0c25f120">
              Fru talman! Tack för svaret, socialministern!
            </seg>
            <seg n="40e92197">
              Det är ganska tydligt att det har skett en förändring när det
              gäller hur man ser på detta, om man tycker att det är viktigt
              att ha kriterier för hur Försäkringskassan och andra ska agera
              därför att man vill uppnå ett jämställt uttag av föräldraförsäkringen.
              Det är klart att man kan säga att man har en jämställdhetsbonus,
              men den har egentligen inte gett någon effekt över huvud taget
              på ökningen av männens uttag.
            </seg>
            <seg n="f9ecd297">
              Dessutom har man det rent kontraproduktiva vårdnadsbidraget.
              Det ena motverkar ju det andra. Jag kan bara beklaga. Vi från
              Vänsterpartiet vill ha en individuell föräldraförsäkring där var
              och en tar ut hälften. Det har gått så mycket bakåt att vi har
              en regering som inte längre står upp för målet att uppnå ett jämställt
              uttag av föräldraförsäkringen. Jag beklagar det.
            </seg>
          </u>
          <note type="speaker" n="f125ef8d">
            Anf. 61 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-13" n="751240d6">
            <seg n="b7250e2e">
              Fru talman! Man kan också se det som jag gör, nämligen att regeringen
              går framåt. Lagstiftningen går framåt på området i att människor
              betros rätten att bestämma över sina egna liv. Det går en viktig
              skiljelinje i svensk politik mellan dem som tror sig veta bättre
              än föräldrarna och dem som anser att föräldrar själva kan bestämma
              över sina egna förhållanden när barnen är små och i övrigt annars
              också.
            </seg>
            <seg n="616e89d1">
              Det intressanta med tanke på Wiwi-Anne Johanssons inlägg är att
              dessa förändringar skedde för några år sedan. Nu uppmärksammas
              de och man förfäras, trots att vi ser en fortsatt ökning av männens
              uttag av föräldrapenningdagarna.
            </seg>
            <seg n="16c85841">
              Det är positivt. Det går långsamt. Regeringen försöker stärka
              med hjälp av jämställdhetsbonusen så att det blir en jämställd
              ordning där man undanröjer hinder som gör att män och kvinnor
              gör olika av strukturella skäl.
            </seg>
            <seg n="c2deb403">
              Svenskt deltagande i Natoövning
            </seg>
          </u>
          <note type="speaker" n="75430697">
            Anf. 62 PETER HULTQVIST (S):
          </note>
          <u who="peter_hultqvist_4fda95" xml:id="i-af91ac8d80273487-0" n="1c38bbe1">
            <seg n="df7a46d1">
              Fru talman! Just nu pågår Natos årliga krishanteringsövning CMX
              i Estland. Sverige deltar tillsammans med 28 Natoländer samt Finland
              med tjänstemän på militärpolitisk nivå. Övningen innehåller moment
              som kan utvecklas till att handla om Natos kollektiva självförsvar,
              så kallade artikel 5-moment. Detta kan man få bekräftat på Natos
              hemsida och av det estniska utrikesdepartementet.
            </seg>
            <seg n="23b70108">
              Den svenska linjen brukar handla om att vi grundar oss i den
              militära alliansfriheten och deltar i övningar och operationer
              som är fredsfrämjande och fredsframtvingande. Däremot har en tydlig
              gränslinje dragits i förhållande till artikel 5-övningar, som
              handlar om Natos kollektiva självförsvar.
            </seg>
            <seg n="5a426410">
              Hur förklarar ministern att vi deltar i denna övning, som uppenbarligen
              också handlar om Natos kollektiva självförsvar, en så kallad artikel
              5-övning? Hur hanterar regeringen denna del av övningen? Jag riktar
              mig till Göran Hägglund.
            </seg>
          </u>
          <note type="speaker" n="c227ef3e">
            Anf. 63 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-0c03d42411d3c10d-14" n="751240d6">
            <seg n="b453c4a1">
              Fru talman! Vi har en bred enighet i Sveriges riksdag när det
              gäller Sveriges förhållande till Nato. Den bygger på att Sverige
              inte är medlem.
            </seg>
            <seg n="ec88bc8e">
              Däremot har vi ett samarbete som håller sig inom strikta ramar
              som vi har varit överens om, som Socialdemokraterna har instämt
              i, såvitt jag har förstått tidigare, med det sätt på vilket regeringen
              under de senaste åren har hanterat frågorna.
            </seg>
            <seg n="2190de53">
              Vi samarbetar. Vi har i Sverige vår egen doktrin som vi är överens
              om. Det är självklart den som gäller i fortsättningen.
            </seg>
          </u>
          <note type="speaker" n="d315ffb4">
            Anf. 64 PETER HULTQVIST (S):
          </note>
          <u who="peter_hultqvist_4fda95" xml:id="i-af91ac8d80273487-1" n="1c38bbe1">
            <seg n="e3957647">
              Fru talman! Det är rätt att det finns en acceptans för att delta
              i olika typer av arrangemang med Nato som har fredsfrämjande och
              fredsframtvingande profil, men det finns en tydlig gränslinje
              när det gäller artikel 5. Det är vad frågan handlar om.
            </seg>
            <seg n="d9979369">
              Vi deltar i övningen. Det finns moment av artikel 5-karaktär
              i sammanhanget. Är regeringen uppmärksam på detta? Hur hanterar
              med detta? Är man medveten om frågan, och har man särskilt diskuterat
              den? Det är viktigt att klara ut frågan på ett korrekt sätt. Den
              handlar i grund och botten om den militära alliansfriheten och
              att vi håller oss på rätt sida om gränslinjen. Det vill jag ha
              tydligt klarlagt.
            </seg>
            <seg n="4617b2e0">
              Är ni medvetna om övningen? Hanteras artikel 5-delarna i särskild
              ordning? Hur gör man?
            </seg>
          </u>
          <note type="speaker" n="a3704d46">
            Anf. 65 Socialminister GÖRAN HÄGGLUND (KD):
          </note>
          <u who="goran_hagglund_socialminist" xml:id="i-c87c3733be334c44-0" n="751240d6" next="i-f47ed4eba9045105-0">
            <seg n="71990110">
              Fru talman! Min kunskap sträcker sig inte till varje detalj när
              det gäller enskilda övningar.
            </seg>
            <seg n="0aa17568">
              Vi har en bred överenskommelse. Den är regeringen angelägen om
              att vi respekterar så att den kan upprätthållas långsiktigt. Jag
              utgår från att den respekteras också i den här delen.
            </seg>
          </u>
          <note n="5520f02a">
            Anf. 66 FÖRSTE VICE TALMANNEN:
          </note>
          <u who="goran_hagglund_socialminist" xml:id="i-f47ed4eba9045105-0" n="751240d6" prev="i-c87c3733be334c44-0">
            <seg n="f1bdd8bd">
              Jag tackar statsråden för deltagande i dagens frågestund.
            </seg>
            <seg n="3c6b0a60">
              KOM(2011)555
            </seg>
            <seg n="bcc33443">
              Esabelle Dingizian
            </seg>
          </u>
          <note n="4e700c2a">
            2 § Justering av protokoll
          </note>
          <note n="58953583">
            Justerades protokollet för den 14 oktober.
          </note>
          <note n="ae127599">
            3 § Återkallelse av motion
          </note>
          <note n="0c4bfe59">
            Förste vice talmannen anmälde att Staffan Anger (M) i skrivelse
            den 19 oktober återkallat den av honom väckta motionen 2011/12:Fi248
            IT-projekt i offentlig sektor.
          </note>
          <note n="b5d4ec33">
            Förste vice talmannen meddelade att talmannen avskrivit denna
            motion.
          </note>
          <note n="7efcc529">
            Skrivelsen lades till handlingarna.
          </note>
          <note n="1fe80dd2">
            4 § Anmälan om inkomna protokollsutdrag från utskott
          </note>
          <note n="4b6bc5bf">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="4f4ab4e5">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="1871d539">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="6b06deba">
            6 § Hänvisning av ärenden till utskott
          </note>
          <note n="a78235c5">
            Föredrogs och hänvisades
          </note>
          <note n="7b79b698">
            7 § Bordläggning
          </note>
          <note n="a8568711">
            Anmäldes och bordlades
          </note>
          <note n="1f4d4e15">
            8 § Anmälan om interpellationer
          </note>
          <note n="63f19dc8">
            Anmäldes att följande interpellationer framställts
          </note>
          <note n="f149d600">
            den 19 oktober
          </note>
          <note n="c6dcfba3">
            Ibrahim Baylan
          </note>
          <note n="c1a5ac64">
            Berit Högman
          </note>
          <note n="1077a615">
            Interpellationerna redovisas i bilaga som fogats till riksdagens
            snabbprotokoll tisdagen den 25 oktober.
          </note>
          <note n="ae63cfa5">
            9 § Anmälan om frågor för skriftliga svar
          </note>
          <note n="96d648f8">
            Anmäldes att följande frågor för skriftliga svar framställts
          </note>
          <note n="f149d600">
            den 19 oktober
          </note>
          <note n="cb64a425">
            Lena Hallengren
          </note>
          <note n="1469894b">
            Jacob Johnson
          </note>
          <note n="e62a12aa">
            Börje Vestlund
          </note>
          <note n="8c0ab4bb">
            Lennart Axelsson
          </note>
          <note n="4450550e">
            Christina Karlsson
          </note>
          <note n="23d2c334">
            Jens Holm
          </note>
          <note n="26b9cfd1">
            Josefin Brink
          </note>
          <note n="da7786ac">
            den 20 oktober
          </note>
          <note n="83c4e332">
            Helene Petersson
          </note>
          <note n="cbd91305">
            Frågorna redovisas i bilaga som fogats till riksdagens snabbprotokoll
            tisdagen den 25 oktober.
          </note>
          <note n="4e3580ca">
            10 § Anmälan om skriftliga svar på frågor
          </note>
          <note n="270e049d">
            Anmäldes att skriftliga svar på följande frågor inkommit
          </note>
          <note n="f149d600">
            den 19 oktober
          </note>
          <note n="0dff69b3">
            Sven-Erik Österberg
          </note>
          <note n="f1d1d870">
            Björn Söder
          </note>
          <note n="710bdeda">
            Christina Oskarsson
          </note>
          <note n="710bdeda">
            Christina Oskarsson
          </note>
          <note n="32855e10">
            Karin Granbom Ellison
          </note>
          <note n="2c670dc1">
            Hans Linde
          </note>
          <note n="a5a73d26">
            Allan Widman
          </note>
          <note n="ccc91e28">
            Ingemar Nilsson
          </note>
          <note n="534c526a">
            Jennie Nilsson
          </note>
          <note n="534c526a">
            Jennie Nilsson
          </note>
          <note n="0183caf3">
            Svaren redovisas i bilaga som fogats till riksdagens snabbprotokoll
            tisdagen den 25 oktober.
          </note>
          <note n="c0ddff5d">
            11 § Kammaren åtskildes kl. 15.05.
          </note>
          <note n="344cfaf5">
            Förhandlingarna leddes av förste vice talmannen.
          </note>
          <note n="2a208aeb">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
