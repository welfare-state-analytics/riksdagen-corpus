<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--127</head>
          <docDate when="2011-06-11">2011-06-11</docDate>
        </div>
      </front>
      <body>
        <div>
          <note n="711de8c7">
            ﻿
          </note>
          <note n="1e619002">
            Riksdagens protokoll
          </note>
          <note n="2cc2a59f">
            2011/12:127
          </note>
          <note type="date" n="30276a5f">
            Måndagen den 11 juni
          </note>
          <note n="c4ef7032">
            Kl. 11:00 - 18:13
          </note>
          <note n="4c03a9fc">
            1 § Justering av protokoll
          </note>
          <note n="a96b804c">
            Justerades protokollet för den 4 juni.
          </note>
          <note n="fcb0ca1a">
            2 § Avsägelse
          </note>
          <note n="5cac906d">
            Andre vice talmannen meddelade att Kerstin Nilsson (S) avsagt
            sig uppdraget som suppleant i konstitutionsutskottet från och
            med den 1 augusti.
          </note>
          <note n="e9d6d547">
            Kammaren biföll denna avsägelse.
          </note>
          <note n="fa2df424">
            3 § Anmälan om kompletteringsval
          </note>
          <note n="d82abc51">
            Andre vice talmannen meddelade
          </note>
          <note n="b2dd1670">
            att Socialdemokraternas riksdagsgrupp anmält Sven Britton som
            suppleant i socialutskottet under Teres Lindbergs ledighet och
          </note>
          <note n="7fa999e3">
            att Moderata samlingspartiets riksdagsgrupp anmält Pontus Haag
            som suppleant i miljö- och jordbruksutskottet och EU-nämnden under
            Lars Hjälmereds ledighet.
          </note>
          <note n="7823791e">
            Andre vice talmannen förklarade vald under tiden den 15 juli31
            december till
          </note>
          <note n="352d7b67">
            suppleant i socialutskottet
          </note>
          <note n="c5bf9081">
            Andre vice talmannen förklarade vald under tiden den 1 september31
            december till
          </note>
          <note n="151a4b07">
            suppleant i miljö- och jordbruksutskottet
          </note>
          <note n="01d24b74">
            suppleant i EU-nämnden
          </note>
          <note n="12cda442">
            4 § Meddelande om frågestund
          </note>
          <note n="0eb68060">
            Andre vice talmannen meddelade att vid frågestunden torsdagen
            den 14 juni kl. 14.00 skulle följande statsråd närvara:
          </note>
          <note n="d846995e">
            Justitieminister Beatrice Ask (M), statsrådet Gunilla Carlsson
            (M), statsrådet Tobias Billström (M), statsrådet Ewa Björling
            (M) och miljöminister Lena Ek (C).
          </note>
          <note n="d47250d5">
            5 § Anmälan om inkommet protokollsutdrag från utskott
          </note>
          <note n="f9b471d5">
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="ba336412">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="db59d56d">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="6ee7d783">
            KOM(2012)196
          </note>
          <note n="f89bc358">
            7 § Anmälan om fördröjda svar på interpellationer
          </note>
          <note n="5857c298">
            Till riksdagen hade inkommit följande skrivelser:
          </note>
          <note n="b751bce3">
            Interpellation 2011/12:397
          </note>
          <note n="88c8261f">
            Interpellation 2011/12:397 Praktik genom Arbetsförmedlingen
          </note>
          <note n="740b8d45">
            Interpellationen kommer att besvaras den 25 juni 2012.
          </note>
          <note n="e6ff0f5d">
            Skälet till dröjsmålet är inbokade engagemang som inte kan ändras.
          </note>
          <note n="83f8ceb8">
            Monica Rodrigo
          </note>
          <note n="33f8fc80">
            Interpellation 2011/12:398
          </note>
          <note n="eef21a6f">
            Interpellation 2011/12:398 Sommarjobbssatsning för unga
          </note>
          <note n="740b8d45">
            Interpellationen kommer att besvaras den 25 juni 2012.
          </note>
          <note n="e6ff0f5d">
            Skälet till dröjsmålet är inbokade engagemang som inte kan ändras.
          </note>
          <note n="83f8ceb8">
            Monica Rodrigo
          </note>
          <note n="81c1b2e8">
            Interpellation 2011/12:403
          </note>
          <note n="31c5b7dd">
            Interpellation 2011/12:403 Arbetslösheten i Örebro län
          </note>
          <note n="740b8d45">
            Interpellationen kommer att besvaras den 25 juni 2012.
          </note>
          <note n="e6ff0f5d">
            Skälet till dröjsmålet är inbokade engagemang som inte kan ändras.
          </note>
          <note n="83f8ceb8">
            Monica Rodrigo
          </note>
          <note n="9239b99d">
            Interpellation 2011/12:415
          </note>
          <note n="12cd7872">
            Interpellation 2011/12:415 Arbetslöshetsförsäkring och inkomstbortfallsprincip
          </note>
          <note n="740b8d45">
            Interpellationen kommer att besvaras den 25 juni 2012.
          </note>
          <note n="e6ff0f5d">
            Skälet till dröjsmålet är inbokade engagemang som inte kan ändras.
          </note>
          <note n="83f8ceb8">
            Monica Rodrigo
          </note>
          <note n="6ccfe7a1">
            8 § Hänvisning av ärenden till utskott
          </note>
          <note n="ed5dbe25">
            Föredrogs och hänvisades
          </note>
          <note n="9db9b4c6">
            den 3 september.
          </note>
          <note n="6c4bf0a8">
            9 § Leveransplikt för elektroniskt material
          </note>
          <note n="fdd3a5c4">
            Föredrogs
          </note>
          <note n="64274fb1">
            Andre vice talmannen konstaterade att ingen talare var anmäld.
          </note>
          <note n="a2e7e275">
            10 § Ändrad könstillhörighet
          </note>
          <note n="fdd3a5c4">
            Föredrogs
          </note>
          <note type="speaker" n="e3e0b678">
            Anf. 1 ANN ARLEKLO (S):
          </note>
          <note n="9447b60d">
            Herr talman! I dag ska vi behandla betänkandet Ändrad könstillhörighet
            , och jag vill yrka bifall till reservationerna 1 och 2.
          </note>
          <u who="ann_arleklo_919aeb" xml:id="i-5be59daf7ac322b3-0" n="a1b32c70">
            <seg n="239456ad">
              Den svenska lagstiftningen om ändrad könstillhörighet var mycket
              modern när den kom 1972 men är nu sedan länge föråldrad. Den dåvarande
              socialdemokratiska regeringen beslöt därför i januari 2006 att
              utreda frågan.
            </seg>
            <seg n="39dd3dfd">
              År 2009 började Socialstyrelsen på egen hand utreda frågan. Året
              därpå, det vill säga våren 2010, lade Socialstyrelsen fram ett
              eget förslag till lagändring som remitterades till olika instanser
              utan nämnvärda invändningar.
            </seg>
            <seg n="c4326b55">
              Efter en långdragen process har nu propositionen lagts fram,
              och den innehåller ett borttagande av kraven på att sökanden ska
              vara ogift och svensk medborgare från den 1 januari 2013. Men
              steriliseringsavsnittet i lagstiftningen har inte hunnits med
              och ska ändras först senare.
            </seg>
            <seg n="68fdc82c">
              Herr talman! I propositionen anges att det nuvarande kravet för
              fastställelse av ändrad könstillhörighet att sökanden ska ha undergått
              sterilisering eller av annan orsak sakna fortplantningsförmåga
              bör avskaffas. De rättsliga konsekvenserna av en sådan ändring
              bör utredas skyndsamt innan regeringen återkommer med ett förslag
              till lagstiftning i denna del. Ändringarna bör kunna träda i kraft
              den 1 juli 2013.
            </seg>
            <seg n="f4cf8bbe">
              Herr talman! Vi har sedan flera år drivit kravet att Socialstyrelsens
              förslag ska genomföras. Vi är positiva till förslaget i propositionen
              utom när det gäller förseningen vad beträffar borttagandet av
              steriliseringskravet.
            </seg>
            <seg n="1937de66">
              Regeringen motiverar det sena ikraftträdandedatumet enligt följande.
              Jag citerar:
            </seg>
            <seg n="571b86ab">
              Några remissinstanser har påpekat att de rättsliga konsekvenserna
              av att avskaffa kravet på sterilisering måste utredas ytterligare,
              eftersom den som ändrar könstillhörighet utan krav på sterilisering
              kan bli förälder i sin nya könstillhörighet genom att använda
              kvarvarande könsceller och könsorgan, som normalt hör till den
              tidigare könstillhörigheten.
            </seg>
            <seg n="ec811427">
              Eftersom transsexualism är ovanligt är det sannolikt mycket få
              personer som, efter avskaffande av steriliseringskravet, kommer
              att bli föräldrar efter att ha ändrat könstillhörighet.
            </seg>
            <seg n="02bb2d15">
              Sällsyntheten i sig är dock inte ett acceptabelt skäl att för
              denna grupp av föräldrar och barn ställa lägre krav på rättssäkerhet
              än för andra grupper i samhället.
            </seg>
            <seg n="12106038">
              Det behöver analyseras hur dessa bestämmelser passar in på de
              nya situationer som kan uppstå.
            </seg>
            <seg n="0c2437df">
              Vid en analys av hur bestämmelserna ska tillämpas kan det inte
              uteslutas att det framkommer behov av någon lagändring.
            </seg>
            <seg n="729ceff5">
              Det kan även finnas behov av att ändra annan lagstiftning som
              kopplar vissa rättigheter eller skyldigheter till följd av graviditet
              eller föräldraskap till det ena könet, t.ex. ekonomiska förmåner.
            </seg>
            <seg n="d1621f1d">
              Enligt regeringens mening måste eventuella ändringar i övrig
              lagstiftning finnas på plats när kravet på sterilisering avskaffas,
              för att en trygg och rättssäker situation för dessa familjer ska
              kunna garanteras, inte minst för de barn som föds med en eller
              två genetiska föräldrar som ändrat juridisk könstillhörighet.
            </seg>
            <seg n="8dd73a13">
              Beredningsunderlaget är i nuläget otillräckligt för att regeringen
              i denna del ska kunna göra en fullständig bedömning av om ändringar
              är nödvändiga.
            </seg>
            <seg n="b331f02f">
              Regeringen avser därför att skyndsamt komplettera utredningen,
              genom att belysa ovan nämnda rättsliga konsekvenser av att avskaffa
              kravet på sterilisering.
            </seg>
            <seg n="0d1d9da9">
              Herr talman! Vi instämmer i att flera följdändringar i olika
              lagstiftningar krävs med anledning av den nu aktuella frågan.
              Vi menar dock att det behovet delvis funnits en längre tid.
            </seg>
            <seg n="bb32b8cd">
              Ett exempel är transsexuella som bytt juridiskt kön från man
              till kvinna och som senare i livet får veta att hon är förälder
              till ett barn som avlats i den tidigare könstillhörigheten som
              man. I dessa fall behöver en föräldraskapsutredning göras och
              ett faderskap fastställas avseende en person som är juridisk kvinna.
              I praktiken har dock lösningar hittats trots bristerna i nuvarande
              lagstiftning. En del av de problemställningar som propositionen
              nämner har alltså funnits en längre tid men i praktiken kunnat
              lösas.
            </seg>
            <seg n="d60d7156">
              Att en översyn av närliggande lagstiftning är nödvändig menar
              vi inte väger tyngre än avskaffandet av tvångssteriliseringar,
              detta med hänsyn tagen till demokratiska värden samt då den föreliggande
              problematiken kan lösas i praktiken.
            </seg>
            <seg n="edec2436">
              Herr talman! Jag vill mena att vi inte kan ha en ordning där
              vi i ett andetag i princip medger att tvångssterilisering av transsexuella
              kränker de mänskliga rättigheterna men i nästa andetag säger att
              vi av formella skäl ändå tänker fortsätta med denna vidriga hantering
              minst ett år till.
            </seg>
            <seg n="c99710a2">
              De eventuella följder som kan uppstå på grund av att andra lagar
              inte kommer att hinna ändras i samma takt kan aldrig vara lika
              allvarliga som den grova kränkning det innebär att för alltid
              bli fråntagen sina möjligheter att skaffa biologiska barn.
            </seg>
            <seg n="ee839fa8">
              Herr talman! Jag tycker mig ha märkt att det finns borgerliga
              riksdagsledamöter som på allvar tror att en fördröjning inte kommer
              att innebära att människor utsätts för särskilt stort lidande.
              Jag förstår inte varför de väljer att blunda. Faktum är att ett
              ganska stort antal människor sedan både ett, två och fem år har
              valt att vänta med att byta juridiskt kön därför att de hoppas
              på en lagändring. De vill verkligen inte sterilisera sig kanske
              för att de vill skaffa barn eller för att de inte vill genomgå
              en oönskad operation.
            </seg>
            <seg n="4a7dadd3">
              Men de lever som sitt självidentifierade kön i sin vardag. Det
              innebär att de ofta får sin identitet ifrågasatt så fort de ska
              legitimera sig eller handla med ett betalkort och att de riskerar
              att få allvarliga problem vid till exempel utlandsresor. De riskerar
              också att utsättas för hat, hot och våld från personer som ogillar
              alla som bryter mot könsnormen något de hade sluppit om de hade
              kunnat ha fungerande ID-handlingar som inte avslöjar deras transidentitet.
            </seg>
            <seg n="52b7b8a2">
              Vi vill väl alla ha ett samhälle där hbt-personer kan vara öppna
              med sin identitet, men i dagsläget tvångs-outar vi i princip alla
              transsexuella som inte vill sterilisera sig. Det kan aldrig vara
              en bra lösning. Det innebär säkerhetsrisker, otrygghet och konstanta
              problem i vardagen för en massa människor. Och detta kommer nu
              alltså att pågå i minst ett år till.
            </seg>
            <seg n="8dac87da">
              Herr talman! Att dröja med en lagändring kommer också med stor
              sannolikhet att innebära att Sverige tvångssteriliserar ytterligare
              människor. Det finns alltid de som känner att de verkligen inte
              kan vänta med att byta juridiskt kön, som inte orkar leva med
              den hopplösa vardag som det innebär att till exempel inte ha fungerande
              ID-handlingar och/eller som verkligen känner att de har väntat
              färdigt och att de behöver avsluta sin könskorrigeringsprocess.
              De behöver göra det nu för att kunna gå vidare i livet detta för
              att kunna må bättre rent psykiskt och för att kunna känna sig
              hela.
            </seg>
            <seg n="9fc35c8f">
              Dessa patienter kommer att välja att sterilisera sig trots att
              de vet att lagen kommer att ändras om bara ett år. För dem är
              ett år en väldigt lång tid. De har redan väntat i tre, fem eller
              kanske tio år på att få leva som sig själva. De kan inte vänta
              längre.
            </seg>
            <seg n="f58f094a">
              En del av dessa kommer inte heller att orka eller kunna hitta
              vägar för att frysa ned könsceller vid sidan om systemet, och
              en del av dem kommer senare i livet att sörja att de inte kan
              skaffa biologiska barn. Det är de människornas möjlighet att få
              bilda familj som för all framtid kommer att påverkas.
            </seg>
            <seg n="75f313a8">
              Herr talman! Jag kan ärligt talat inte begripa hur de borgerliga
              partierna kan stå ut med att fatta beslut som ger denna typ av
              konsekvenser.
            </seg>
            <seg n="b47f4265">
              I början av mars 2012 slog förvaltningsrätten i Uppsala fast
              att kravet på sterilisering strider mot Europakonventionen. Det
              är en dom som om den vunnit laga kraft omedelbart hade stoppat
              ingreppen. Nu överklagades domen i sista stund, och därmed försvann
              den möjligheten.
            </seg>
            <seg n="95dfa006">
              I juli 2009 kritiserade Europarådets kommissionär för mänskliga
              rättigheter, Thomas Hammarberg, Sverige. Han menade att kravet
              på tvångssterilisering är ett krav som tydligt bryter mot principen
              om mänskliga rättigheter och mänsklig värdighet.
            </seg>
            <seg n="0db311be">
              Herr talman! Vi föreslår mot denna bakgrund att kravet på sterilisering
              för nytt fastställande av könstillhörighet upphävs redan den 1
              juli 2012. Till dess att en översyn av annan lagstiftning och
              nödvändiga följdändringar har vidtagits ska berörda myndigheter
              och rättstillämpare i aktuella fall göra en analog tillämpning.
            </seg>
            <seg n="868ac995">
              Detta innebär alltså att när så är nödvändigt ska myndigheter
              och rättstillämpare tillämpa lagstiftningen på enskilda som har
              bytt könstillhörighet från kvinna till man analogt med kvinna
              samt enskilda som bytt könstillhörighet från man till kvinna analogt
              med man.
            </seg>
            <seg n="a47790f0">
              En sådan tillämpning torde också i majoriteten av fallen stämma
              väl överens med de intentioner som förelåg vid aktuell lagstiftnings
              tillkomst, och det är också så eventuell problematik som har uppstått
              hitintills synes ha lösts i praktiken.
            </seg>
          </u>
          <note n="8eefe57c">
            Utredningen, Könstillhörighetsutredningen, blev klar i mars 2007.
            Efter en remissrunda med flera kritiska synpunkter avstannade
            processen och något slutligt förslag från den borgerliga regeringen
            kom aldrig.
          </note>
          <note n="f9874e29">
            Socialstyrelsens förslag innehöll tre större direkta sakförändringar
            jämfört med 1972 års lag:
          </note>
          <note n="28b68276">
            I sammanhanget har bl.a. bestämmelserna om fastställande av rättsligt
            föräldraskap i föräldrabalken nämnts.
          </note>
          <note n="8b8c090c">
            Föräldrabalken innehåller dels bestämmelser om fastställande
            av faderskap och moderskap, dels bestämmelser om fastställande
            av föräldraskap.
          </note>
          <note n="3e18ec78">
            Regeringen avser att återkomma till riksdagen med förslag dels
            till ändringar som innebär att könstillhörighetslagens krav på
            sterilisering avskaffas, dels till eventuella nödvändiga följdändringar
            i annan lagstiftning.
          </note>
          <note n="33f2f7ac">
            Ändringarna bör kunna träda i kraft den 1 juli 2013.
          </note>
          <note type="speaker" n="7bc07814">
            Anf. 2 AGNETA LUTTROPP (MP):
          </note>
          <note n="672b3751">
            Herr talman! Jag börjar med att yrka bifall till reservationerna
            1, 2 och 3.
          </note>
          <u who="agneta_luttropp_1e8337" xml:id="i-9c6af7bec4ce66fa-0" n="e73b212d">
            <seg n="f29b4eb7">
              Mycket av det som föreslås i propositionen om ändrad könstillhörighet
              är Miljöpartiet positivt till. Det gäller till exempel att man
              inte behöver vara ogift eller svensk medborgare för att få ändrad
              könstillhörighet.
            </seg>
            <seg n="f2bf17b9">
              Det vi är kritiska till är att steriliseringskravet fortfarande
              finns kvar och ska utredas trots den vilja som visades och de
              löften som gavs före valet av Alliansen dock inte av KD. Varför
              ska fler personer vänta ytterligare på en utredning som ytterligare
              försenar? Varför denna förhalning av en lag som så länge har varit
              diskuterad?
            </seg>
            <seg n="add0f045">
              Vad säger den svenska grundlagen om kroppsliga ingrepp mot någons
              vilja? Den säger nej. I 2 kap. 6 § står att varje medborgare är
              gentemot det allmänna skyddad mot påtvingat kroppsligt ingrepp.
              Vad säger FN:s konvention om mänskliga rättigheter? Den säger
              nej. I artikel 12 står att ingen får utsättas för godtyckligt
              ingripande i fråga om privatliv, familj, hem eller korrespondens
              och inte heller för angrepp på sin heder eller sitt anseende.
              Var och en har rätt till lagens skydd mot sådana ingripanden och
              angrepp.
            </seg>
            <seg n="e857ad16">
              Ändå anser Alliansen med stöd av Sverigedemokraterna att detta
              är rätt. Många har med rätta oroats och förskräckts över att detta
              ärende åter ska förlängas. Ett av mejlen i frågan lyder: Det är
              med stor oro som jag nu iakttar att de borgerliga partiernas tidigare
              konsensus om att avskaffa steriliseringskravet nu förefaller urholkat.
              I partiledardebatten inför valet 2010 var Moderaterna, Folkpartiet
              och Centern överens om att steriliseringskravet skulle bort, men
              nu ska man utreda vidare.
            </seg>
            <seg n="4c62411b">
              Kim, Kön Identitet Mångfald, har frågat en jurist på Socialstyrelsen
              om risken att rent rättsligt hamna i kläm. Ett exempel på en fråga
              är: Om en juridisk man blir gravid och söker abort skulle han
              ha rätt till det på samma sätt som en gravid kvinna? Svaret är
              ja. Det är abortlagen som man följer här. En annan fråga gäller
              frysta könsceller. Juristen på Socialstyrelsen svarar att det
              inte ska vara något problem även om personen är transsexuell.
              Jag nöjer mig med dessa exempel, men det finns fler svar som visar
              att Socialstyrelsen inte ser några juridiska hinder för att ta
              bort kravet på sterilisering. Det är ingen risk för att någon
              ska hamna i kläm.
            </seg>
            <seg n="ec21431d">
              Miljöpartiet anser också att frågan om åldersgräns vid 18 år
              ska utredas.
            </seg>
            <seg n="3f91bd79">
              Herr talman! Det är med stöd av lagen och konventionen om mänskliga
              rättigheter som det finns en dom hos förvaltningsrätten en dom
              som kan ge människor som vill ändra könstillhörighet rätt att
              göra det utan att steriliseras. Men regeringen säger nej.
            </seg>
            <seg n="3abd9f91">
              Mänskliga rättigheter ska utredas! Den 15 mars i år fastslog
              nämligen förvaltningsrätten i Helsingfors att steriliseringskravet
              strider mot Europakonventionen om mänskliga rättigheter. Socialstyrelsen,
              som var den förlorande parten i målet, valde att överklaga. Fallet
              kommer under året att tas upp i kammarrätten. Regeringen har i
              och med detta fortfarande chansen att hinna före rättsväsendet
              med förändringen. Till det beslutet krävs inte ens mod, utan bara
              medmänsklighet. Respekten för mänskliga rättigheter måste väga
              tyngre än administrativa utmaningar.
            </seg>
            <seg n="a0693db5">
              Det finns de som anser att avsaknad av möjligheten att bli biologisk
              förälder är det pris man får betala om man vill byta kön. Men
              valet att byta kön är ett livsval att vilja fortsätta leva eller
              inte. Varje år görs 4060 tvångssteriliseringar i Sverige. Det
              är detta Alliansen vill fortsätta att göra; de vill tvinga människor
              att steriliseras.
            </seg>
            <seg n="bc7151dd">
              RFSL skriver: Det finns många människor, kanske särskilt unga
              transpersoner, som nu har pauserat sina utredningar i väntan på
              den nya lagen eftersom de inte vill bli steriliserade. För dessa
              personer är det oerhört viktigt att lagändringen genomförs nu.
              Varje dag som går innebär en fortsatt ohållbar vardag.
            </seg>
            <seg n="ce97e727">
              Miljöpartiet vill följa de mänskliga rättigheterna och ändra
              lagen om tvångssterilisering från 1972 nu, det vill säga inom
              en månad.
            </seg>
          </u>
          <note type="speaker" n="7aa40cc4">
            Anf. 3 EVA OLOFSSON (V):
          </note>
          <u who="eva_olofsson_7c489a" xml:id="i-c990a25b339aa775-0" n="b75efc30">
            <seg n="c716850f">
              Herr talman! Jag vill börja med att yrka bifall till reservationerna
              1 och 2, de gemensamma reservationerna från Vänsterpartiet, Socialdemokraterna
              och Miljöpartiet. De reservationerna handlar om att omedelbart
              i sommar, från den 1 juli 2012, avskaffa kravet på tvångssterilisering
              för ny fastställelse av könstillhörighet. Att 2012 fortfarande
              ha kvar krav på sterilisering vid könsbyte är ett brott mot mänskliga
              rättigheter och mot rätten för transpersoner att bestämma över
              sin egen kropp och kunna få barn. När lagen nu ändras ska tvångssteriliseringen
              självfallet också bort.
            </seg>
            <seg n="aa29cdda">
              Vårt samhälle har mycket tydliga normer när det gäller kön, till
              exempel hur en man respektive kvinna ser ut, beter sig och vad
              som förväntas av henne eller honom. Det är normer som begränsar
              människors individuella möjligheter att vara den man är. Det är
              normer som drabbar transpersoner, det vill säga människor som
              känner att de inte är det kön som deras kropp är. De har helt
              enkelt en annan könsidentitet socialt.
            </seg>
            <seg n="fdbb10b1">
              Att leva som en kvinna men se ut som en man skapar svårigheter
              och i många fall lidande. Man blir konstigt bemött, man blir diskriminerad
              och i värsta fall utsätts man för våld och hot.
            </seg>
            <seg n="8d96f25b">
              Mellan 2004 och 2009 var ansökningarna om att ändra könstillhörighet
              i snitt 37 om året. I takt med att vi har lyft upp de här frågorna,
              i takt med att RFSL, RFSU, Kim och andra har drivit ett tydligt
              opinionsarbete och i takt med att diskussionen har hållits levande
              är det fler som vågar ansöka om könsbyte. Ansökningarna har blivit
              fler.
            </seg>
            <seg n="6627c4a0">
              Den gamla könstillhörighetslagen från 1972 har drabbat transsexuella
              mycket hårt. Det är en lagstiftning som har krävt att transpersoner
              som vill byta könstillhörighet till det kön som man upplever sig
              vara ska tvingas skilja sig. Det är en lagstiftning som har sagt
              att man måste vara svensk medborgare. Det är en lagstiftning som
              har sagt att man ska tvångssteriliseras och tvingas avstå från
              möjligheten att få biologiska barn. Den har satt en gräns för
              könsbyte till 18 år.
            </seg>
            <seg n="97b73373">
              Det är mycket bra att regeringen nu äntligen lagt fram ett förslag
              om ändringar i lagen. Det är inte en dag för tidigt. Det är mycket
              bra att man nu inte längre tvingar människor att skilja sig när
              de inte vill det och att det ska räcka med att man är folkbokförd
              ett år i Sverige. Det är också bra att man har sagt att kravet
              på tvångssterilisering ska bort om ett år. Men varför vänta i
              ett år? Det säger vi i Vänsterpartiet.
            </seg>
            <seg n="9e1b6bc5">
              Man kan konstatera att vägen hit har varit lång. Min socialdemokratiska
              kollega sade förut att utredningen kom 2007. Det fanns kritik,
              men sedan hände ingenting. Det resulterade i att Socialstyrelsens
              generaldirektör tillsatte en utredning på eget initiativ. Det
              är den utredningen som nu ligger som underlag för de lagändringar
              som görs efter en bred remiss och diskussion. Det är bara att
              rikta ett tack till Socialstyrelsen för att man gjorde det jobbet
              som inte gjordes på Socialdepartementet.
            </seg>
            <seg n="66f3e7f4">
              Det är alldeles utomordentligt att man nu ändrar den gammaldags
              lagstiftningen. Redan i slutet av förra året, när det kom fram
              att tvångssteriliseringen inte skulle ligga med här, tog V och
              MP ett initiativ i socialutskottet som innebar att tvångssteriliseringen
              skulle bort. Det svar vi fick var att frågan skulle komma upp
              som en proposition före sommaren. Men vi kan konstatera att när
              frågan kommer upp finns inte kravet att ta bort tvångssteriliseringen
              med.
            </seg>
            <seg n="f22ee78a">
              Det har sagts tidigare att Sverige har fått kritik från Thomas
              Hammarberg för att vi bryter mot de mänskliga rättigheterna. Vi
              kan peka på en internationell utveckling där vi är vana att se
              Sverige ligga i framkant, men nu kan vi konstatera att Argentina
              har antagit en mycket radikalare lagstiftning än vår.
            </seg>
            <seg n="25a8c24b">
              Jag tycker att argumenten mot att ta bort tvångssteriliseringen
              är mycket svaga. Jag skulle gärna vilja att ni berättar var ni
              egentligen står här. Jag tycker att argumentet att man skulle
              kunna bli gravid och då inte få abort är väldigt långsökt och,
              som sades här tidigare, inte riktigt. Frågan är hur många människor
              som befinner sig i den situationen i Sverige. Frågan är också
              hur många av dem som skulle bli oönskat gravida under tiden tills
              man har lyckats anpassa lagarna. Och skulle verkligen hälso- och
              sjukvården inte bevilja abort? Det är inte Socialstyrelsens uppfattning.
              Jag undrar vad man bygger det synsättet att man faktiskt skulle
              få nej till abort på.
            </seg>
            <seg n="bd1f4f72">
              Man har pekat på en rad andra frågor, till exempel föräldraskap.
              Det kan uppstå sådana problem redan nu. Man kan ha blivit förälder
              innan man bytte kön och tvångssteriliserades. Vi har människor
              som lever i Sverige i dag som har kommit från andra länder där
              det inte ställs krav på tvångssterilisering. Där är den här problematiken
              lika aktuell som den skulle bli för den grupp det här skulle handla
              om i avvaktan på att vi lyckas anpassa lagarna.
            </seg>
            <seg n="a1f1fb55">
              Man säger också att man ska vara medveten om att det här kan
              ställa till problem för människor. Man är medveten om att människor
              får det tufft och svårt och uppmanar hälso- och sjukvården att
              ta hand om sina patienter. Det är alltså psykiatrin som ska rycka
              in och stötta människor som far illa därför att de får vänta.
            </seg>
            <seg n="20bd1c0a">
              När en kvinna kommer och ska visa sin id-handling står det en
              mans namn och personnummer där. När en man ska söka arbete kommer
              han med ID-handlingar, betyg och annat där han är kvinna. När
              man ska börja en ny utbildning har man ett socialt kön och ett
              annat juridiskt kön. Det handlar om hur man kommer att bemötas
              på alla plan där man kollar ID-handlingar, kön och personnummer
              och vad det kommer att ställa till med.
            </seg>
            <seg n="e092fccd">
              I sin reaktion på lagstiftningen har Kim mycket tydligt lyft
              fram detta och sagt så här: Är det verkligen ett större problem
              att föräldraskapet kan diskuteras för någon eller några än att
              tvångssterilisera människor så att de aldrig kan bli föräldrar
              genom att man skjuter på detta ett år? Är det verkligen ett så
              stort problem att någon som eventuellt skulle bli oönskat gravid
              och som egentligen skulle få abort inte skulle kunna få det jämfört
              med att hindra människor från att kunna bli föräldrar för resten
              av livet?
            </seg>
            <seg n="79c22033">
              Det är frågor som jag gärna skulle vilja ha svar på. Jag ser
              inte detta som något annat än en form av kompromiss i regeringen
              mellan de tre partier som egentligen inte skulle vilja ha det
              så här och det mest värdekonservativa partiet Kristdemokraterna.
            </seg>
            <seg n="a4a293ad">
              Jag vill gärna avsluta med att citera från en debattartikel i
              DN den 2 april av RFSL, RFSU och Kim. Så här skrev man: Ett år
              kan tyckas vara en kort tid jämfört med hur länge frågan nu har
              diskuterats, men för de berörda personerna är ett år en evighet.
              Det är ett år av extremt problematisk vardag för alla de som har
              ett utseende och en könsidentitet som inte överensstämmer med
              deras juridiska kön. Det är ett år där ett liv har satts på vänt,
              där utredningen och vården har pausats. Ett år med risker för
              trakasserier och våld. Ett år då Sverige kommer att fortsätta
              att tvångssterilisera människor, trots att vi kommit fram till
              att det kränker de mänskliga rättigheterna.
            </seg>
            <seg n="19788fc2">
              Jag vill därför uppmana alla som tycker som S, V och MP i denna
              riksdag att rösta enligt sin övertygelse så att vi kan avskaffa
              tvångssteriliseringen redan från den 1 juli i år.
            </seg>
          </u>
          <note type="speaker" n="2b602dc9">
            Anf. 4 MATS GERDAU (M):
          </note>
          <u who="unknown" xml:id="i-8a73e9bc6b6af851-0" n="c7bbb878">
            <seg n="a29c71f5">
              Herr talman! Det här förslaget från alliansregeringen handlar
              först och främst om några tusen personer i Sverige.
            </seg>
            <seg n="31da23bf">
              Det handlar om människor som föds med en avvikelse i sin könsutveckling.
              Ungefär 1 procent av alla nyfödda pojkar och flickor föds med
              en annorlunda kromosomuppsättning eller sjukdomar som gör att
              de inte utvecklas som andra. Det kan handla om att de har både
              livmoder och testiklar. De finns på varje skola. Det handlar också
              om personer som, när de är unga eller senare i livet, känner att
              de lever i fel kropp. Deras biologiska kön passar inte ihop med
              deras självuppfattning.
            </seg>
            <seg n="54587400">
              Förslaget handlar också om samhällets och statens syn på dessa
              människor. Båda dessa grupper de intersexuella och de transsexuella
              har det ofta väldigt svårt. De känner sig annorlunda och fel.
              Många är deprimerade och har ångest. Det är inte ovanligt med
              fördomar, diskriminering, hot och våld och ett livslångt utanförskap.
              De upplever stora påfrestningar i sin vardag.
            </seg>
            <seg n="49cb35bf">
              Nu tar vi i Alliansen tag i den 40 år gamla lagen om könstillhörighet.
              Den var säkert framsynt när den tillkom 1972, men den känns hopplöst
              otidsenlig i dag. Nu moderniserar vi lagstiftningen, men vi tar
              också ett vidare grepp på hela frågeställningen om könsbyten och
              könstillhörighet för att underlätta för dem som anser sig leva
              i fel kropp.
            </seg>
            <seg n="01aa74b2">
              Allt handlar ju inte om lagstiftning, utan mycket handlar om
              kunskaper och attityder. Men även lagstiftningen signalerar en
              del om attityder genom det språk som används. Sedan 1972 ska en
              person som vill genomgå könsbyte vara svensk medborgare, ogift,
              sakna fortplantningsförmåga och ha fyllt 18 år.
            </seg>
            <seg n="f4639301">
              Nu vill vi ta bort de tre första kraven och se över 18-årsgränsen
              lite ytterligare. Att vara svensk medborgare är inte längre relevant.
              Vi ersätter det med att man ska vara bosatt i Sverige. Att vara
              ogift är inte heller relevant längre, eftersom par av samma kön
              kan gifta sig numera. Det finns heller inget skäl att upprätthålla
              steriliseringskravet. Steriliseringar av tvång har sedan länge
              upphört i vårt samhälle förutom för den grupp som genomgår könskorrigering.
            </seg>
            <seg n="f74e47cd">
              Att sterilisera vuxna människor mot deras vilja strider mot mänskliga
              rättigheter och sunt förnuft. Vi moderater vill att människor
              ska få leva det liv de själva vill, utan onödiga ingrepp från
              statsmakten. Ingen ska tvingas genomgå ingrepp i sin kropp om
              man själv inte vill det. Vi ska inte beröva personer som lever
              i fel kropp möjligheten och glädjen att kunna få barn. Detta är
              en väldigt stark drivkraft för oss som tillhör de frihetliga partierna.
            </seg>
            <seg n="b397e311">
              I sak förefaller vi vara väldigt överens om detta i Sveriges
              riksdag. Ändå blåser oppositionen till strid, och det handlar
              om tidpunkten för när förändringarna ska genomföras. Säkert svider
              det en del att det är en borgerlig regering som genomför den ena
              viktiga hbt-reformen efter den andra i ganska skarp kontrast till
              de tomma ord som levererades av den förra socialdemokratiska regeringen.
            </seg>
            <seg n="6584157e">
              De hade 40 år på sig att reformera lagen sedan de instiftade
              den, men det enda de fick fram var ett utredningsförslag i mars
              2007, som Ann Arleklo nämnde. Men det hon glömde nämna var att
              utredningens förslag innebär ännu större kroppsliga ingrepp, nämligen
              kastrering. Det anser vi i Alliansen är oacceptabelt, och därför
              behöver utredningsarbetet göras om, vilket tyvärr gör att det
              drar ut på tiden.
            </seg>
            <seg n="ab361547">
              Om steriliseringskravet ska kunna tas bort krävs nämligen följdändringar
              i andra lagar. Medborgarna har rätt att förvänta sig att vi som
              lagstiftare gör ett gediget jobb och ser till alla konsekvenser
              när en ny lag ska träda i kraft. Därför återkommer regeringen
              jag tror att det ska finnas ett underlag redan i september så
              att steriliseringskravet ska kunna tas bort nästa sommar.
            </seg>
            <seg n="611c2bcf">
              Oppositionen vill däremot hafsa igenom en ändring redan nu, trots
              att det nödvändiga underlaget saknas. Om de skulle få igenom sitt
              förslag får det bland annat till följd att före detta kvinnor
              som lever som juridiska män och som har kvar livmodern inte kan
              göra abort eller få graviditetsersättning.
            </seg>
            <seg n="b9e00e8d">
              Socialdemokraterna vill att domstolar och andra myndigheter ska
              strunta i lagen. Det är i klartext det som de säger. De föreslår
              i sin motion och härifrån talarstolen att man ska beordra domstolarna
              och myndigheterna att tolka lagstiftningen på ett annat sätt än
              vad som står där.
            </seg>
            <seg n="984021b5">
              Detta strider helt mot svensk rättsordning. Så här står det i
              11 kap. 3 § regeringsformen, alltså en av våra grundlagar: Ingen
              myndighet, inte heller riksdagen, får bestämma hur en domstol
              ska döma i det enskilda fallet eller hur en domstol i övrigt ska
              tillämpa en rättsregel i ett särskilt fall. Ändå är det exakt
              det som Ann Arleklo, Agneta Luttropp och Eva Olofsson står här
              i talarstolen och talar om att de vill att domstolarna ska göra.
            </seg>
            <seg n="2f2a614e">
              Nya motivuttalanden får inte göras av riksdagen. Det framgår
              också av propositionshandboken. Det är inte tillåtet att tillföra
              nya motivuttalanden till befintlig lagtext.
            </seg>
            <seg n="8464482d">
              Domstolars självständighet är ett av grundfundamenten i den svenska
              demokratin, och det är det som skiljer oss från odemokratiska
              länder. I varje rättssamhälle ska det vara en balans mellan den
              lagstiftande, den verkställande och den dömande makten.
            </seg>
            <seg n="7271be82">
              Det är synd, tycker jag, att oppositionen är så grälsjuk och
              söker strid i en datumfråga när de egentligen är helt överens
              med oss i Alliansen. Jag har stor förståelse för viljan att ändra
              lagen så fort som möjligt. Den viljan har vi moderater också.
              Men vi har även stor respekt för vår grundlag. Viljan att ändra
              lagen snabbt får inte medföra att man gör våld på vare sig grundlagen
              eller ett gediget och seriöst lagstiftningsarbete.
            </seg>
            <seg n="0d77e0b9">
              Jag tycker att Socialdemokraternas, Vänsterpartiets och Miljöpartiets
              agerande är oseriöst och ansvarslöst.
            </seg>
          </u>
          <note n="9a1afa0b">
            Med det vill jag yrka bifall till förslaget i socialutskottets
            betänkande nr 23.
          </note>
          <note type="speaker" n="13c08e06">
            Anf. 5 ANN ARLEKLO (S) replik:
          </note>
          <u who="ann_arleklo_919aeb" xml:id="i-476c4139cb81e4a4-0" n="a1b32c70">
            <seg n="f80af8da">
              Herr talman! Det du, Mats Gerdau, säger här nu kunde vi läsa
              redan i går på Brännpunkt. Jag var alltså förberedd på vad du
              skulle säga.
            </seg>
            <seg n="ea03d9ba">
              Du säger både där och här att vi nog är lite sura att det är
              ni som kommer med ett förslag, och du säger att vi ska ansluta
              oss till regeringens förslag. Vi har inte anslutit oss till regeringens
              linje. Det är regeringen som har anslutit sig till Socialstyrelsens
              förslag från 2010, och det har vi rödgröna stått bakom länge.
            </seg>
            <seg n="b797a1b7">
              På en viktig punkt avviker dock regeringen från Socialstyrelsens
              förslag, och det gäller tvångssterilisering som ska vara kvar
              åtminstone ett år till. Regeringen har haft Socialstyrelsens förslag
              i två år men har inte kunnat eller velat ta fram ett förslag.
              I stället skjuts nu frågan om tvångssterilisering fram ytterligare
              ett år.
            </seg>
            <seg n="e019849b">
              I propositionen säger regeringen att detta sker för att de som
              byter kön inte ska drabbas. Som exempel skriver Mats Gerdau på
              Brännpunkt: Om de skulle få igenom sitt förslag de är alltså vi
              rödgröna får det bland annat till följd att före detta kvinnor
              som lever som juridiska män och som har kvar sin livmoder inte
              kan göra abort. Det stämmer inte, Mats Gerdau!
            </seg>
            <seg n="33b0d0e3">
              Socialstyrelsens ansvariga jurist i de här frågorna ger ett skriftligt
              svar till föreningen Kim. Jag ska läsa både frågan och svaret.
              Kim ställer frågan:
            </seg>
            <seg n="6b50cf49">
              Om en juridisk man boende i Sverige blir gravid och söker vård
              för att få abort, skulle han, med dagens lagstiftning, ha rätt
              till detta på samma villkor som en gravid kvinna eller skulle
              han vägras abort?
            </seg>
            <seg n="fa8198d2">
              Svaret från Socialstyrelsens jurist återkommer jag till i min
              nästa replik.
            </seg>
          </u>
          <note type="speaker" n="e5f06e66">
            Anf. 6 MATS GERDAU (M) replik:
          </note>
          <u who="unknown" xml:id="i-8a73e9bc6b6af851-1" n="c7bbb878">
            <seg n="0c7be715">
              Herr talman! Det är utmärkt att du, Ann Arleklo, läser mina artiklar,
              men det är synd att du inte tar intryck av dem. Då hade jag haft
              möjlighet att förbereda dig på det som var huvudpoängen i mitt
              anförande, nämligen att det strider mot grundlagen det som du,
              ditt parti och dina kolleger på vänsterkanten vill göra. Ni vill
              att Sveriges riksdag ska tala om hur myndigheter och domstolar
              ska tolka svensk lag, fastän det inte finns med i motiven för
              lagstiftningen. Det strider helt mot grundlagen. Det är det som
              detta handlar om.
            </seg>
            <seg n="6e5aa517">
              Kan inte Ann Arleklo kommentera just det? Varför anser ni att
              grundlagen inte är särskilt viktig i det här fallet? Hur kan ni
              stå här och vilja pådyvla domstolarna en uppfattning?
            </seg>
          </u>
          <note type="speaker" n="75920e95">
            Anf. 7 ANN ARLEKLO (S) replik:
          </note>
          <u who="ann_arleklo_919aeb" xml:id="i-476c4139cb81e4a4-1" n="a1b32c70">
            <seg n="04d4f2ec">
              Herr talman! Jag ska snabbt läsa upp svaret som jag inte hann
              med i min förra replik.
            </seg>
            <seg n="67ceeb06">
              Socialstyrelsens jurist säger: Avseende din fråga om avbrytande
              av havandeskap och abort får man sätta det i sammanhanget att
              abortlagen trädde i kraft 1974. Vid denna tidpunkt hade nog inte
              lagstiftarna i åtanke att en ny juridisk man biologiskt sett kan
              ha kvar de biologiskt kvinnliga reproduktiva förmågorna. Således
              torde abortlagen tolkas som att det är det oönskade havandeskapet
              som ska vara i fokus, inte att det står kvinna.
            </seg>
            <seg n="5f38b0f5">
              Jag tycker att Mats Gerdau verkar vara ute på djupt vatten och
              hittar på argument för att motivera varför man väntar. När det
              gäller hans andra fråga till mig kan jag säga att vi inte i vårt
              förslag till riksdagsbeslut föreslår att myndigheterna ska tolka
              på något visst sätt. Vi föreslår helt enkelt en lagändring där
              tvångssterilisering upphör från den 1 juli. I motionstexten bemöter
              vi propositionens påstående att rättsväsendet inte skulle kunna
              hantera detta. Vi anser inte att det kommer att bli så stora olägenheter
              att det motiverar att kravet på tvångssterilisering ska finnas
              kvar. Svaret från Socialstyrelsen stärker oss i den åsikten.
            </seg>
          </u>
          <note type="speaker" n="603bcba5">
            Anf. 8 MATS GERDAU (M) replik:
          </note>
          <u who="unknown" xml:id="i-8a73e9bc6b6af851-2" n="c7bbb878">
            <seg n="7f7c5045">
              Herr talman! Ann Arleklo talar inte om hur Socialdemokraterna
              ser på grundlagen och kommenterar inte att det man föreslår strider
              mot grundlagen. Jag beklagar det.
            </seg>
            <seg n="e8edbb99">
              Jag läser innantill ur Socialdemokraternas motion: Till dess
              att en översyn av annan lagstiftning och nödvändiga följdändringar
              vidtagits ska berörda myndigheter och rättstillämpare i aktuella
              fall göra en analog tillämpning.
            </seg>
            <seg n="ad7444ac">
              Det är exakt det som vi reagerar mot och som strider mot svensk
              grundlag, tyvärr. Ingen skulle vara gladare än jag om vi redan
              i dag kunde ändra lagstiftningen när det gäller steriliseringar;
              dess värre strider det mot grundlagen.
            </seg>
            <seg n="d787fb86">
              Jag har lite mer respekt för Sveriges grundlag än att vi bara
              kan hafsa ihop något för att försöka plocka politiska poäng, så
              som Ann Arleklo gör. Ni hade 40 år på er. Ni kom fram till ett
              förslag som handlade om kastrering. Det är självklart att vi måste
              göra om arbetet så att det blir seriöst och riktigt och håller
              ihop. Från Alliansens sida tar vi seriöst på lagstiftningsarbetet.
              Det är inte något man snyter ur näsan på en kafferast. Det kräver
              följdändringar så att inga människor kommer i kläm.
            </seg>
          </u>
          <note type="speaker" n="466f6ff4">
            Anf. 9 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-af6d24b433c54edc-0" n="e73b212d">
            <seg n="dd1092f7">
              Herr talman! Jag vill börja där Ann slutade. Jag hörde inte att
              Ann fick något svar när det gäller det som stod i Brännpunkt i
              förhållande till det som Kim skriver. Det vore intressant eftersom
              man påstår något som uppenbarligen inte stämmer.
            </seg>
            <seg n="7449b8f1">
              Vi vet att det finns en dom hos förvaltningsdomstolen när det
              gäller lagen om konventionen om mänskliga rättigheter. Det är
              också en lag som ska följas. Man anser att den inte följs. Grundlagen
              säger att varje medborgare är gentemot det allmänna skyddad mot
              påtvingade kroppsliga ingrepp. Det står i vår grundlag. Det är
              också viktigt att följa.
            </seg>
            <seg n="d1712961">
              Det är inte alls fråga om att hafsa igenom något. Svaren har
              vi redan. Det är styrkt från Socialstyrelsen. Jag tror inte att
              domen hos förvaltningsrätten är något som man snyter ur näsan,
              som Mats Gerdau uttrycker det. Det är något som är väl övervägt.
            </seg>
            <seg n="925fa85c">
              Jag har stor tilltro till rättsväsendet, men också till de mänskliga
              rättigheterna.
            </seg>
          </u>
          <note type="speaker" n="ff634fee">
            Anf. 10 MATS GERDAU (M) replik:
          </note>
          <u who="unknown" xml:id="i-8a73e9bc6b6af851-3" n="c7bbb878">
            <seg n="f8106717">
              Herr talman! Det är just för att stärka de mänskliga rättigheterna
              och följa de förpliktelser vi har iklätt oss som vi gör de förändringar
              som vi föreslår i dag. Det är alliansregeringen som tar initiativet
              och lägger fram en proposition som innebär att steriliseringskravet
              ska tas bort.
            </seg>
            <seg n="394187c6">
              Ni är lite grälsjuka och vill göra det snabbare än vad som är
              möjligt om man ska följa svensk grundlag. Ni vill ju beordra domstolarna
              att tolka lagen på ett visst sätt. Det tycker vi inte att man
              ska göra, utan vi tycker att man ska hålla sig till det som grundlagen
              säger.
            </seg>
            <seg n="3e9c479b">
              Jag är helt övertygad om att vården och myndigheterna kommer
              att bemöta dessa personer på ett utomordentligt sätt så att de
              människor som vill byta kön får en så bra situation som möjligt.
            </seg>
            <seg n="d6271d83">
              Jag förstår inte hur Agneta Luttropp kan säga att riksdagen ska
              beordra myndigheter att tolka lagstiftningen på annat sätt än
              vad som står i lagstiftningen.
            </seg>
          </u>
          <note type="speaker" n="df15a105">
            Anf. 11 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-af6d24b433c54edc-1" n="e73b212d">
            <seg n="d65790fc">
              Herr talman! Jag har inte sagt att man ska ändra grundlagen.
              Men den ser olika ut beroende på vilken del man läser. Det står
              faktiskt att påtvingade kroppsliga ingrepp inte ska förekomma.
              Det står också i grundlagen.
            </seg>
            <seg n="81b60a85">
              Det är en dom på gång. Låt oss säga att domen springer ifrån
              er och att domen kommer att säga att det är de mänskliga rättigheterna
              som är det allra viktigaste. Ni har fortfarande chansen innan
              rättsväsendet kommer in. Vi har ingen aning om vad den kommande
              domen kommer att säga. Den kan lika gärna ge det utslag som vi
              vill. Då har alltså domstolen hafsat igenom detta. Det måste ju
              vara er åsikt.
            </seg>
          </u>
          <note type="speaker" n="183c9af5">
            Anf. 12 MATS GERDAU (M) replik:
          </note>
          <u who="unknown" xml:id="i-8a73e9bc6b6af851-4" n="c7bbb878">
            <seg n="8b507441">
              Herr talman! Jag tror att detta möjligen speglar en ideologisk
              skillnad i synen på svensk grundlag och svenskt rättsväsen. Vi
              tycker att det är viktigt med åtskillnad mellan det som är verkställande
              makt när regering och riksdag fattar beslut om lagar och en dömande
              makt. Jag uppfattar Agneta Luttropp som att riksdagen kan sätta
              sig över allting och göra precis som man vill.
            </seg>
            <seg n="322cb7a1">
              Jag tycker att den här maktfördelningen är rätt bra. Om domstolarna
              i den process som är på gång i kammarrätten fattar beslut som
              upphäver steriliseringskravet fungerar ju rättsväsendet som det
              ska. Det är därför vi har en maktdelning så att riksdagen inte
              kan fatta vilka beslut som helst på vilka grunder som helst när
              som helst. Ärenden måste beredas. Man måste ha följdändringar
              klara för sig. Det är upp till domstolarna att tolka lagstiftningen.
              Vi ska inte i efterhand tolka gamla lagar. Det tycker vi från
              borgerligt håll är fel sätt att stifta lagar och att ha en sådan
              rättsordning i Sverige. Jag beklagar att Agneta Luttropp och Miljöpartiet
              inte ställer upp på det regelverket.
            </seg>
          </u>
          <note type="speaker" n="f21fefb8">
            Anf. 13 BARBRO WESTERHOLM (FP):
          </note>
          <u who="barbro_westerholm_2d1903" xml:id="i-975a1864c75e9b39-0" n="22714b0b">
            <seg n="263211a0">
              Herr talman! Vi står i dag inför ett väldigt viktigt beslut som
              har att göra med de mänskliga rättigheterna. Folkpartiets politik
              utgår från att alla människor har lika värde, att de ska ha likhet
              inför lagen och kunna leva sina liv som de själva vill så länge
              de inte skadar någon annan.
            </seg>
            <seg n="9218df41">
              Utifrån det synsättet anser vi att samhällets uppgift bör vara
              att underlätta för, inte hindra, människor att leva i enlighet
              med sina egna önskemål och sin personlighetsinriktning under förutsättning
              att de inte skadar någon annan. Det är därför Folkpartiet och
              jag själv naturligtvis tycker att det är tillfredsställande att
              vi i dag avskaffar den fyrtioåriga lagen om fastställande av könstillhörighet.
              Den är föråldrad. Vår syn på människor i behov av könsbyte har
              förändrats radikalt sedan den lagen stiftades, och det är positivt.
            </seg>
            <seg n="fe49d33f">
              Ann Arleklo gjorde en bra historieskrivning, och den tänker jag
              inte upprepa här. Men hon förbisåg, naturligtvis, att nämna att
              den utredning som lades fram 2007 krävde kastrering. Det är något
              som vi i Folkpartiet säger absolut nej till. Nu behöver man, i
              enlighet med det beslut vi fattar i dag, inte längre vara svensk
              medborgare eller ogift om man vill genomgå könsbyte. Beslutet
              baseras på den utmärkta utredning som Socialstyrelsen lade fram
              för två år sedan, som togs fram på Socialstyrelsens egna initiativ.
              Jag är stolt över att den myndighet jag tjänade under många år
              har fortsatt på linjen att homosexuella, bisexuella och transpersoner
              ska få leva sina liv som de själva önskar.
            </seg>
            <seg n="420c4b99">
              Vi är här i kammaren överens om att steriliseringskravet ska
              bort. Det är beklagligt att det blir ett så högt tonläge om datum
              i sammanhanget. Kravet på sterilisering, eller på annat sätt orsakad
              avsaknad av fortplanteringsförmåga, ska avskaffas. Det står oerhört
              tydligt. Att genom sterilisering beröva en människa möjligheten
              att få barn är ett långtgående och allvarligt ingrepp. Det hade
              naturligtvis varit önskvärt om lagen hade varit helt och hållet
              på sin plats i dag. Det är här som frågan om kastrering kommer
              in. Vi säger nej till det. Det ska vara möjligt att frysa könsceller
              för att senare kunna bli förälder. För att kunna bli förälder
              krävs, i det här sammanhanget, en förändring i lagstiftningen.
              Här står uppräknat i betänkandet vad det handlar om, nämligen
              förändringar i föräldrabalken, abortlagen, brottsbalken, socialförsäkringsbalken,
              föräldraledighetslagen, lagen om blodundersökning.
            </seg>
            <seg n="ecbf6cc6">
              Arbetet pågår i Regeringskansliet. Man räknar med att arbetet
              ska vara klart i september. Sedan fordras alltid en remissomgång,
              propositionstext och lagråd. Det hela kommer att vara på plats
              senast den 1 juli nästa år.
            </seg>
            <seg n="b04dedfe">
              Det har varit en hel del diskussioner här om juridiken och juristers
              syn. I Socialstyrelsen måste det föreligga en viss oenighet. Å
              ena sidan har det i ett brev från Socialstyrelsen i fråga om abort
              inte varit problem med juridiken. Å andra sidan har Socialstyrelsen
              besvärat sig till kammarrätten i förvaltningsdomstolens beslut.
              Saker och ting är inte så solklara som det kan låta av den här
              debatten.
            </seg>
            <seg n="286a58f5">
              Riksdagen ska inte lägga sig i hur vården ställer upp i olika
              sammanhang när det gäller insatser för enskilda människor. Det
              är vårdgivarnas ansvar. Men jag förutsätter att de tre specialistmottagningarna
              som har ansvar för utredning och behandling av människor som vill
              genomgå könsbyte ger stöd, liksom andra som är verksamma inom
              hälso- och sjukvården. Man kan också säga att sterilisering är
              emot de etiska normerna inom medicinen.
            </seg>
            <seg n="d59f3c42">
              Det har sagts en del om förvaltningsdomstolen, och det tänker
              jag inte upprepa här.
            </seg>
            <seg n="33c8cbf1">
              Mats Gerdau sade att riksdagen inte kan lägga sig i domstolsväsendets
              arbete, som oppositionen har lyft fram här. Vi står fast vid att
              kravet på sterilisering ska bort. All lagstiftning ska vara på
              plats. Arbetet i Regeringskansliet ska ske skyndsamt. Vi kommer
              att fortlöpande följa hur arbetet fortskrider. Folkpartiet har
              hela tiden varit påskyndande i ärendet.
            </seg>
          </u>
          <note n="d188bc45">
            Jag yrkar bifall till förslaget i utskottets betänkande.
          </note>
          <note n="0c917277">
            I detta anförande instämde Maria Lundqvist-Brömster (FP).
          </note>
          <note type="speaker" n="7bc8ce4a">
            Anf. 14 EVA OLOFSSON (V) replik:
          </note>
          <u who="eva_olofsson_7c489a" xml:id="i-c990a25b339aa775-1" n="b75efc30">
            <seg n="e45691ba">
              Herr talman! Det är lika bra att vi säger att ingen här är för
              kastrering, ingen har föreslagit det och ingen har försvarat det.
            </seg>
            <seg n="55d40c38">
              Jag har en fråga till Barbro Westerholm om det höga tonläget
              i fråga om datumet för borttagande av kravet på tvångssterilisering.
              Frågan var uppe tidigare. Det låter som att vi som sitter i riksdagen
              för S, V och MP hade hittat på detta själva. De som har reagerat
              starkt är de som är berörda, de organisationer som företräder
              och organiserar berörda människor, nämligen Kim, RFSU och RFSL.
              Det har varit en manifestation på Mynttorget med deltagande av
              människor och organisationer som berörs av att tvångssteriliseringen
              blir kvar ytterligare ett år. Det är människor som befinner sig
              mitt i ett könsbyte, som vill bestämma över sina kroppar, och
              anser att det inte ska finnas en lagstiftning som säger att de
              måste tvångssteriliseras för att få byta kön juridiskt. Det är
              de som ska bestämma hur långt de vill gå i könsbytet, om de vill
              göra en operation eller inte.
            </seg>
            <seg n="dfb3fb00">
              Tonläget är inte något som vi hittar på. Denna fråga berör ett
              antal personer allvarligt. Är inte frågan om att få stopp på tvångssterilisering,
              och det brott mot mänskliga rättigheter och transpersoners möjligheter
              till självbestämmande och kroppslig integritet som den innebär,
              viktigare än att man så snabbt som möjligt ska ändra andra lagar?
              Tvångssterilisering drabbar de berörda människorna så hårt.
            </seg>
          </u>
          <note type="speaker" n="d7a3ea4f">
            Anf. 15 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-1" n="22714b0b">
            <seg n="a0f525c0">
              Herr talman! Vi ska kanske inte diskutera vem som trappar upp
              tonläget.
            </seg>
            <seg n="285c6cbd">
              Också vi på regeringssidan, allianssidan, möter dessa reaktioner
              mot att det tar tid och vilka konsekvenser det kan få för enskilda
              människor. Det var därför jag sade i mitt inlägg att jag förutsätter
              att man inom hälso- och sjukvården ger det stöd som behövs under
              väntetiden.
            </seg>
            <seg n="50080e7e">
              Jag har varit i kontakt med en av mottagningarna. Där fick jag
              helt klart för mig att de vill ge stöd. Det man har väntat på,
              i en del fall sedan 2008, är att få en ändring införd i folkbokföringen.
              Steriliserad har man inte blivit. Man kan inte få en ändring i
              folkbokföringen på grund av det kvarvarande steriliseringskravet.
              Man kan alltså få stöd under väntetiden. Jag har stor tilltro
              till att de som finns på mottagningarna, och på annat håll inom
              hälso- och sjukvården, ger stödet.
            </seg>
          </u>
          <note type="speaker" n="8debfc8c">
            Anf. 16 EVA OLOFSSON (V) replik:
          </note>
          <u who="eva_olofsson_7c489a" xml:id="i-c990a25b339aa775-2" n="b75efc30">
            <seg n="9b0dc193">
              Herr talman! Det är naturligtvis bra att man kan få stöd där.
              Jag har också träffat personer som jobbar där. Jag vet att de
              är oerhört engagerade i frågan och engagerade i de människor de
              jobbar med. De vill göra vad de kan. Men jag har också känt att
              de tycker att det vore bra om frågan kan lösas så fort som möjligt.
            </seg>
            <seg n="6a793bef">
              Det här med folkbokföringen handlar om att jag i samhället som
              helhet får vara den person som jag är. Jag lever som kvinna, jag
              ser ut som kvinna och folk uppfattar mig som kvinna, men så fort
              jag ska använda en ID-handling, söka jobb, söka en utbildning,
              ta körkort eller vad det är kommer detta med folkbokföringen fram.
              Det är samma sak om jag bara ska handla och man vill att jag ska
              identifiera mig när jag ska betala med mitt Visakort eller om
              jag åker utomlands. Självklart är detta inte bara något i folkbokföringen,
              utan det påverkar hela mitt liv och begränsar mitt liv väldigt
              mycket.
            </seg>
            <seg n="c6f14c39">
              Därför tycker jag att det är en fråga som inte bara mottagningar
              i hälso- och sjukvården ska stötta upp, utan det handlar om att
              stoppa den begränsning av människors liv som det innebär att de
              juridiskt inte får vara det kön som de lever i. Det handlar också
              om människor som har väntat på processen, människor som hamnar
              mitt emellan och som pausar.
            </seg>
            <seg n="e2bc08a3">
              Jag kan fortfarande inte se att de mänskliga rättigheterna och
              det lidande som det innebär att vi inte tar upp steriliseringen
              nu inte är ett större problem än att vi sedan så snabbt som möjligt
              måste fixa till en del lagstiftning.
            </seg>
            <seg n="8d636b3a">
              När det gäller abort: Tror Barbro Westerholm verkligen att man
              skulle nekas abort? Det var ju argumentet från Alliansen.
            </seg>
          </u>
          <note type="speaker" n="e84cc825">
            Anf. 17 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-2" n="22714b0b">
            <seg n="8091040a">
              Herr talman! Nej, jag tror inte heller att man skulle nekas abort,
              men det är inte den enda problematiken som ligger i det här lagstiftningspaketet.
              Det handlar om föräldraskap, pengar och så vidare. Det finns tydligt
              angivet i betänkandet.
            </seg>
            <seg n="e773a7a2">
              Utredningen från 2007 var inte till fyllest. Den innehöll kastreringskrav,
              och det var oacceptabelt. År 2010 kom Socialstyrelsen med sin
              utredning. De hade inte gått in på behovet av konsekvenslagändringar,
              och man har jobbat vidare med dem till en del i departementet.
              Men man behöver mer tid.
            </seg>
            <seg n="9e48a211">
              Jag tycker att vi ska se det som positivt att vi nu får den här
              lagen, där kravet att vara ogift och svensk medborgare försvinner
              den 1 januari. Senast sex månader senare kommer steriliseringskravet
              att tas bort.
            </seg>
            <seg n="64c1ed68">
              Sett mot hur lång tid det har tagit i andra sådana här svåra
              frågor har detta ändå gått på hyfsat kort tid. Partnerskap tog
              fem år. Insemination för ensamstående tog tjugo år. Detta har
              då sedan Socialstyrelsens utredning kom tagit två år.
            </seg>
          </u>
          <note type="speaker" n="a2558a34">
            Anf. 18 ANN ARLEKLO (S) replik:
          </note>
          <u who="ann_arleklo_919aeb" xml:id="i-476c4139cb81e4a4-2" n="a1b32c70">
            <seg n="596b16dd">
              Herr talman! Det är beklagligt att det blir så högt tonläge om
              ett datum, säger Barbro Westerholm. Jag tycker att det är fullt
              förståeligt.
            </seg>
            <seg n="d192aaa2">
              Steriliseringsavsnittet i lagstiftningen har inte hunnits med
              och ska ändras först senare. Det är ert svar till alla som har
              väntat så länge detta trots att det är drygt två år sedan Socialstyrelsens
              förslag lades fram. Jag tycker att ni i majoriteten talar med
              kluven tunga.
            </seg>
            <seg n="f9e5a331">
              I betänkandet hänvisar ni till såväl FN som Europarådet när det
              gäller lika möjligheter och rättigheter oavsett könsidentitet.
              Det står vidare i betänkandet: En grundläggande aspekt av dessa
              rättigheter är uppfattningen att ingen ska tvingas genomgå medicinsk
              behandling eller medicinska ingrepp för att få sin könstillhörighet
              ändrad. Vidare står det: Utskottet vill i detta sammanhang betona
              vikten av att Sverige följer de konventioner och andra överenskommelser
              som Sverige har anslutit sig till.
            </seg>
            <seg n="21954d14">
              Regeringen har faktiskt haft två år på sig att lägga fram ett
              komplett förslag. Trots detta har inte regeringen prioriterat
              denna viktiga fråga utan lägger nu fram en proposition där den
              viktigaste frågan, nämligen borttagande av steriliseringstvånget,
              skjuts på framtiden med motiveringen att beredningsunderlaget
              är otillräckligt.
            </seg>
          </u>
          <note type="speaker" n="bcff55ba">
            Anf. 19 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-3" n="22714b0b">
            <seg n="9f6a34a0">
              Herr talman! Det höga tonläget: Jag refererade till det här i
              kammaren. Jag förstår väldigt väl att de som det gäller verkligen
              vill tydliggöra vikten av att den här lagen kommer komplett på
              plats. Och den kommer alltså senast om ett år.
            </seg>
            <seg n="0e134a60">
              Hur arbetet fortskrider i Regeringskansliet: Jag vet att det
              har varit en prioriterad fråga men att den har sin komplexitet
              just på lagstiftningssidan. Ideologiskt har vi varit överens.
              Det är inte det som har varit problemet, utan det är juridiken.
              Vi kan ju inte, som Mats Gerdau var väldigt tydlig med, bryta
              mot regeringsformen. Där måste vi lyssna till vad juristerna påtalar
              om vad vi får och inte får göra i riksdagen. Om riksdagen skulle
              börja åsidosätta och ta makten över den lagstiftning som ska tillämpas
              utan politisk påverkan är vi väldigt illa ute.
            </seg>
            <seg n="0e90fbf9">
              Däremot ser jag väldigt starkt behovet av, som jag har sagt flera
              gånger nu, ett stöd till dem som nu väntar på att få sina körkort
              på rätt sätt och få rätt dokumentation om sig själva och vilket
              kön man tillhör.
            </seg>
          </u>
          <note type="speaker" n="cf4fd944">
            Anf. 20 ANN ARLEKLO (S) replik:
          </note>
          <u who="ann_arleklo_919aeb" xml:id="i-476c4139cb81e4a4-3" n="a1b32c70">
            <seg n="12414fe8">
              Herr talman! Har varit en prioriterad fråga, har sin komplexitet
              jag vill mena att regeringen har haft gott om tid på sig att lösa
              den här frågan. Jag kan inte slå bort tanken att Kristdemokraterna
              har blockerat frågan under ett antal år men att det nu inte går
              längre. Det som nu läggs fram för beslut löser ju inte frågan
              om tvångssterilisering.
            </seg>
            <seg n="c787b072">
              Jag ställer en rak fråga till dig, Barbro Westerberg: Vilka garantier
              har vi att frågan är färdigutredd och att Alliansen har hittat
              en lösning på det här och är klar för beslut om ett år? Det pratas
              väldigt mycket om det, men vilka garantier har vi för att vi om
              ett år står här och tar det beslutet?
            </seg>
          </u>
          <note type="speaker" n="1cfda121">
            Anf. 21 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-4" n="22714b0b">
            <seg n="f2094a6a">
              Herr talman! Först heter jag Barbro Westerholm och inget annat.
              Jag blir ofta kallad fel. Bengt Westerbergs ande vilar över oss.
            </seg>
            <seg n="de487eea">
              Jag kan försäkra: Vi fyra allianspartier är helt överens. Det
              kommer säkert också att framgå av Anders Anderssons inlägg, och
              Anders W Jonssons, att vi alla vill ha bort detta steriliseringskrav.
            </seg>
            <seg n="fc1a9292">
              Vi har frågan på dagordningen var och varannan vecka det har
              vi haft under en längre tid och drivit på. Därför står vi i dag
              med det beslut som vi är på väg att fatta.
            </seg>
            <seg n="89644023">
              Att tala om förhalning ställer jag inte upp på med den inblick
              jag har i Regeringskansliets arbete.
            </seg>
          </u>
          <note type="speaker" n="89d63fa6">
            Anf. 22 ANDERS W JONSSON (C):
          </note>
          <u who="unknown" xml:id="i-65d7c645c181c877-0" n="c7bbb878">
            <seg n="574a2343">
              Herr talman! Det är en oerhört viktig fråga som vi diskuterar
              här i dag, nämligen lagstiftning om ändrad könstillhörighet. Jag
              tycker att det är glädjande att alla partier är överens i sakfrågan.
              Där vi skiljer oss är hur kreativa och nytänkande vi ska vara
              i hur vi tolkar den svenska regeringsformen, där jag väl kan erkänna
              att vi från Alliansens sida är något mer konservativa i att hitta
              på nya begrepp.
            </seg>
            <seg n="f44f68a9">
              Det är viktigt att vi är överens i sak, beroende på att även
              om det är frågor som direkt berör rätt få människor är det frågor
              som är livsavgörande för dem som det berör. Även om det är få
              människor som är direkt berörda är frågorna också av principiell
              natur.
            </seg>
            <seg n="95120382">
              Det handlar om något så viktigt som alla människors lika rätt
              och värde. Det handlar om att gå från en lag där staten bestämde
              över människorna till en lag som garanterar att alla, även de
              som vill ändra sin könstillhörighet, får rätt att bestämma själva.
              Vi går från tvång till frihet.
            </seg>
            <seg n="c034e7d2">
              Lagförslagen från regeringen betyder att lagar från det tidiga
              70-talet nu äntligen kan moderniseras.
            </seg>
            <seg n="d20bf214">
              Kravet på att den som ändrar könstillhörighet inte får vara gift
              tas bort. Staten ska alltså inte längre tvinga fram skilsmässor.
            </seg>
            <seg n="17d5f8f1">
              Kravet på svenskt medborgarskap för ändrad könstillhörighet försvinner.
              Den som väljer att bli svensk medborgare ska alltså fortsättningsvis
              blir det av fri vilja och inte tvingas därtill.
            </seg>
            <seg n="6b7f052a">
              Men det kanske viktigaste i propositionen och i betänkandet är
              frågan om tvångskastrering och tvångssterilisering, där det nu
              blir fullständigt klart att det ska tas bort. Här finns ännu inget
              lagförslag, men både regering och utskott är tydliga med att ett
              lagförslag inom kort ska läggas på riksdagens bord och att ny
              lag ska börja gälla under 2013.
            </seg>
            <seg n="5e6cc82a">
              Jag måste, herr talman, säga att jag är stolt över att Alliansregeringen
              har lyckats enas om en proposition. Detta har varit ett svårt
              område, där det från början inte alls var självklart att de fyra
              allianspartierna skulle ha samma ståndpunkt.
            </seg>
            <seg n="135d5b3f">
              Det har nu blivit ett gemensamt förslag. Jag kan förstå att det
              till viss del väcker avund hos V, MP och S, som i politiska frågor
              nu går alltmer isär.
            </seg>
            <seg n="bf6ff5ad">
              Det jag däremot inte kan förstå är motiven till den reservation
              som man gemensamt har lagt. På alla andra områden är oppositionen
              mycket noga med att snabbt peka på brister i lagstiftningsprocessen
              om regeringen inte till punkt och pricka följer regeringsformen.
            </seg>
            <seg n="34707bbf">
              När det däremot handlar om en så viktig lagstiftning som den
              vi i dag diskuterar, då tycker plötsligt oppositionen att det
              behövs varken utredning eller remittering här är det bara att
              tuta och köra. Analog lagstiftning har man uppfunnit något som
              helt strider mot den svenska regeringsformen.
            </seg>
            <seg n="5ebe6038">
              För mig vittnar detta om att man nedvärderar de människor som
              det handlar om. Varför ska det vara viktigt att utreda och remittera
              alla andra frågor men att just frågor kopplade till ändrad könstillhörighet
              ska vara mindre viktiga?
            </seg>
            <seg n="a0e55a18">
              Om nu vänsterpartierna hade varit angelägna om att få lagstiftningen
              på plats snabbt hade man också kunnat skriva det i de direktiv
              som startade lagstiftningsprocessen. Utredningen tillsattes och
              direktiven skrevs nämligen när Socialdemokraterna satt i Rosenbad,
              med aktivt stöd från Vänstern och Miljöpartiet.
            </seg>
            <seg n="86c82c87">
              Hade man i direktiven till den utredningen skrivit att utredaren
              skulle lägga förslag på ny lag för att avskaffa tvångskastrering
              och tvångssterilisering, då hade vi i dag kunnat fatta beslut
              om det. Men det skrev man inte. I stället valde S, V och MP att
              be utredaren ta ställning till om den som ansöker om fastställelse
              av könstillhörighet enligt lagen måste ha blivit steriliserad
              eller kastrerad. Utredaren skulle enligt S, V och MP analysera
              vilka konsekvenser ett bibehållande respektive avskaffande av
              lagens krav skulle medföra.
            </seg>
            <seg n="a95665c3">
              Det var de mycket otydliga direktiven som ledde fram till att
              den utredning som ni tillsatte kom fram till att tvångskastration
              skulle vara kvar.
            </seg>
            <seg n="410b95d5">
              Inte ens i frågan om tvånget att skilja sig eller tvånget att
              bli svensk medborgare var S, V och MP eniga. I direktiven från
              2006 kan man läsa att utredaren skulle fundera på om lagen skulle
              ändras eller ej.
            </seg>
            <seg n="1a526563">
              Jag kan, herr talman, förstå att vänsterpartierna är besvikna
              över att det nu är alliansregeringen som har enats om detta förslag.
              Men att med den besvikelsen som grund föreslå att vi ska hafsa
              och slafsa igenom en ny lag är ovärdigt.
            </seg>
          </u>
          <note n="72639143">
            Jag yrkar därför bifall till utskottets förslag och avslag på
            reservationerna.
          </note>
          <note type="speaker" n="c95525e5">
            Anf. 23 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-af6d24b433c54edc-2" n="e73b212d">
            <seg n="e414220e">
              Herr talman! Först vill jag göra ett tillrättavisande. Vi heter
              Miljöpartiet inte vänsterpartierna. Det vill jag göra helt klart
              vi är ett miljöparti och inget vänsterparti.
            </seg>
            <seg n="f35c238c">
              Sedan vill jag säga att jag är mer intresserad av framtiden än
              av dåtiden och är intresserad av de människor som i dag kan bli
              steriliserade på grund av att man vill vänta med att göra något
              åt det från Alliansens sida.
            </seg>
            <seg n="e09f9f41">
              Jag kan se att det finns en förvaltningsrätt som utgår från de
              mänskliga rättigheterna. Vi har sett att EU-kommissionen kom med
              en rekommendation 2009 som säger att sterilisering inte får krävas
              för patienter som juridiskt sett ska byta kön.
            </seg>
            <seg n="5d887c8f">
              Vi ser att det strider mot de mänskliga rättigheterna. Vi ser
              att Socialstyrelsen inte har sett några problem. Vi ser dessutom
              att det fanns ett löfte från 2010 från bland annat Centerpartiet
              i partiledardebatten om att steriliseringskravet skulle avskaffas.
            </seg>
            <seg n="0960eea9">
              Allt detta tillsammans säger väldigt mycket, för att inte tala
              om de människor som berörs. Det handlar om det Kim säger, det
              RFSU säger, det RFSL säger och det grundlagen säger om att man
              inte får göra ingrepp utan att personen är med på det.
            </seg>
          </u>
          <note type="speaker" n="e1e206c5">
            Anf. 24 ANDERS W JONSSON (C) replik:
          </note>
          <u who="unknown" xml:id="i-65d7c645c181c877-1" n="c7bbb878">
            <seg n="24b4c8e0">
              Herr talman! I sak är vi fullständigt överens, Agneta Luttropp
              och jag. Kunde vi bara ändra detta i går skulle vi ha gjort det.
              Det är bra att domstolar driver processen. Det är bra att Europarådet
              pekar på att detta bryter mot de mänskliga rättigheterna.
            </seg>
            <seg n="eff6d347">
              Det är också helt sant att vi i Centerpartiet sedan lång tid
              tillbaka har drivit frågan. Men sedan ställer regeringsformen
              vissa krav på hur det ska gå till när vi här i Sveriges riksdag
              ska stifta lag.
            </seg>
            <seg n="0ab29fe8">
              Det måste finnas ett utredningsförslag. Men det finns inget utredningsförslag
              som föreslår detta. Den utredning som ni tillsatte föreslog kastrering
              som alternativ. Det måste tas fram ett utredningsförslag som måste
              remitteras och som måste passera Lagrådet innan det kan komma
              hit som proposition.
            </seg>
            <seg n="82fb9aba">
              Jag kan hålla med Agneta Luttropp om att detta tar alldeles för
              lång tid, är alldeles för tråkigt och att vi borde kunna göra
              detta snabbare och enklare. Men tyvärr sätter regeringsformen
              stopp för det.
            </seg>
            <seg n="7383a944">
              Den här frågan ska inte hafsas och slafsas igenom. Den här frågan
              ska lösas på ett vettigt sätt, och vi har lösningen inom kort.
            </seg>
            <seg n="3b601344">
              Dessutom anser jag att påfundet det kreativa nytänkandet att
              vi här ifrån riksdagen ska fatta beslut om hur domstolar ska döma
              enligt en tidigare beslutad lag är fullständigt befängt. Det strider
              fullständigt mot all svensk rättstradition.
            </seg>
            <seg n="4bcd9c6e">
              Jag kan hålla med Agneta Luttropp i hennes irritation över att
              detta inte är på plats sedan lång tid tillbaka. Men nu är vi nära
              målet. Före 2013 kommer vi att ha lagstiftningen på plats. Då
              kommer den dessutom att vara framtagen på ett rättssäkert sätt,
              vilket jag tycker är viktigt, inte minst i den här frågan.
            </seg>
          </u>
          <note type="speaker" n="d6181c86">
            Anf. 25 AGNETA LUTTROPP (MP) replik:
          </note>
          <u who="agneta_luttropp_1e8337" xml:id="i-af6d24b433c54edc-3" n="e73b212d">
            <seg n="f88d0b32">
              Herr talman! Det skulle vara spännande om juridiken springer
              ifrån. Då kan man undra om det är rättssäkert, om man tar upp
              detta i kammarrätten utan att någon utredning har gjorts, utan
              att man har tagit fram det man nu vill ta fram för att förhala
              processen.
            </seg>
            <seg n="32e264ec">
              Det ska bli spännande att se om det blir så att juridiken fäller
              det slutliga avgörandet. Jag tycker att vi kan lägga de mänskliga
              rättigheterna åt sidan. Även grundlagen tar upp detta, men den
              delen av grundlagen väljer ni att inte titta på.
            </seg>
            <seg n="2eb70849">
              Jag anser definitivt inte att riksdagen ska sätta sig över grundlagarna.
              Men riksdagen gör det redan genom att det sker kroppsliga ingrepp
              som är påtvingade vi gör det redan i dag. Det tycker jag inte
              är rätt.
            </seg>
            <seg n="c83dfdc8">
              Vi får som sagt se om juridiken springer i kapp politiken.
            </seg>
          </u>
          <note type="speaker" n="5041924c">
            Anf. 26 ANDERS W JONSSON (C) replik:
          </note>
          <u who="unknown" xml:id="i-65d7c645c181c877-2" n="c7bbb878">
            <seg n="2c73b2ad">
              Herr talman! Jag tycker inte som Agneta Luttropp att vi ska lägga
              de mänskliga rättigheterna åt sidan. Det är faktiskt en av drivkrafterna
              till att vi ska göra förändringar i lagstiftningen.
            </seg>
            <seg n="266d6d32">
              Jag tycker också att det vore fantastiskt om domstolarna kommer
              fram till en tolkning som ytterligare skärper kravet på lagändring.
            </seg>
            <seg n="123b58f4">
              Detta är något som strider mot delar av den svenska regeringsformen
              jag håller med om det. Kroppsliga ingrepp ska inte utföras mot
              individens vilja. Men för att ändra på det måste vi ändra lagstiftningen,
              och att ändra lagstiftningen i Sverige sker enligt regeringsformen
              ingenting annat.
            </seg>
            <seg n="505bfc67">
              Jag kan hålla med om att det kan kännas långtråkigt, att det
              tar tid och att man skulle vilja påskynda processen. Men det finns
              randiga och rutiga skäl till att regeringsformen ser ut som den
              gör, och det är att vi inte i onödan ska fatta beslut om lagar
              som i efterhand visar sig drabba den enskilda individen. Vi ska
              göra det på ett riktigt sätt så att det blir rätt redan från början.
            </seg>
            <seg n="cc80b98b">
              Inom ett år kommer vi att ha lagstiftningen på plats, och det
              tycker jag och Centerpartiet är fantastiskt roligt.
            </seg>
          </u>
          <note type="speaker" n="2190de69">
            Anf. 27 EVA OLOFSSON (V) replik:
          </note>
          <u who="eva_olofsson_7c489a" xml:id="i-c990a25b339aa775-3" n="b75efc30">
            <seg n="49f25ab5">
              Herr talman! Besviken är jag inte. Jag är glad över att de fyra
              partierna har kommit överens om att ändra lagstiftningen, inte
              minst med tanke på att det inte är Socialdepartementet som har
              stått för underlaget utan Socialstyrelsen på eget initiativ. Då
              kan man inte säga att underlaget togs fram i stor hast eller med
              stor prioritet. Det var faktiskt generaldirektören på Socialstyrelsen
              som såg till att underlaget kom fram.
            </seg>
            <seg n="58189ae9">
              Jag är lika glad för detta som jag var över att få rösta för
              att människor med samma kön skulle få rätt att gifta sig och för
              att ensamstående kvinnor skulle få rätt till insemination. Jag
              tycker att det här är väldigt bra.
            </seg>
            <seg n="f187c65f">
              Jag känner att just detta med att man antingen tvingas vänta
              och leva ett år till i en orimlig situation eller tvingas låta
              tvångssterilisera sig kanske innebär ett större ingrepp än vad
              det är om man under den här tiden skulle hinna bli gravid och
              föda barn och sedan inte få rätt föräldraersättning ekonomiskt.
              Med den tidsram ni har är det redan svårt att få in det. En del
              andra förändringar hinner antas samtidigt som vi säger nej till
              tvångssterilisering. Sedan ska detta såklart ändras så snabbt
              som möjligt.
            </seg>
            <seg n="332a2786">
              Jag kan ställa samma fråga till dig som jag ställde till Barbro
              Westerholm. Det konkreta fall som man tar upp i betänkandet är
              att en kvinna som blivit man inte skulle få abort. Tror du verkligen
              att det skulle vara så i verkligheten? Detta är ju ert tyngsta
              konkreta argument i betänkandet.
            </seg>
            <seg n="2487921b">
              För min del handlar det om att tvångssterilisering är ett mycket
              allvarligt ingrepp som drabbar människor hårt. Det drabbar betydligt
              hårdare än vad anpassning av annan lagstiftning skulle göra. Vi
              måste naturligtvis göra också detta så fort som möjligt, men tvångssteriliseringen
              måste bort nu!
            </seg>
          </u>
          <note type="speaker" n="9fb31015">
            Anf. 28 ANDERS W JONSSON (C) replik:
          </note>
          <u who="unknown" xml:id="i-65d7c645c181c877-3" n="c7bbb878">
            <seg n="4516d3a2">
              Herr talman! Det är roligt att Eva Olofsson och jag är lika nöjda
              över att vi äntligen kan ta detta som jag ser det oerhört viktiga
              steg och flytta fram positionerna i hbt-frågor. När det gäller
              detta om kvinnans abort tror jag att det är osannlikt att man
              skulle vägra den. Men orsaken till att vi har detta formaliserade
              sätt att stifta lag i Sverige är att vi inte bara ska gå in i
              enskilda lagar och göra punktändringar som det faller sig, utan
              vi ska ta gott om tid på oss att se till att alla konsekvensändringar
              verkligen kommer med när riksdagen ska fatta beslut. Det är detta
              som är bakgrunden till att en fråga alltid måste utredas, remitteras
              och dessutom ska passera Lagrådet innan den blir till en proposition.
              Vi ska inte gena i en så viktig fråga som denna.
            </seg>
            <seg n="4fa5459a">
              Man kan alltid hävda att saker sker för sent och att vi borde
              ha gjort detta för ett eller två år sedan och så vidare. Där har
              vi dock ett gemensamt ansvar, Eva Olofsson. I det direktiv som
              ni var med och författade 2006 stod det inte att utredaren skulle
              ta fram ett förslag om hur kastrering och tvångssterilisering
              tas bort, utan i direktivet var uppdraget att ta reda på om man
              behöver ta bort tvångskastrering och sterilisering eller om de
              kan vara kvar. Att ni skrev direktiven så otydligt var den direkta
              orsaken till att utredaren sedan kom fram till att tvångssterilisering
              skulle tas bort medan tvångskastrering skulle vara kvar.
            </seg>
            <seg n="f39e1813">
              Vi har ett gemensamt ansvar för att den här frågan inte har lett
              till beslut än, men vi känner också en gemensam glädje i att denna
              lagstiftning kan vara på plats inom mindre än ett år.
            </seg>
          </u>
          <note type="speaker" n="b5b37d6d">
            Anf. 29 EVA OLOFSSON (V) replik:
          </note>
          <u who="eva_olofsson_7c489a" xml:id="i-c990a25b339aa775-4" n="b75efc30">
            <seg n="743e266d">
              Herr talman! Det hoppas jag verkligen att den ska vara. Det finns
              dock en möjlighet att rösta igenom den redan nu i denna vecka.
            </seg>
            <seg n="860c3744">
              Underlaget som gick ut på remiss var Socialstyrelsens rapport
              som de själva hade tagit initiativ till. Där finns steriliseringskravet
              med, men man har kanske inte utrett alla konsekvensändringar.
              Det är väl det som finns kvar. Själva steriliseringskravet hade
              man med i det förslag som gick ut på remiss till olika organisationer
              och myndigheter, som man brukar göra med andra förslag, och det
              var likadant med förslaget om att ta bort kravet på att vara gift
              och svensk medborgare. Det fanns med i det här.
            </seg>
            <seg n="0a00e477">
              Jag har fortfarande svårt att se argumenten för att det inte
              går att ta beslutet nu och sedan så snabbt som möjligt anpassa
              lagstiftningen. I flera fall handlar invändningarna om händelser
              som bara teoretiskt kan inträffa men som knappast kommer att inträffa
              i verkligheten. Den verklighet som drabbar människor är dock att
              de får vänta med att juridiskt bli den person man är och lever
              som, och man får vänta med att få sitt könsbyte fullständigt genomfört,
              med alla de konsekvenser som detta för med sig i deras vardag.
              Det tror jag är betydligt allvarligare.
            </seg>
            <seg n="3e5b3c87">
              Därför har jag svårt att se varför man inte nu skulle kunna besluta
              om att ta bort kravet på tvångssterilisering och sedan så snabbt
              som möjligt anpassa den andra lagstiftningen. Konsekvenserna av
              att inte göra det blir ju betydligt större än de eventuella konsekvenserna
              av att anpassningen av lagstiftningen kommer några månader senare.
              Det är ju bara detta det handlar om.
            </seg>
          </u>
          <note type="speaker" n="0daf0677">
            Anf. 30 ANDERS W JONSSON (C) replik:
          </note>
          <u who="unknown" xml:id="i-65d7c645c181c877-4" n="c7bbb878">
            <seg n="33a218bf">
              Herr talman! Eva Olofsson ställer frågan varför vi inte kan lagstifta
              i dag. Det finns två utredningar som vi skulle kunna lägga till
              grund för lagstiftning.
            </seg>
            <seg n="1f16ba10">
              Den ena är utredningen från 2007, som Eva Olofssons partikamrater
              var med och skrev direktiv till som var så otydliga att de resulterade
              i ett förslag om tvångskastrering. Den kan vi inte använda.
            </seg>
            <seg n="d2d7b835">
              Den andra är Socialstyrelsens utredning, som är mycket bra men
              som enbart ser på den aktuella lagstiftningen och inte på helheten.
              Den kan vi heller inte använda.
            </seg>
            <seg n="393e3c1a">
              Alternativet är att gena i kurvorna och köra en snabbvariant
              genom att fatta beslut utan att ha ett utredningsunderlag som
              är remitterat eller har passerat Lagrådet. Det tycker jag inte
              är tillrådigt i en sådan här viktig fråga.
            </seg>
            <seg n="f31c2f61">
              Det andra alternativet, som är än mer felaktigt, är det som oppositionen
              har pekat på, nämligen att vi här skulle fatta ett beslut där
              vi uppmanar Sveriges domstolar att tolka den nuvarande lagstiftningen
              på ett helt nytt sätt. En mer kreativ hantering av svensk rättspraxis
              får man leta efter!
            </seg>
            <seg n="5b70e4f0">
              Trots att Eva Olofsson och jag och alla partier här i kammaren
              är överens i sakfrågan handlar detta om oenighet om hur kreativ
              man kan vara och hur nytänkande man kan vara i hur man hanterar
              den svenska regeringsformen. Där är väl vi på allianssidan något
              mer konservativa, för vi ser en fördel i att ha ett mycket tydligt
              ramverk för hur lagstiftningsprocessen i det här landet ska skötas.
              Det är just för att vi inte ska göra misstag som drabbar den enskilda
              individen i en sådan här oerhört viktig fråga.
            </seg>
          </u>
          <note type="speaker" n="bce3402c">
            Anf. 31 ANDERS ANDERSSON (KD):
          </note>
          <note n="73aa5153">
            Herr talman! Vi debatterar nu inför beslut om propositionen och
            betänkandet om ändrad könstillhörighet.
          </note>
          <u who="anders_andersson_dc6ae0" xml:id="i-7a566a118e2ce4c1-0" n="3f2e49e5">
            <seg n="b7ad6f82">
              Transsexuella personer lever ofta i en mycket utsatt situation.
              Den psykiska ohälsan är hög i gruppen, och självmordsfrekvensen
              ligger högt över genomsnittet. De utsätts ofta för samhällets
              fördomar, och de lever också under stor risk för att utsättas
              för kränkningar och våld. För många i denna människogrupp leder
              detta till ensamhet och isolering. Därför säger vi att förslagen
              i den proposition som vi nu behandlar är oerhört viktiga för att
              den enskilde ska känna sig respekterad.
            </seg>
            <seg n="0d6e00c7">
              Transsexualism utmanar föreställningar om manligt och kvinnligt.
              Därför möts många transsexuella personer av hat, rädsla och avståndstagande.
              Detta är oacceptabelt. Detta bemötande kan inte tolereras! Det
              strider mot principen om alla människors lika och okränkbara värde.
              Därför är det enligt min mening självklart att hälso- och sjukvården
              ska göra vad den kan för att ge stöd och hjälp till könsbyte för
              den som önskar det.
            </seg>
            <seg n="873248ca">
              Regeringens proposition i denna fråga undanröjer direkt två av
              de krav som vi anser är orimliga. Man ska inte längre behöva vara
              svensk medborgare, och man ska inte längre behöva vara ogift.
              Tydliga besked ges också om att kravet på sterilisering ska avskaffas.
              Några har gjort försök att utmåla tidsfrågan som ett skäl till
              att skapa osäkerhet, vilket vi har hört i debatten i dag. Men
              vår linje är klar. Ett förslag om lagstiftning även på denna punkt
              ska komma från regeringen så att den kan träda i kraft den 1 juli
              2013.
            </seg>
            <seg n="7bc8f399">
              Vi kristdemokrater menar att även om det finns argument mot att
              tillåta att en person som genomgår könskorrigerande behandling
              blir förälder i sitt gamla kön är dessa skäl inte tillräckliga
              för att motivera ett fortsatt krav på sterilisering särskilt inte
              som barnkonventionens krav om att barn har rätt till vetskap om
              sitt ursprung och att vårdas av sina föräldrar synes kunna uppfyllas
              i de här fallen. Kravet på sterilisering strider också mot andra
              konventioner och överenskommelser som vi som nation har anslutit
              oss till. Därför är vår uppfattning att kravet på sterilisering
              vid könsbyte ska avskaffas.
            </seg>
            <seg n="d2cdb6bb">
              För att kunna göra detta behöver vi säkerställa att det kan ske
              utan stora medicinska risker och att de lagstiftningsförändringar
              som krävs kan göras på ett sådant sätt att de ger trygghet och
              rättssäkerhet till de barn som föds med en eller två föräldrar
              som har genomgått könskorrigerande behandling och bytt juridiskt
              kön.
            </seg>
            <seg n="3e9c0e38">
              Vi behöver alltså lösa den juridiska ställningen för de personer
              som blir föräldrar i sitt gamla kön samt för deras barn, och vi
              får inte glömma att det också handlar om barnens rätt och trygghet.
            </seg>
            <seg n="13659084">
              Lagar och regelverk, bland annat om juridiskt föräldraskap och
              föräldraförsäkringen, behöver anpassas efter en ny situation för
              att undvika att personer hamnar i en rättsosäkerhet. Vi vet ju
              att den svenska lagstiftningen är som ett spindelnät. Många trådar
              hänger fast i varandra. Det är därför som det är viktigt att få
              en helhet inför ett lagstiftningsbeslut.
            </seg>
            <seg n="ad72f8bc">
              Herr talman! Vi har kunnat notera att vi kristdemokrater har
              fått kritik för att vi har tagit tid på oss för att analysera
              och tänka igenom den här frågan. Vårt ställningstagande och en
              ny lagstiftning borde ha kommit snabbare, säger en del. Men såväl
              tidigare utredningar, som det har refererats till i debatten,
              som tidigare regeringars brist på initiativ i den här frågan visar
              på frågeställningens komplexitet.
            </seg>
            <seg n="a6ff7110">
              Låt mig peka på att 2006, strax innan den socialdemokratiska
              regeringen fick lämna ifrån sig Rosenbad, tillsatte man en utredning
              i syfte att se över regelverket, eftersom det är så komplext.
              Som Anders W Jonsson har redovisat är innehållet i de direktiven
              ganska intressant att studera.
            </seg>
            <seg n="d7795f24">
              Den utredningen, med de förutsättningar som Socialdemokraterna
              gav med sina stödpartier, kom fram till att kravet på sterilisering
              snarare skulle ersättas med ett krav på tvångskastrering. Man
              skulle inte bara sakna fortplantningsförmåga utan också könskörtlarna
              skulle tas bort helt. Detta är resultatet.
            </seg>
            <seg n="00ec6821">
              När man nu lyssnar på Ann Arleklo och hennes vänner i Vänsterpartiet
              och Miljöpartiet noterar man att ingen av dem vill ta ansvar för
              utredningen. Inget av de tre partierna har nämnt något om de utredningsdirektiv
              som gavs 2006. Och vi noterar helt klart att ingen vill, inte
              ens med tång, befatta sig med utredningsresultatet. Trots detta
              är det ett faktum att Könstillhörighetsutredningens betänkande,
              som kom i mars 2007, är ett resultat av socialdemokratisk politik.
              Det är ett resultat av socialdemokratiskt regerande under tolv
              års tid.
            </seg>
            <seg n="71f64d6b">
              Jag vet att ni socialdemokrater har regerat i mer än tolv år,
              men nu tar vi de tolv år som ligger närmast i tid, de från 1994
              till 2006. Denna fråga har en komplexitet, men ni säger att den
              bör behandlas med snabbhet. Under elva år hände inte något. Det
              tolfte året lade ni fram ett förslag om en utredning. Utredningsdirektiven
              innebar att man inte hade någon fingervisning. Utredningen resulterade
              i ett förslag om tvångskastrering. Det är slutresultatet av de
              initiativ och den handlingskraft som de rödgröna har visat.
            </seg>
            <seg n="9f300ced">
              Efter detta har det i Regeringskansliet arbetats med frågan i
              Socialdepartementet. Socialstyrelsen har också arbetat med frågan,
              precis som har redovisats tidigare, och vi fick en rapport i juni
              2010. Det är en rapport som regeringen har haft med i det underlag
              som finns för den proposition som nu finns på bordet och som kommer
              att behandlas. Och jag ser att det är uttryck för ett ansvarsfullt
              agerande i en för den enskilde viktig fråga men också en principiellt
              viktig fråga.
            </seg>
            <seg n="8cdba709">
              Herr talman! Till sist vill jag säga att vi kristdemokrater menar
              att varje fråga som involverar barn och deras uppväxtvillkor är
              en fråga som kräver noggrann genomlysning. Vi har sett och respekterar
              den starka längtan som många vuxna har efter barn. Vi har samtidigt
              sökt värna den grundläggande hållningen att barn finns till för
              sin egen skull och att deras rättigheter alltid måste beaktas.
              Därför har vi alltid varit och kommer alltid att vara eftertänksamma
              och försiktiga när det gäller att ändra lagar som finns till för
              att skydda barnen.
            </seg>
            <seg n="b920f420">
              Vi kommer att försöka fortsätta att föra barnens talan även om
              någon skulle kalla oss bromskloss. Barns rätt och barns skydd
              är prioriterade frågor i vår politik.
            </seg>
          </u>
          <note n="54c191ec">
            Herr talman! Med dessa synpunkter kring proposition och betänkande
            vill jag yrka bifall till socialutskottets framlagda förslag i
            betänkande SoU23.
          </note>
          <note type="speaker" n="72d5067b">
            Anf. 32 ANN ARLEKLO (S) replik:
          </note>
          <u who="ann_arleklo_919aeb" xml:id="i-6ace48abb0eb857f-1" n="a1b32c70" next="i-5be59daf7ac322b3-1">
            <seg n="fe805f61">
              Herr talman! Det vi tar beslut om nu i veckan är ju inte om vi
              ska slopa tvångssterilisering eller inte, utan i det förslag till
              lagändring som vi ska besluta om finns kravet på sterilisering
              kvar.
            </seg>
            <seg n="c50f4492">
              Det är annars lätt att tro, tror jag, för dem som sitter och
              lyssnar och som kanske sitter framför tv-apparaterna, att Alliansen
              utifrån hur de pratar i sina anföranden också vill att det här
              ska bort nu när vi tar beslut i veckan. Men så är det inte.
            </seg>
          </u>
          <note n="b8307624">
            Herr talman! Varje jurist med självaktning och jurister vet jag
            att det finns gott om i Regeringskansliet borde för övrigt kunna
            slå upp RF, regeringsformen, 2 kap. 6 §, respektive 2 kap. 20
            § och 21 § och där kunna räkna ut att tvångssterilisering genast
            måste upphöra.
          </note>
          <u who="ann_arleklo_919aeb" xml:id="i-5be59daf7ac322b3-1" n="a1b32c70" prev="i-6ace48abb0eb857f-1">
            <seg n="f240e076">
              Mänskliga rättigheter väger alltid tyngst, även i juridiken,
              bortsett från om det, som det står, gäller till exempel rikets
              säkerhet. Men risken att gravida män skulle leda till våldsamma
              upplopp tror jag inte är så stor.
            </seg>
          </u>
          <note type="speaker" n="53d802e9">
            Anf. 33 ANDERS ANDERSSON (KD) replik:
          </note>
          <u who="anders_andersson_dc6ae0" xml:id="i-f039087771a1cedf-0" n="3f2e49e5">
            <seg n="5774604e">
              Herr talman! Jag vill då påpeka för Ann Arleklo och övriga som
              lyssnar till debatten att i det förslag som finns i betänkandet
              från socialutskottet och i propositionen från regeringen finns
              det tydliga besked om att kravet på sterilisering ska avskaffas.
              Man har till och med varit så noggrann att det är inskrivet på
              s. 17 i detta betänkande. Där redovisas det inom vilka områden
              som det pågår särskild utredning för att se till att lagstiftningen
              hänger samman, att barn och vuxna, när vi nu gör denna ändring,
              kan känna en hel trygghet.
            </seg>
            <seg n="b20b2000">
              Då är det på det sättet att i Regeringskansliet arbetas det när
              det gäller föräldrabalken, abortlagen, brottsbalken, socialförsäkringsbalken,
              föräldraledighetslagen och lagen om blodundersökning med mera
              vid faderskapsbeslut. Alla de här delarna i lagstiftningen finns
              till och med redovisade.
            </seg>
            <seg n="acb91fd5">
              Och det är tydligt att det ska hända något redan i september,
              skriver vi i betänkandet. Vi allianspartier, med kontakter med
              regeringen, säger att i september får vi fram en promemoria som
              ger det här beskedet.
            </seg>
            <seg n="5e7680a9">
              Då tycker jag faktiskt att Socialdemokraterna är på väg att förlora
              sin hackkyckling Kristdemokraterna i den här frågan. Det är tydligen
              det som är problemet.
            </seg>
            <seg n="630254bb">
              Här har vi ett tydligt besked, att på den här punkten finns det
              en inriktning som är klar. Vi tar hänsyn till barnens situation,
              vi ser till att de vuxna respekteras, vi får en lagstiftning som
              är heltäckande.
            </seg>
            <seg n="d8f25688">
              Men det som är anmärkningsvärt är att Ann Arleklo inte med en
              andning, inte ens med en liten susning antyder sitt ansvar under
              de tolv år som Socialdemokraterna regerade. Varför gavs det inga
              utredningsdirektiv då? Varför är den utredning som kom 2006 och
              som resulterade i 2007 års resultat så undermålig? Är det inte
              lite beklämmande att det enda ni har är en undermålig utredning
              med undermåliga utredningsdirektiv?
            </seg>
          </u>
          <note type="speaker" n="eaaae4ed">
            Anf. 34 ANN ARLEKLO (S) replik:
          </note>
          <u who="ann_arleklo_919aeb" xml:id="i-476c4139cb81e4a4-4" n="a1b32c70">
            <seg n="74a3d405">
              Herr talman! Jag satt inte i riksdagen då, så jag har lite svårt
              att ta den debatten med Anders Andersson, men vad jag har hört
              är att det var lite andra tider då. Man gav mycket mer öppna direktiv.
              Och självklart var det inte så att vi socialdemokrater ville att
              svaret skulle bli att folk skulle kastreras. Självklart inte,
              Anders Andersson!
            </seg>
            <seg n="a5f47702">
              Jag ställer mig dock fortfarande frågan: Hur tänker ni? Jag får
              inte ihop det. Hur i hela världen kan ni nu gå till riksdagen
              med ett förslag? Anders Andersson talar som om ni inte gör det.
              I veckan kommer vi att besluta om ett förslag från regeringen
              där det står att det nuvarande kravet för fastställelse av ändrad
              könstillhörighet att sökanden har steriliserats eller av annan
              orsak saknar fortplantningsförmåga bör avskaffas.
            </seg>
            <seg n="ac3d7d7a">
              Så står det i lagförslaget från regeringen, så det går inte att
              prata bort.
            </seg>
            <seg n="920d8f43">
              Jag tycker att det är en skam för Sverige att 2012 fortsätta
              bryta mot konventioner och mänskliga rättigheter, och jag kan
              bara vädja till er att ni går med på att avskaffa detta nu.
            </seg>
          </u>
          <note type="speaker" n="72dbf16b">
            Anf. 35 ANDERS ANDERSSON (KD) replik:
          </note>
          <u who="anders_andersson_dc6ae0" xml:id="i-f039087771a1cedf-1" n="3f2e49e5">
            <seg n="e9975173">
              Herr talman! Ann Arleklo tar i. Hon talar om skam. Då kanske
              det är dags för Ann och övriga som satt i regeringen under denna
              tid att fundera över tolv år av skam, tolv år av bristande initiativ.
              Jag har en viss respekt, för frågan är komplex. Jag försöker inte
              förenkla den.
            </seg>
            <seg n="50f5b882">
              Men jag blir nästan upprörd över den förenkling som Ann Arleklo
              och alla andra står för här. Vi är beredda att fatta beslut efter
              noggrann analys. Vi ser till att lagstiftningen ska hänga samman
              och att man inte skapar en rättsosäkerhet. Vi har en respekt också
              för regeringsform och grundlag. Det är därför alla medborgare,
              oavsett sexuell läggning, ska kunna känna sig respekterade. Det
              är utgångspunkten.
            </seg>
            <seg n="b219636d">
              Ann Arleklo talar om skam. Då har Socialdemokraterna tolv år
              att fundera över i sina eftertankar. Behöver i så fall inte lite
              skam läggas över de åren?
            </seg>
            <seg n="47aff032">
              Jag vill säga att regeringen tar ett ansvar för helheten. Regeringen
              tar ansvar för att uppfylla och manifestera överenskommelser och
              för att internationella konventioner och mänskliga rättigheter
              ska respekteras. Det är därför det föreliggande förslaget inte
              utelämnar hur det blir när det gäller socialförsäkringsfrågorna,
              föräldraledighetslagstiftningen, brottslagen eller föräldrabalken.
              Allt detta ska in och finnas i en helhet.
            </seg>
            <seg n="30d04bef">
              Tydligare besked kan man knappast få om det inte är just grälsjuk
              man är och lite grann känner sig försmådd över att ett annat regeringsalternativ
              tar initiativet när det gäller mänskliga rättigheter. Jag är glad
              över att regeringen på det här sättet behandlar frågan med respekt
              respekt för den enskilde och respekt för lagstiftningen.
            </seg>
          </u>
          <note type="speaker" n="01357974">
            Anf. 36 MARIA ABRAHAMSSON (M):
          </note>
          <u who="maria_abrahamsson_841a03" xml:id="i-f2a050b4c947d726-0" n="c4a1dab2" next="i-3e9beb3a80f7a5fc-0">
            <seg n="12232212">
              Herr talman! Jag har nu lyssnat på den här debatten i snart två
              timmar, och jag tycker att det verkar som om vi är väldigt överens
              i det mesta, med den viktiga skillnaden att oppositionen vägrar
              ta ansvar för den lagstiftning som måste vara rättssäker och täcka
              in alla de luckor som vi hör talas om här. Den friheten har man
              i opposition, så njut av den så länge ni har den!
            </seg>
            <seg n="535d8e93">
              Det är illa ställt i en demokrati och rättsstat när krav på sterilisering
              är ett absolut villkor för att människor som uppfattar sig tillhöra
              fel kön ska få genomgå en så kallad könskorrigering. Därför har
              min partikamrat och riksdagskollega Olof Lavesson och jag ett
              antal gånger motionerat här i riksdagen om att avskaffa steriliseringskravet.
            </seg>
            <seg n="bd516567">
              Lagstiftningen ger obehagliga associationer till tider då utrensning
              och rashygien stod högt på den politiska agendan. Mycket tyder
              också på att steriliseringskravet i svensk lagstiftning strider
              mot Europakonventionens skydd för grundläggande mänskliga fri-
              och rättigheter, ett skydd som bland annat innebär att ingen ska
              tvingas genomgå medicinska ingrepp för att få sin juridiska könstillhörighet
              ändrad. Det har vi hört om i dag.
            </seg>
            <seg n="0766ce36">
              Min riksdagskollega Lavesson och jag har motionsvägen också påtalat
              det absurda med nuvarande lagstiftning som innebär att en transsexuell
              person som redan har ingått äktenskap med sin partner måste skilja
              sig innan han eller hon får genomgå den här korrigeringen för
              att sedan kunna gifta om sig med partnern igen.
            </seg>
            <seg n="fe44757e">
              Herr talman! Det har gått fem år sedan Könstillhörighetsutredningen,
              som vi också har hört talas mycket om här i dag. Den skulle ersätta
              40 år gammal lagstiftning, men det märkliga är just att under
              det nära nog halva sekel som Sverige med få undantag styrdes av
              socialdemokratiska regeringar och röda riksdagsmajoriteter så
              hände faktiskt ingenting på det här området.
            </seg>
            <seg n="a644dce7">
              Inte förrän nu. I socialutskottets betänkande som vi debatterar
              i dag föreslår riksdagen avslag på en rad motionsyrkanden, bland
              annat Olof Lavessons och mina, men vi känner ingen sorg över detta
              i dag. Tvärtom vår glädje är stor över att alliansregeringen hann
              i kapp oss. Precis som ni tycker vi att ändring av könstillhörigheten
              inte längre ska kräva att man är svensk medborgare, steriliserad
              eller ogift. Allt detta är stora steg i rätt riktning.
            </seg>
            <seg n="29233a65">
              Vi har inte pratat så mycket om det här i dag, men alliansregeringen
              föreslår vidare att utländska domar och beslut om ändrad könstillhörighet
              ska gälla också i Sverige. Regeringen lägger visserligen inte
              fram något krav men är mycket tydlig med att den unkna kvarlevan
              med krav på sterilisering ska avskaffas så snart detta är möjligt.
            </seg>
            <seg n="c8467694">
              Varför vänta? Jo, för att regeringen bedömer att man saknar helhetsgrepp
              om de lagändringar som finns i anslutning till ett sådant avskaffande
              av steriliseringskravet. Det finns alltså lagsystematiska skäl
              till att inte avskaffa det nu. Det är inte så upphetsande att
              stå och säga det på torget, men det är sant. Allt detta gör vi
              såklart för att undvika rättsosäkerhet i regelverket och för att
              undvika oönskade juridiska konsekvenser för enskilda människor
              som vi alla värnar om här. Det hör vi inte minst från oppositionen.
            </seg>
            <seg n="d4bc6b5b">
              Sammanfattningsvis betyder det att lagändringarna i socialutskottets
              betänkande föreslås träda i kraft den 1 januari 2013, medan regeringen
              och utskottet bedömer att själva steriliseringskravet behöver
              utredas ytterligare lite till i brist på utredningar. Då blir
              det kravet upphävt ett halvår senare, det vill säga den 1 juli
              om ett år.
            </seg>
            <seg n="c6ea374a">
              Vad Socialdemokraterna, Miljöpartiet och Vänstern nu invänder
              mot gäller just denna tidsplan. Jag noterar, som jag också har
              varit inne på, att dessa partier i huvudsak är positiva till regeringens
              förslag och delar regeringens och utskottets bedömning att det
              kan bli aktuellt med följdändringar. Man vill dock strunta i att
              utreda vilka anpassningar som ska göras nu. I stället hänvisar
              man till att eventuella tillämpningsproblem, som man någonstans
              ändå inser finns, kan lösas med något som man kallar i praktiken.
              Den typen av argument hör man annars sällan när det gäller sociallagstiftning
              på andra områden, till exempel försäkringsfrågor och annat. Men
              här ska det lösas i praktiken, och samtliga lagändringar ska vara
              i kraft om knappt tre veckor, det vill säga den 1 juli 2012.
            </seg>
            <seg n="ea99de2c">
              Jag tycker att det är jättemärkligt att det plötsligt har blivit
              så bråttom, särskilt som Socialdemokraterna själva hade kunnat
              avskaffa denna skändliga lagstiftning för så länge sedan.
            </seg>
            <seg n="8534c10a">
              Inte heller finns det en minsta gnutta självrannsakan i motionen
              av Lena Hallengren med flera. I motionen yrkas, som vi också har
              hört här, att berörda myndigheter och rättstillämpare domstolar
              ska tillämpa kommande lagändring analogt från och med i sommar.
              Det är alltså ett år innan lagstiftningen ens finns. Detta yrkande
              försvann faktiskt lite snyggt i betänkandetexten; jag letade som
              sjutton när jag skulle skriva detta anförande. Det återkom dock
              i talarstolen, och det är jag väldigt tacksam för. Då finns nämligen
              den stolligheten fortfarande kvar i tänket, så att säga.
            </seg>
            <seg n="e5e57fbc">
              Det är bekymmersamt när Sveriges riksdag inte kan vara överens
              om att vi på detta område, som på alla andra områden, ska ha en
              lagstiftning som är rättssäker. Det innebär att vi får vänta ett
              år på de utredningar som inte finns. Det borde inte vara en så
              stor uppoffring från oppositionssidan. För mig är det svårt att
              se de rödgrönas agerande på något annat sätt än som uttryck för
              lättsinne och populism.
            </seg>
          </u>
          <note n="fc71bc61">
            Med dessa ord yrkar jag bifall till förslaget i betänkandet och
            avslag på reservationerna.
          </note>
          <u who="maria_abrahamsson_841a03" xml:id="i-3e9beb3a80f7a5fc-0" n="c4a1dab2" prev="i-f2a050b4c947d726-0">
            <seg n="729d48e7">
              (Applåder)
            </seg>
          </u>
          <note type="speaker" n="762f7d8b">
            Anf. 37 BÖRJE VESTLUND (S):
          </note>
          <u who="borje_vestlund_6206fd" xml:id="i-7fb789588b46273b-0" n="debe5b22">
            <seg n="a205b081">
              Herr talman! Jag får väl först säga grattis till majoriteten
              och minoritetsregeringen, som har lyckats prestera den enda hbt-reformen
              under denna mandatperiod och ändå gör det så hafsigt och slafsigt.
              Man vill inte gå hela vägen fram, och man tycker fortfarande att
              man ska fortsätta att ha denna diskriminerande lagstiftning mot
              transpersoner. Man gör den till någon form av grundlagsdiskussion
              om hur det lagstiftas i det här sammanhanget. Jag skulle skämmas
              om jag satt i era kläder.
            </seg>
            <seg n="f4494be5">
              Barbro Westerholm och jag satt i en diskussion under förra årets
              Pride. Där var vi överens om att det här skulle genomföras omgående.
              Jag var på andra diskussioner där representanter från Moderaterna
              och Centern satt och sade samma sak det här brådskar. Får vi inte
              Kristdemokraterna med oss är vi beredda att göra ett utskottsinitiativ,
              sade Barbro Westerholm under förra årets Pridefestival. Och så
              står vi nu här i kammaren och diskuterar en lagstiftning som inte
              är fullständig.
            </seg>
            <seg n="b65f135b">
              Man försöker hävda att detta på något sätt skulle vara vårt fel.
              Jag vill bara säga att historielösheten är stor i det här sammanhanget.
              Jag kan påstå att jag kan frågorna kring hbt och har varit med
              väldigt länge kanske för länge, skulle vissa påstå. Dessa frågor,
              herr talman, började dock inte diskuteras ens i hbt-rörelsen förrän
              i mitten och slutet av 1990-talet. Då började vi föra den här
              debatten. Jag tycker alltså att det trots allt var ganska snabbt
              marscherat att man fick denna utredning till stånd. Det brukar
              ta mycket längre tid att få utredningar till stånd.
            </seg>
            <seg n="97cbeb5c">
              Jag ska också ta upp sättet att ge utredningsdirektiv. På vår
              tid beställde vi inte fram vad vi ville ha. Vi bad utredarna titta
              på hur man skulle kunna förändra lagstiftningen, och så fick vi
              gå på det.
            </seg>
            <seg n="6f500a5a">
              Sedan vill jag komma till att man säger att man måste ha mer
              tid på sig. Utredningen har dock legat på departementen väldigt
              länge. Man har kunnat se den, och man kunde ha tagit fram många
              departementspromemorior under tiden. Men sanningen är att regeringen
              inte har varit överens. Regeringen har varit oerhört oenig och
              inte velat lägga fram någonting, eftersom KD faktiskt har haft
              ett beslut på sin stämma att tvångssterilisering ska behållas.
              Nu har de dock ändrat sig, och det tycker jag är jättepositivt.
              Men ni kommer inte undan att det inte har hänt någonting på detta
              område just därför att man inte har varit överens inom regeringen.
            </seg>
            <seg n="ca560960">
              I grunden handlar hela resonemanget om att man är livrädd för
              den gravida mannen. Det är det man absolut inte vill kunna se
              i Sverige. Sanningen är att det fortfarande finns problem i lagstiftningen
              om till exempel en man har befruktat en kvinna och inte har fastställt
              faderskap innan han byter kön. Det innebär alltså att man måste
              lösa detta på något sätt i alla fall.
            </seg>
            <seg n="a3e9a9ac">
              Sammanfattningsvis, herr talman, ska jag säga: Nej, jag är inte
              grälsjuk jag är urförbannad på ryggradslösa partier som säger
              en sak när de träffar hbt-personer och en annan sak när de står
              här i kammaren.
            </seg>
          </u>
          <note type="speaker" n="b237a584">
            Anf. 38 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-5" n="22714b0b">
            <seg n="0538b59e">
              Herr talman! Eftersom jag apostroferades om det där med utskottsinitiativ
              vill jag säga att det inte behövdes, för vi i de fyra allianspartierna
              var överens. I och med det har alltså frågan varit prioriterad.
              Jag har haft insyn i regeringsarbetet och vet att man har lagt
              på rejäla kol för att lösa just de juridiska problemen.
            </seg>
            <seg n="c3b02a8f">
              Om vi inte hade prioriterat hade vi kunnat få kritik för långsam
              hantering, men i denna fråga var det mer komplicerat än vad många
              kunde tro. Att man på tre veckor skulle kunna lösa den problematiken
              för att få allt på plats och få Lagrådet att visa respekt för
              vårt arbete är bara inte on, om man ska uttrycka sig på det sättet.
              Vi måste ha respekt för den lagstiftningsprocess vi är överens
              om enligt regeringsformen. Människor ska inte råka illa ut därför
              att vi har hafsat i väg under ett opinionstryck.
            </seg>
            <seg n="da97fec9">
              Det är viktigt att man som politiker arbetar systematiskt, inte
              populistiskt och ger vika för opinionstryck. Då kommer människor
              nämligen att fara illa.
            </seg>
          </u>
          <note type="speaker" n="c0b67f7e">
            Anf. 39 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-7fb789588b46273b-1" n="debe5b22">
            <seg n="d96c582c">
              Herr talman! Opinionstryck kan man alltid diskutera vem som faller
              för, men en sak kan man säga: Barbro Westerholm har varit med
              i denna debatt i ganska många år. Hon har varit med i princip
              under hela den period jag beskrev, sedan slutet av 90-talet när
              dessa frågor började komma upp i den allmänna debatten, och vet
              om att detta inte är en fråga man kan säga har brådskats eller
              klämts fram. Den har ju utretts inte mindre än två gånger. Man
              måste ändå säga att Socialstyrelsen lade ned ett gediget arbete
              på frågan.
            </seg>
            <seg n="34251895">
              I det här fallet handlar det om vad man vill. Vad är det man
              vill prioritera? När det gällde att försämra a-kassan var remisstiden
              tre dagar, vill jag minnas. I något annat sammanhang var remisstiden
              24 timmar. Jag menar alltså att det bara handlar om vad regeringen
              vill.
            </seg>
            <seg n="ba05d2e0">
              Det som är svaret på detta är att regeringen inte är överens
              i frågan och har hållit på med den ända fram till dess att, skulle
              jag tippa på, Barbro Westerholm med flera hotade med att göra
              ett utskottsinitiativ av det och låta KD stå utanför. Det ville
              de inte råka ut för. Det är väl det som är sanningen; något annat
              sätt kan man inte tolka det här på. Därför går man fram med ett
              förslag där det fortfarande är så att man ska tvångssterilisera
              människor.
            </seg>
            <seg n="99e406a0">
              Jag hinner nog berätta om en tidigare partner jag hade som var
              väldigt stolt över sin mormor. Hon hade nämligen varit medlem
              av denna kammare under många år och drev på 60-talet frågan om
              tvångssterilisering. Det var inte roligt i den familjen när man
              diskuterade mormoderns bravader i riksdagen. Jag tycker att det
              är hemskt att se att en så duktig politiker som Barbro Westerholm
              vill driva frågan om att behålla en så hemsk sak som tvångssterilisering
              i ytterligare ett år.
            </seg>
          </u>
          <note type="speaker" n="1156b8ad">
            Anf. 40 BARBRO WESTERHOLM (FP) replik:
          </note>
          <u who="barbro_westerholm_2d1903" xml:id="i-975a1864c75e9b39-6" n="22714b0b">
            <seg n="3e15b321">
              Herr talman! Jag vill inte behålla tvångssteriliseringen. Det
              har jag väl varit väldigt tydlig med. Det vill inte allianspartierna
              som helhet heller. Vi blir pådyvlade en annan uppfattning, vilket
              är osjyst.
            </seg>
            <seg n="5ce081a9">
              Jag har följt hbt-frågorna sedan 1979. De hör till den grupp
              frågor där människor har olika uppfattningar, och det ska man
              ha respekt för.
            </seg>
            <seg n="c0719dfd">
              Men jag som folkpartist och liberal lever utifrån att människor
              måste få leva sina liv så som de själva väljer, så länge de inte
              skadar någon annan. Därför driver jag självbestämmanderätten i
              den här typen av frågor. Med en opinion som har varit för de argumenten
              är det många som har ändrat uppfattning, så i dag finns det en
              majoritet för att acceptera äktenskap mellan människor av samma
              kön och att hbt-personer får adoptera. Allt det här har tagit
              tid. Detsamma har det varit med steriliseringen.
            </seg>
            <seg n="631f0742">
              När jag tog ett utskottsinitiativ var det, som jag sade i förra
              inlägget, utifrån att då hade synen ännu inte ändrats och blivit
              gemensam. Nu är den gemensam och nu är det en prioriterad fråga.
              Och riksdagsbeslutet är helt entydigt: Steriliseringen ska bort.
              Och jag kan inte se den doktor som från och med nu ställer upp
              på att sterilisera någon enda person.
            </seg>
          </u>
          <note type="speaker" n="a1a10432">
            Anf. 41 BÖRJE VESTLUND (S) replik:
          </note>
          <u who="borje_vestlund_6206fd" xml:id="i-7fb789588b46273b-2" n="debe5b22">
            <seg n="9bbf675b">
              Herr talman! Jag tycker att det är bra att man i alla fall har
              närmat sig den här frågan. Men fortfarande tar man en annan lagstiftning
              som intäkt för att vi inte ska genomföra det här nu. Det är en
              fråga där Folkpartiet, Moderaterna och Centerpartiet i seminarium
              efter seminarium, år efter år, Moderaterna inte förrän på senare
              år, har sagt att vi ska ta bort tvångssteriliseringen. Det har
              jag hört så många gånger.
            </seg>
            <seg n="e511ecd1">
              Jag har tyckt att Barbro Westerholm har varit en av våra samarbetspartner
              i denna fråga. Det är därför som jag blir så förvånad, så besviken
              och så ledsen för att man när man ska trycka på knappen vill fortsätta
              att behålla tvångssteriliseringen. Det är det som gör mig väldigt,
              väldigt upprörd.
            </seg>
          </u>
          <note n="2b8f25b9">
            Överläggningen var härmed avslutad.
          </note>
          <note n="361a92ff">
            11 § Ny ordning för nationella vaccinationsprogram
          </note>
          <note n="fdd3a5c4">
            Föredrogs
          </note>
          <note type="speaker" n="fc363e48">
            Anf. 42 MARGARETA SANDSTEDT (SD):
          </note>
          <u who="unknown" xml:id="i-8a73e9bc6b6af851-5" n="c7bbb878">
            <seg n="81f66ef9">
              Herr talman! Det är av stor vikt att vi hyser förtroende för
              vaccinationer, och det ställer givetvis krav på det nationella
              vaccinationsprogrammet.
            </seg>
            <seg n="dd09e514">
              Jag tycker generellt att vi ska ha en stor respekt för alla sorters
              läkemedel utifrån att vi svarar olika på samma läkemedel. Om vi
              har alltför breda kriterier när det gäller vaccinationsprogrammet
              är risken att vi i onödan utsätter folk för allvarliga risker
              och biverkningar. Jag måste därför fråga dem som försvarar breda
              kriterier i vaccinationsprogrammet om de samtidigt då är beredda
              att ta ansvar och stå till svars för de komplikationer som därmed
              riskerar att öka.
            </seg>
            <seg n="32c0e529">
              I färskt minne har vi de barn som fick narkolepsi av vaccinationen
              mot svininfluensan. Jag tycker att det borde vara ett uppvaknande
              kring vilka risker vi utsätter befolkningen för. Nu sägs det att
              även andra biverkningar har gett sig till känna, varför en Facebookgrupp
              har startat som heter Livet efter sprutan.
            </seg>
            <seg n="4a306330">
              I en artikel i Aftonbladet framgår det att många har sökt hjälp
              för att få diagnos och behandling för andra biverkningar är narkolepsi,
              men de har haft svårt att få diagnos och behandling. I artikeln
              frågar man sig hur man ska kunna lita på myndigheternas vaccinationsrekommendationer
              i framtiden. Vi kan även nu se att folk över lag i lägre grad
              vaccinerar sig mot den årliga influensan, eftersom de är rädda
              för vad sprutan kan föra med sig.
            </seg>
            <seg n="d9191545">
              Lek med tanken att en riktigt otäck farsot skulle gripa tag om
              Sverige och vi då skulle få scenariot att folk är mer rädda för
              vaccinet än för själva sjukdomen! Då tror jag att vi kan vara
              ganska illa ute. Det är därför det är så viktigt att vi jobbar
              med att återfå förtroendet för vaccinationer och därmed inte vaccinerar
              mer än vad som är absolut nödvändigt.
            </seg>
            <seg n="1991e7a8">
              I min reservation tog jag upp exemplet Gardasil som sedan 2000-talet
              finns med i det nationella vaccinationsprogrammet. Gardasil är
              ett vaccin mot papillomvirus, HPV, som erbjuds flickor i mellanstadiet
              innan sexualdebut. Syftet sägs vara att skydda mot livmoderhalscancer.
              Då vill jag påpeka att livmoderhalscancer är en relativt sällsynt
              cancerform. Det rör sig om 450 fall om året. Det är 70 procent
              som överlever tack vare en behandling som har blivit mycket förbättrad.
              Det finns det naturligtvis all anledning att vara tacksam och
              glad för.
            </seg>
            <seg n="2e14dbee">
              Men vaccinet är i allra högsta grad omstritt. Den amerikanska
              läkemedelsmyndigheten menar att Gardasil har tre gånger fler biverkningar
              än alla andra vacciner tillsammans. Redan i år har i USA över
              24 000 avvikelserapporter kommit in, inklusive dödsfall och faktiskt
              fall av livmoderhalscancer.
            </seg>
            <seg n="99718534">
              Jag lyssnade på ett radioprogram i våras där en läkare medverkade.
              Han sade att det finns flera läkare här i landet som har sett
              dessa biverkningar men att de inte riktigt greppar att det kan
              vara en direkt följd av att man fått en spruta. Utifrån detta
              hyser jag full förståelse för de familjer som drabbas av det här
              och tycker att det är sorgligt att det är så många som upplever
              att de inte blir tagna på allvar när sådant här händer.
            </seg>
            <seg n="ac7b9525">
              Smittskyddsinstitutet har bland annat rapporterat om en ökning
              av tuberkulos i Sverige. Ökningen är störst bland tonåringar,
              då smittan lätt sprids i skolmiljö. Det som oroar här är att allt
              fler som smittas bär på multiresistenta bakterier som det inte
              finns behandling för när det har gått så långt. I det läget kan
              jag personligen tycka att TBC vore en lämpligare kandidat för
              ett nationellt vaccinationsprogram än Gardasil.
            </seg>
            <seg n="1bfe7073">
              Vi har varit lite oeniga i utskottet om vad som ska ingå i vaccinationsprogrammet.
              Därför anser jag att det är otillräckligt att det är enbart regeringen
              som ska fatta beslut om sådana här frågor. Jag tycker att det
              ska hållas en bredare debatt med större lyhördhet för allmänheten
              och deras egna erfarenheter och att det slutligen ska vara riksdagen
              som fattar beslut om det här.
            </seg>
          </u>
          <note n="4327aba4">
            Jag vill därför yrka bifall till reservation 1 och reservation
            2.
          </note>
          <note type="speaker" n="3ea1e903">
            Anf. 43 ANN ARLEKLO (S):
          </note>
          <u who="ann_arleklo_919aeb" xml:id="i-6ace48abb0eb857f-2" n="a1b32c70" next="i-5be59daf7ac322b3-2">
            <seg n="cfd0ad2c">
              Herr talman! Insatser för en bättre folkhälsa är en viktig del
              i arbetet för en god välfärd.
            </seg>
            <seg n="cdeabd32">
              En av de enskilt viktigaste insatserna inom folkhälsoområdet
              är vaccinationsprogram på befolkningsnivå. Få åtgärder har på
              ett så effektivt sätt medfört att förekomsten av ett antal allvarliga
              sjukdomar drastiskt har minskat och i vissa fall eliminerats.
            </seg>
            <seg n="cb62b570">
              Socialdemokraterna välkomnar förslagen i propositionen Ny ordning
              för nationella vaccinationsprogram . Det finns därför ingen anledning
              att hålla ett väldigt långt anförande om detta. Jag vill dock
              framhålla några saker.
            </seg>
            <seg n="fbaa78a9">
              För det första är det bra att beslutsprocesserna för att avgöra
              vilka vacciner som ska ingå i de nationella vaccinationsprogrammen
              blir mer öppna. Den nya regleringen av programmen avgränsar vad
              som ska utgöra ett nationellt ansvar för vaccinering.
            </seg>
            <seg n="e76820e9">
              För det andra är det bra att regler för de nationella vaccinationsprogrammen
              förs in i smittskyddslagen. Kommuner och landsting blir skyldiga
              att erbjuda människor vaccination mot smittsamma sjukdomar i syfte
              att förhindra spridning av dessa sjukdomar i befolkningen. Att
              det förs in i lag ger större tydlighet och visar att smittskyddslagen
              omfattar såväl individ- som befolkningsinriktade smittskyddsåtgärder.
            </seg>
            <seg n="97dd2441">
              För det tredje innebär ändringen att det är regeringen som beslutar
              att vaccinationers betydelse för folkhälsan tydliggörs.
            </seg>
            <seg n="caac5f12">
              För det fjärde blir det genom de föreslagna förändringarna ett
              tydligt ansvar för landsting och kommuner vad gäller genomförande,
              kostnadsfrihet för invånarna och komplettering av tidigare ofullständigt
              vaccinerade.
            </seg>
            <seg n="a04b8de6">
              För det femte är det i sig bra att ett vaccinationsregister och
              hälsodataregister skapas. Det möjliggör nationell uppföljning
              av vaccinationstäckningen.
            </seg>
            <seg n="f6da684b">
              Vaccinationsregistret är dock, som personer i smittskyddsverksamheten
              påpekat, en halvmesyr. Det är till ingen praktisk nytta för den
              enskilde, även om det är en allmän handling, det är till ingen
              nytta för vårdgivaren och det är oklart om det kommer att gå att
              få data för uppföljning på regional och lokal nivå. De sekretessproblem
              som finns måste lösas, och jag hoppas att man vill jobba vidare
              med detta.
            </seg>
          </u>
          <note n="5fa4cdb4">
            De nationella vaccinationsprogrammen föreslås bestå dels av allmänna
            vaccinationsprogram, till exempel barnvaccinationer som erbjuds
            samtliga medborgare i barndomen, dels av särskilda vaccinationsprogram
            för personer som ingår i riskgrupper.
          </note>
          <u who="ann_arleklo_919aeb" xml:id="i-5be59daf7ac322b3-2" n="a1b32c70" prev="i-6ace48abb0eb857f-2">
            <seg n="f6590885">
              Syftet med nationella vaccinationsprogram är att de effektivt
              ska förebygga smittspridning i samhället, vara samhällsekonomiskt
              kostnadseffektiva och utgå från grundläggande etiska och humanitära
              värderingar. Alla tre kriterier ska utvärderas i en samlad bedömning.
            </seg>
            <seg n="faa110cb">
              Herr talman! Det är nödvändigt med en fortlöpande övervakning
              av vaccinationsprogrammen. Om ett nationellt vaccinationsprogram
              i någon del inte längre motsvarar kriterierna ska det givetvis
              ändras.
            </seg>
          </u>
          <note n="31002f6d">
            Herr talman! Jag yrkar bifall till utskottets förslag.
          </note>
          <note type="speaker" n="03826fb0">
            Anf. 44 HENRIK RIPA (M):
          </note>
          <note n="41808a4f">
            Herr talman! Jag börjar med att yrka bifall till utskottets förslag
            och propositionen och avslag på motionerna.
          </note>
          <u who="unknown" xml:id="i-f7f1f9ec60660e57-0" n="c7bbb878">
            <seg n="ef9d29c7">
              Att vi i Sverige har ett omfattande vaccinationsprogram gör att
              många människor inte tänker på hur det var innan detta skydd fanns.
              Man inser inte hur oerhört viktigt det är att vaccinera sig och
              vad som skulle hända om en majoritet av befolkningen struntade
              i det.
            </seg>
            <seg n="6b89a55d">
              För bara några decennier sedan dog människor i mässling och i
              hjärnhinneinflammation orsakad av påssjuka. I dag är det väldigt
              ovanligt tack vare att nästan alla barn tidigt vaccineras med
              det så kallade MPR-vaccinet mot mässling, påssjuka och röda hund.
            </seg>
            <seg n="522bbefd">
              Nästan alla barn vaccineras, men det krävs att 9095 procent av
              befolkningen är vaccinerade för att vi ska få ett gott skydd så
              att sjukdomarna inte får fäste igen.
            </seg>
            <seg n="9e69e4a3">
              Därför är det viktigt att avliva vaccinmyter. MPR-vaccinet leder
              inte till autism. Det är klarlagt sedan länge. Att Wakefieldstudien
              visat sig vara ren bluff borde alla föräldrar veta vid det här
              laget. Nu finns motsvarande myter om Gardasil. Sprider man sådana
              myter är man faktiskt delaktig till att människor dör i onödan.
            </seg>
            <seg n="7aeaa547">
              Det blir nya regler för Sveriges vaccinationsprogram. Socialutskottet
              föreslår att riksdagen säger ja till regeringens förslag.
            </seg>
            <seg n="a3b69753">
              Kommuner och landsting blir skyldiga att erbjuda människor vaccinationer
              mot vissa smittsamma sjukdomar för att förhindra spridning bland
              befolkningen. Det gäller både allmänna vaccinationer och vaccinationer
              för barn och särskilda riskgrupper.
            </seg>
            <seg n="e94c636c">
              Att regeringen bestämmer vilka sjukdomar som ingår i det nationella
              vaccinationsprogrammet är rimligt med tanke på att det handlar
              om stora kostnader. Alltså bör det vara regeringen som fattar
              dessa beslut.
            </seg>
            <seg n="10daf38f">
              Kommuner och landsting utför vaccinationerna som blir kostnadsfria
              för den enskilde. Vårdgivare ska också upprätthålla ett vaccinationsregister,
              som förhoppningsvis kan vara ett bra verktyg vid framtida epidemier
              och för ny forskning.
            </seg>
            <seg n="619e407e">
              Sverige har tyvärr präglats av ett alltför stort godtycke tidigare.
              Som boende i Västra Götaland var jag tvungen att själv bekosta
              cancervaccineringen för två av mina döttrar. Och inte nog med
              det: Västra Götalandsregionen vägrade acceptera att det skulle
              ingå i högkostnadsskyddet trots att det var nationellt beslutat
              av Tandvårds- och läkemedelsförmånsverket.
            </seg>
            <seg n="ca01f34e">
              På grund av regioner som Västra Götaland tvingas riksdagen bli
              tydligare vad som gäller. Jag drev frågan vidare och fick tillbaka
              pengarna genom högkostnadsskyddet. Men hur många personer orkar
              göra det? Och hur många har fått betala själva?
            </seg>
            <seg n="edcde783">
              Ett stort framsteg vore ett vaccin mot tobak. Det är den vanligaste
              påverkbara orsaken till dödlig cancer, enligt bland annat Cancerfonden.
              Bara i Sverige dör 18 personer varje dag av rökning.
            </seg>
            <seg n="58ec2bf6">
              Vaccinationer gynnar vår befolkning, och det är viktigt att vi
              tar ansvar för det. Vaccinering ska inte ske i onödan, men självklart
              ska vi ha ett gott vaccinationsskydd. Sverige ligger i framkant.
            </seg>
          </u>
          <note n="dcad63a7">
            De nya reglerna börjar gälla den 1 januari 2013.
          </note>
          <note n="abbc1a57">
            Herr talman! Jag yrkar som sagt bifall till utskottets förslag
            och propositionen och avslag på motionerna.
          </note>
          <note type="speaker" n="3cd0a57f">
            Anf. 45 BARBRO WESTERHOLM (FP):
          </note>
          <u who="barbro_westerholm_2d1903" xml:id="i-975a1864c75e9b39-7" n="22714b0b">
            <seg n="d941982c">
              Herr talman! Nu får vi en tydligare reglering av de nationella
              vaccinationsprogrammen, och det är mycket bra. I och med detta
              beslut blir kommuner och landsting skyldiga att erbjuda människor
              vaccination för ett antal sjukdomar och också stå för de kostnaderna.
              I dag inrymmer programmet sjukdomar såsom polio, difteri, stelkramp,
              kikhosta och så vidare.
            </seg>
            <seg n="1667f4e9">
              Jag är tillräckligt gammal för att ha levt innan vi fick dessa
              vacciner. Jag vill inte återfå ett samhälle där människor avlider
              till följd av dessa sjukdomar. Jag var andningsassistent på Sundbybergs
              sjukhem 1954 under den senaste polioepidemin. Då räckte inte respiratorerna,
              utan vi fick stå och manuellt hjälpa de polioskadade att andas.
              Det vill jag inte ha tillbaka.
            </seg>
            <seg n="27404d78">
              Här får vi nu ett system som kommer att fungera väl. Jag förstår
              därför inte Sverigedemokraternas reservation i detta sammanhang.
            </seg>
            <seg n="90d609fe">
              Jag vill påminna om att vaccin är läkemedel, och de genomgår
              samma noggranna prövning som alla andra läkemedel. Det är Europeiska
              läkemedelsmyndigheten i London som tar beslut. Läkemedelsverket
              och Smittskyddsinstitutet i Sverige är också viktiga resurser
              för att vi ska ha så mycket som möjligt på fötterna när ett vaccin
              godkänns.
            </seg>
            <seg n="4d418e56">
              Från den 1 juli har vi ett EU-direktiv om biverkningsrapportering
              och felanvändning av läkemedel. Jag har talat om det tidigare
              i kammaren. Här uppmanas också patienter, användare av läkemedel
              och de som har vaccinerats att anmäla biverkningar om de misstänker
              att de drabbats av en komplikation av ett läkemedel eller ett
              vaccin.
            </seg>
            <seg n="b1678b84">
              Vi har alltså ett system för att så snabbt som möjligt få tag
              på oväntade biverkningar. Vi kan nämligen aldrig vid godkännandetillfället
              garantera att något oväntat inte dyker upp, såsom narkolepsin
              nu senast, fosterskador av Neurosedyn och en rad andra läkemedelsbiverkningar.
              Vi har dock som sagt ett system i Sverige och Europa för att på
              ett så tidigt stadium som möjligt hitta oväntade biverkningar
              och kunna förebygga att fler människor drabbas.
            </seg>
            <seg n="fbb714f7">
              Att regeringen fattar beslut handlar inte om bedömning av nytta
              och risk med det enskilda vaccinet, för det måste myndigheterna
              stå för. Däremot handlar det om kostnaderna som är inbegripna
              i detta. Det är ett system som är till fyllest. Det riksdagen
              ska göra är att skapa förutsättningar för en god kontroll.
            </seg>
            <seg n="ee9f1227">
              Jag är väldigt glad över att vaccinationsregistret äntligen kommer
              på plats. Det gör det också möjligt för oss att på sikt se hur
              effektiva vacciner är. Det är efterlängtat. I förra debatten talade
              vi om väntetider på två och tre år. Det här registret har vi väntat
              på i 2025 år, men nu får vi det.
            </seg>
          </u>
          <note n="31002f6d">
            Herr talman! Jag yrkar bifall till utskottets förslag.
          </note>
          <note type="speaker" n="93ec42f1">
            Anf. 46 ANDERS W JONSSON (C):
          </note>
          <u who="unknown" xml:id="i-65d7c645c181c877-5" n="c7bbb878">
            <seg n="f960e9e5">
              Herr talman! Det är freden, vaccinet och potäterna som gör att
              befolkningen växer, sade en gång biskop Esaias Tegnér. Redan 1801
              hade vi i Sverige börjat vaccinera mot smittkoppor, en farsot
              som i dag är helt utrotad.
            </seg>
            <seg n="89aabcb1">
              Det är svårt att tänka sig vårt moderna Sverige utan de framsteg
              som vaccinerna har inneburit. Vad hade hänt om inte poliovaccinet
              kommit när det kom? Hur hade inte dödligheten bland barn och ungdomar
              sett ut om vi inte kunnat vaccinera mot difteri, mässling och
              den vanligaste formen av hjärnhinneinflammation? Hur många missbildade
              barn hade inte fötts om vi inte fått fram vaccinet mot röda hund?
            </seg>
            <seg n="6c967dbb">
              I dag debatterar vi här i kammaren ett viktigt steg i att ytterligare
              förstärka möjligheten att förhindra farliga sjukdomar genom vaccination,
              ett tydligt regelverk för vem som ska besluta om vaccinationsprogrammen
              och hur de bättre ska kunna följas upp.
            </seg>
            <seg n="d692431c">
              Jag och Centerpartiet tycker att detta är ett mycket bra förslag.
              Jag yrkar därför bifall till utskottets förslag och avslag på
              reservationerna.
            </seg>
            <seg n="53b4e119">
              Det är av alla riksdagens partier bara Sverigedemokraterna som
              ställer sig vid sidan av förstärkningen. De menar att det föreslagna
              regelverket är för slappt och att endast sjukdomar som är livshotande
              eller som ger men ska kunna ingå. Som exempel på ett vaccin som
              skulle införas allmänt nämner man vaccin mot tuberkulos, BCG.
              Garanten för att det ska bli bra är enligt Sverigedemokraterna
              att man låter oss riksdagsledamöter fatta besluten. Detta väcker
              några frågor.
            </seg>
            <seg n="d52a2903">
              Jag skulle därför vilja fråga Margareta Sandstedt från Sverigedemokraterna:
              Hur har man egentligen tänkt? Vilka av de vacciner som i dag ingår
              i de allmänna vaccinationsprogrammen är det som Sverigedemokraterna
              tycker inte platsar? Kan Margareta Sandstedt berätta? Är det vaccin
              mot mässling, kikhosta eller kanske difteri? Livmoderhalscancervaccin,
              som Margareta Sandstedt tar upp, är ett vaccin mot en livshotande
              sjukdom. Ett stort antal kvinnor dör varje år av denna mycket
              grymma sjukdom, som kan undvikas med just det vaccinet. Vilket
              vaccin är det som Sverigedemokraterna vill ha bort?
            </seg>
            <seg n="f2ffdcb6">
              Den andra fråga som inställer sig och som jag också skulle vilja
              ha svar från Sverigedemokraterna på är hur man har kommit fram
              till att det är just BCG, vaccin mot tuberkulos, som är det viktigaste
              att införa som allmän vaccination i landet. BCG var tidigare en
              del av det allmänna vaccinationsprogrammet, men det togs bort
              under 70-talet därför att det hos vuxna hade mycket dålig skyddseffekt.
              Det var dessutom ett förhållandevis farligt vaccin. Trots att
              den allmänna vaccinationen tagits bort har vi inte sett en ökning
              av antalet fall annat än i riskgrupper.
            </seg>
            <seg n="9db6865d">
              Detta är två frågor som jag gärna skulle vilja ha svar på. Sverigedemokraternas
              illa underbyggda resonemang kring vilka vaccinationer som är bra
              och framför allt vilka som är dåliga visar med all önskvärd tydlighet
              hur olämpligt det är att det är riksdagsledamöter som har pratat
              med en doktor här och lyssnat på en patient där som ska fatta
              beslut om hur de allmänna vaccinationsprogrammen ska se ut.
            </seg>
          </u>
          <note n="26d72b57">
            Jag yrkar bifall till utskottets förslag.
          </note>
          <note type="speaker" n="4a7257d6">
            Anf. 47 ANDERS ANDERSSON (KD):
          </note>
          <u who="anders_andersson_dc6ae0" xml:id="i-f039087771a1cedf-2" n="3f2e49e5">
            <seg n="f13a17d3">
              Herr talman! Rubriken för debatten, betänkandet och propositionen
              är Ny ordning för nationella vaccinationsprogram . Betänkandet
              behandlar både propositionen och motioner som avgivits här i riksdagen.
              När jag läste propositionen och betänkandet reflekterade jag över
              att en annan rubrik hade kunnat vara Ytterligare ett steg för
              en bättre folkhälsa i Sverige . Men vi är ofta formella och sätter
              rubriker som avser de regleringar som ska göras. Men hela syftet,
              hela bakgrunden och hela intentionen i det som läggs fram från
              regeringen och som vi behandlar i riksdagsbetänkandet från socialutskottet
              handlar om att våga ta ytterligare ett steg för en bättre folkhälsa.
            </seg>
            <seg n="3f22db1a">
              Insatser för en bättre folkhälsa ingår som en viktig del i arbetet
              för en god välfärd, ekonomisk tillväxt och ett hållbart Sverige.
              Folkhälsan är av stor betydelse för samhällsutvecklingen. En av
              de enskilt viktigaste insatserna inom folkhälsoområdet är införandet
              av vaccinationsprogram på befolkningsnivå. Få åtgärder har på
              ett sådant effektivt sätt medfört att förekomsten av ett antal
              allvarliga sjukdomar drastiskt minskat och i vissa fall eliminerats.
            </seg>
            <seg n="797fe38b">
              Därför har det varit naturligt för oss i socialutskottet att
              välkomna de förslag som Socialdepartementet och regeringen för
              fram i propositionen. Genom förslagen blir beslutsprocessen för
              att avgöra vilka vacciner som ska ingå i nationella vaccinationsprogram
              mer öppna. Den nya regleringen av programmen avgränsar vad som
              ska utgöra ett nationellt ansvar för vaccination.
            </seg>
            <seg n="8b2247f0">
              De nationella vaccinationsprogrammen föreslås bestå dels av allmänna
              vaccinationsprogram, till exempel barnvaccinationer som erbjuds
              samtliga barn, dels av särskilda vaccinationsprogram för personer
              som ingår i riskgrupper. Syftet med nationella vaccinationsprogram
              är att de ska förebygga smittspridning i samhället effektivt,
              vara samhällsekonomiskt kostnadseffektiva och utgå från grundläggande
              etiska och humanitära värderingar. Dessa tre kriterier ska utvärderas
              i en samlad bedömning. Det framhålls med tydlighet i förslaget
              i propositionen. Jag delar bedömningen i utskottets skrivning,
              som markerar att det är nödvändigt med en fortlöpande övervakning
              av vaccinationsprogrammen. Om ett nationellt vaccinationsprogram
              i någon del inte längre motsvarar kriterierna ska det ändras,
              vilket tydligt framgår av förslaget.
            </seg>
            <seg n="b72dbe29">
              Herr talman! För de nuvarande vaccinationsprogrammen fattar Socialstyrelsen
              beslut om vaccinering mot en sjukdom. Nuvarande ordning innebär
              att det är en myndighet som fattar beslut som kan leda till stora
              ekonomiska konsekvenser, dels för staten, dels för kommuner och
              landsting. Därför är det enligt min mening rimligt att göra en
              avvägning som innebär att man föreslår att beslut om in- och utsättning
              av vacciner i nationella vaccinationsprogram ska fattas av regeringen.
              Tidigare talare har motiverat detta.
            </seg>
            <seg n="6ff3b983">
              Herr talman! Vaccination har varit en viktig faktor för att ge
              vårt land en god folkhälsa och en del i utvecklingen till ett
              välfärdssamhälle. Vaccination har stor betydelse för hela samhällsutvecklingen
              och bidrar till att förhindra sjukdomar och spridning av sjukdomar.
              De förslag som föreligger i den proposition vi nu ska ta ställning
              till ger förhoppningsvis möjlighet att bidra till en ännu bättre
              folkhälsa.
            </seg>
          </u>
          <note n="416519cc">
            Med dessa synpunkter vill jag yrka bifall till regeringens förslag
            och förslaget i socialutskottets betänkande 2011/12:SoU20.
          </note>
          <note n="2b8f25b9">
            Överläggningen var härmed avslutad.
          </note>
          <note n="85c8f6db">
            12 § Litteratur, språk, läsande och bibliotek
          </note>
          <note n="fdd3a5c4">
            Föredrogs
          </note>
          <note type="speaker" n="8fffbd9b">
            Anf. 48 KERSTIN ENGLE (S):
          </note>
          <u who="kerstin_engle_9a0c5f" xml:id="i-c12ecc4efc1bf58e-0" n="ea3443dc">
            <seg n="07cd6d8d">
              Herr talman! Givetvis står vi socialdemokrater bakom våra reservationer,
              men för tids vinnande yrkar jag bifall till reservationerna 1
              och 3.
            </seg>
            <seg n="e839f71a">
              I går läste jag en intervju med författaren Rose Lagercrantz.
              Under rubriken Så rensar jag tankarna sade Rose: Läsa, läsa, läsa!
              Jag längtar efter att läsa för det är gymnastik för skallen. Då
              glömmer jag allt och så kommer jag tillbaka med helt nya perspektiv
              på saker och ting. Så långt Rose Lagercrantz, men vi har nog alla
              våra egna bilder av läsandets betydelse och bibliotekens roll
              i våra liv.
            </seg>
            <seg n="35d4c0a9">
              Almapristagaren Guus Kuijer prisade Sverige som det enda land
              i världen som förstått vikten av goda böcker för barn. Han var
              övertygad om att det var Astrid Lindgren som lärde oss det, men
              vilken stat är så klok att den lyssnar på sina författare? Jo,
              Sverige. Vi har alltså en god grund att stå på.
            </seg>
            <seg n="db13495a">
              Herr talman! Att ha tillgång till språket för att kunna läsa,
              tala och påverka samhället är en grundpelare i ett demokratiskt
              land. I dag växer läsklyftan, samtidigt som mycket av det uppsökande
              läsfrämjande arbetet nedrustats. Detta hotar Sverige som kunskapsnation.
              Vi måste ställa oss frågan: Vad kan stat, kommuner och folkrörelser
              göra för att skapa det läsande landet? Frågorna kräver snabba
              svar då vi halkar efter alltmer i europeiska jämförelser.
            </seg>
            <seg n="8b2f53f0">
              Att kunna läsa och ha en god läsförståelse stärker individen
              och banar väg för just mitt individuella liv och mina möjligheter
              att nå livsmålen. Ett text- och informationsbaserat samhälle begränsar
              naturligtvis personer som inte kan läsa.
            </seg>
            <seg n="bc8b9cba">
              Den nu sittande Litteraturutredningen presenterar sitt slutbetänkande
              hösten 2012, och då har det gått 60 år sedan 1948 års bokutredning
              redovisade sina överväganden och förslag. Boken, läsandet och
              litteraturen har varit föremål för fem statliga utredningar.
            </seg>
            <seg n="2889c1f2">
              För alla utredningar är det en given utgångspunkt att litteraturen
              förmedlas genom boken, och genomgående finns den alltid lika aktuella
              frågan om bokens ställning i ett föränderligt samhälle.
            </seg>
            <seg n="5eeedcd6">
              Ytterst handlar alla utredningarna om vikten av att läsa om allas
              rätt till den så kallade goda litteraturen.
            </seg>
            <seg n="62418a2f">
              En utmaning för varje utredning har varit hur boken ska kunna
              hävda sig i konkurrens med allt det nya som följer med teknologiutvecklingen.
            </seg>
            <seg n="db1c397f">
              I delbetänkandet Läsarnas marknad, marknadens läsare problematiseras
              mycket kring läsande och medierna.
            </seg>
            <seg n="e6fba32e">
              Dagens kommunikationsteknik ger näst intill obegränsade möjligheter
              till kommunikation, information och kunskap över alla gränser.
              Numera kan vi leva våra liv både offline och online. I spåren
              av en tilltagande kommersialisering har förutsättningarna för
              mediernas funktioner i samhället ändrats och därmed även det för
              demokratin så viktiga offentliga samtalet.
            </seg>
            <seg n="f0f5c37d">
              Fragmentering, diversifiering och individualisering är begrepp
              som ofta återkommer i analyserna av dagens mediekultur. Nya frågor
              formuleras: Vad är en bok? Vad är litteratur? Vem är författare?
              Vad är ett folkbibliotek? Vad gör skolan? Vem betalar?
            </seg>
            <seg n="f5ce9cb1">
              I dag upptar användningen av medier över 50 procent av vår fritid,
              och tv-tittandet är den enskilt dominerande fritidsaktiviteten.
              För de unga tenderar internet att överta den rollen.
            </seg>
            <seg n="febd44dd">
              Oaktat stora förändringar i såväl samhället som medielandskapet
              finns det fortfarande stora likheter i läsvanorna med dem som
              rådde under 1948 års bokutredning.
            </seg>
            <seg n="c7406225">
              Bokintresset var då liksom nu störst bland barn och unga för
              att sedan sjunka med stigande ålder. Flickor var och är fortfarande
              betydligt flitigare bokläsare än pojkar. Generationsskillnaderna
              synes således på det stora hela bestå. Andelen av befolkningen
              som aldrig läser är sedan länge 1112 procent.
            </seg>
            <seg n="0f35f139">
              Men självklart finns det betydande skillnader. Den mest iögonfallande
              är att för 60 år sedan var männen flitiga bokläsare och flitigare
              än kvinnorna. I dag läser 40 procent av kvinnorna böcker en vanlig
              dag, medan motsvarande andel bland männen är 24 procent. Vändpunkten
              kom på 1970-talet, och klyftan har påtagligt ökat.
            </seg>
            <seg n="2f9f3d52">
              Detta är några uppgifter som jag har tagit från det mycket intressanta
              delbetänkandet. Det visar vilka enorma utmaningar vi har när det
              gäller läsandet och litteraturen.
            </seg>
            <seg n="7f6c4b32">
              Herr talman! Vi socialdemokrater anser att alla kommuner ska
              ha bra bibliotek som alla kan nå i sitt närområde. Biblioteken
              ska ha god personaltäthet. Många och utbildade bibliotekarier
              är grunden. Vi tycker också att det är viktigt att alla barn har
              tillgång till ett bra skolbibliotek och skolbibliotekarier som
              kan uppmuntra och stimulera läsandet. Vi socialdemokrater tycker
              att det är dags för en nationell biblioteksstrategi som stöd för
              att alla Sveriges bibliotek ska kunna möta framtidens utmaningar.
              Regeringens uppdrag till Kungliga biblioteket att ha en nationell
              överblick ser vi bara som en början.
            </seg>
            <seg n="cd911417">
              Svaga läsare har ett stort behov av hjälp och vägledning av pedagogiskt
              kunnig bibliotekspersonal för att hitta rätt i informationsflödet.
              Elever med lässvårigheter undviker ofta svårigheterna och läser
              sällan. Om de inte får tillräckligt med stöd är risken stor att
              dessa elever inte läser alls, och därmed minskar sin läsförmåga
              ytterligare.
            </seg>
            <seg n="799605c6">
              I samspelet mellan förskola, skola och bibliotek grundläggs goda
              läsvanor. Den som när han eller hon var barn och ung vant sig
              vid att besöka biblioteket gör det också som vuxen. Här behövs
              fortsatta insatser som också särskilt inriktar sig mot barn och
              unga med invandrarbakgrund.
            </seg>
            <seg n="237aa1f9">
              Biblioteken och pappersboken står inför stora utmaningar. Datorerna
              och mobiltelefonerna har revolutionerat även våra kulturmönster,
              och i dessa har boken ännu inte hittat sin rätta plats. Biblioteken
              famlar lite efter sin roll när bokläsandet sviktar, samtidigt
              som barn och unga i växande utsträckning tycks vända sig till
              andra kulturyttringar och datorspel.
            </seg>
            <seg n="9fa5c448">
              Vi anser att biblioteksverksamhetens idé och utveckling bör diskuteras,
              och då kommer man osökt in på frågan om en nationell strategi.
              Sverige är fortfarande det enda landet i Norden som saknar en
              sådan strategi. Det leder till att bibliotekens fulla potential
              inte tas till vara, vilket i sin tur leder till resursslöseri
              och effektförluster. Som sagt: Uppdraget till KB är en bra början,
              men långt ifrån tillräckligt.
            </seg>
            <seg n="dfa29a57">
              Det är oroande att antalet bibliotek i Sverige minskar i stadig
              takt. Sedan 1990 har över 400, över 30 procent, av alla biblioteksfilialer
              lagts ned. Även antalet anställda på de kommunala biblioteken
              minskar. Bara mellan 2009 och 2010 har över 200 personer fått
              sluta. Till detta kommer att biblioteksbussarna blir färre. Detta
              talar också för nödvändigheten av en strategi.
            </seg>
            <seg n="b94f6848">
              SOM-institutet visar i sin senaste rapport att biblioteksanvändningen
              i Sverige nu är nere på under 50 procent av befolkningen. Endast
              25 procent av dem med lägst utbildning säger sig ha använt biblioteket
              det senaste året. Detta kan jämföras med 66 procent av dem med
              högst utbildning. Till detta kommer det digitala utanförskapet
              som ytterligare ökar på informationsklyftan. Närmare 1,7 miljoner
              invånare har fortfarande inte tillgång till internet i sitt hem
              eller på sin arbetsplats. I takt med att antalet bibliotek blir
              färre minskar naturligtvis också antalet besök och lån.
            </seg>
            <seg n="6bffa018">
              Att värna folkbibliotekens ställning i dag kräver dock en debatt
              och lösning kring e-böckerna inköpsbeslut som inte styrs av marknaden.
            </seg>
            <seg n="0acb5169">
              Att säkra medborgarnas rätt till bibliotek med rätt att låna
              ut böcker i olika former är en avgörande fråga för folkbiblioteken
              och läsandet, och detta bör utredas så fort som möjligt.
            </seg>
            <seg n="e09bb3e1">
              Det har gjorts många goda satsningar för läsandet, till exempel
              En bok för alla som har varit värdefull och vi vill fortsätta
              i denna satsnings anda. I dag finns det tillgång till ganska billiga
              böcker. Men vad hjälper det när man inte får någon pushning eller
              tips om vad läsning kan ge?
            </seg>
            <seg n="acdbf08c">
              Vi vill därför fortsätta att stimulera produktion av talböcker,
              taktila bilderböcker och böcker på de nationella minoritetsspråken.
              Därför tycker vi att det är viktigt att ge En bok för alla ett
              förnyat och framför allt breddat uppdrag.
            </seg>
            <seg n="4a99ab85">
              Demokrati är beroende av självständiga medborgare. Därför behövs
              fler oberoende röster i det offentliga samtalet. Det behövs fler
              arenor för debatt där tankar, synsätt och idéer kan mötas och
              brytas.
            </seg>
            <seg n="ba458e2b">
              Stadsmiljöer, museer och bibliotek formas av arkitekter. Det
              blir vackert och funktionellt men också dyrare och därmed mindre
              tillgängligt. Vi måste motverka kommersialismens negativa verkningar.
              Var finns ställen där man kan hänga med vänner utan att vara konsument?
            </seg>
            <seg n="0911fb72">
              Det är i det offentliga rummet som samhällsberättelser skapas.
              Då får vi inte utestänga vissa. Om vi inte får dessa icke-kommersiella
              mötesplatser för diskussion och kreativitet blir vi sittande i
              våra tv-soffor och skräms av det nya och av det okända.
            </seg>
          </u>
          <note type="speaker" n="8e8010eb">
            Anf. 49 TINA EHN (MP):
          </note>
          <u who="tina_ehn_aa733d" xml:id="i-46490986be83b694-0" n="93a5ba01">
            <seg n="43b3ae5f">
              Herr talman! Vi debatterar nu kulturutskottets betänkande 7 Litteratur,
              språk, läsande och bibliotek . Ordet litteratur är ett begrepp
              som omfattar både muntliga och nedskrivna texter. De ska också
              uppfylla vissa estetiska kriterier. Det är lite intressant att
              titta på vad ord betyder och var de kommer ifrån.
            </seg>
            <seg n="2b5d9d53">
              Att läsa, att knäcka koden, att hitta bland ord och meningar
              och att förstå sammanhangen är en fantastisk upplevelse när en
              människa lär sig läsa, när bokstäver flyter samman till ett ord.
            </seg>
            <seg n="dce0420e">
              Ofta upplevs den händelsen med det lilla barnets nyfikenhet på
              orden, på innehållet och hur det låter. Orden prövas i munnen.
              Det där ordet som kommer ut ur munnen kan vara fantastiskt. Ibland
              kommer det ut ord som är självklara men lite annorlunda.
            </seg>
            <seg n="cdd30e69">
              När min dotter var liten var hon intresserad av blommor förmodligen
              är hon det även i dag. Hon tittade på olika blommor och skulle
              lära sig blomnamn. Hon hade precis sett en tulpan. Någon dag senare
              när vi var ute såg hon lupiner. Hon pekade på en sådan blomma
              och sade att det var en tulpin. Sådana ord glömmer man aldrig.
            </seg>
            <seg n="c44f897d">
              Inlärning i sig är också någonting unikt. Vi lär oss på olika
              sätt och med olika sinnen i fokus. Därför är det mycket viktigt
              att vi får möjligheten och rätten att lära oss på olika sätt,
              med alla våra sinnen.
            </seg>
            <seg n="adf045e2">
              Lusten att lära behöver få vara i fokus detta för att utveckla
              fler möjligheter för flera människor. Jag tror inte att just mer
              av betyg och mer av ordning och reda är det som ger oss lust,
              fascination, kunskap och resultat. Vi politiker vill gärna tro
              att lösningarna är så enkla, men det är nog fråga om mer än så.
            </seg>
            <seg n="ad70e3d5">
              Läsfrämjande är ett av de områden som behandlas i betänkandet.
              Här finns det en reservation från Socialdemokraterna, Vänsterpartiet
              och Miljöpartiet, och här finns också en text från majoriteten.
              I den texten om läsfrämjande står det att en av de viktigaste
              prioriteringarna på kulturområdet syftar till att öka läsandet.
            </seg>
            <seg n="a9fcf304">
              I samma stycke konstateras det att det finns stora skillnader
              i läsvanor och att trenden är negativ när det gäller läsförståelse
              och intresse för litteratur. Såväl i Sverige som i de flesta andra
              EU-länder är andelen svaga läsare betydligt större bland pojkar
              än bland flickor.
            </seg>
            <seg n="28fe19e2">
              Den fråga vi måste ställa oss är nog hur vi ökar intresset, nyfikenheten
              och möjligheterna. Det är en mycket viktig politisk fråga.
            </seg>
            <seg n="685ce31c">
              I majoritetens text påpekar man vikten av skolbibliotek samt
              deras roll för läsförståelse och för intresset för litteraturen.
              Vi har ju nu fått en ny sådan lag. Men för mig är det inte självklart
              att ett skolbibliotek i sig ökar läsintresset och förståelsen.
              Det viktiga med bibliotek, även skolbibliotek, är för mig den
              personal som finns i de byggnaderna.
            </seg>
            <seg n="8f65d3a9">
              Bibliotekspersonalens kompetens kommer att avgöra om den nya
              skolbibliotekslagen leder till det som eftersträvas. Detta väcker
              frågor på många håll. Hur lyfts personalens kompetens fram i detta
              avseende?
            </seg>
            <seg n="2acd8dc7">
              Det är också intressant att man i betänkandet skriver att skolbibliotek
              är viktiga för just läsförståelse, läsning och intresset för litteratur
              bland barn och unga. Det är lite märkligt att kopplingen mellan
              bibliotek och språk, oftast svenska språket, är så självklar.
              Men alla andra kunskapsområden glömmer vi gärna bort liksom alla
              andra ämnen. Även om biblioteken är fulla av bokstäver är meningarna
              och orden fulla av allt möjligt annat om historia fysik, kemi,
              dramatik, geografi, biologi och så vidare. Bibliotek är till för
              all kunskapstörst! Det är nog dags för oss att tänka på det och
              att se det.
            </seg>
            <seg n="ae787a86">
              Ett förslag till bibliotekslag en skrivelse, kan man väl säga
              är ute på remiss. Det har varit ett tryck från många håll. Äntligen
              har någonting kommit från kulturministern, någonting som många
              väntat på skulle komma. Man undrade när ett förslag till en ny
              bibliotekslag skulle komma eftersom den gamla började bli lite
              för gammal. Det fanns en utredning som legat klar länge. Även
              den började damma igen.
            </seg>
            <seg n="9b1f9662">
              I en interpellation tidigare i år ställde jag en fråga till kulturministern.
              I den debatten kom just ett löfte om att någonting var på gång
              och på väg. Då sades det att ett förslag till ny bibliotekslag
              antagligen skulle komma före julen. Men i dagens betänkande kan
              jag läsa att vi får vänta på den propositionen till våren 2013.
            </seg>
            <seg n="266efde2">
              Jag kan inte utläsa särskilt mycket nytt i den skrivelse som
              nu föreligger. Dock är en hel del bra och förtydligande. Det här
              med bibliotek verkar vara en svår sak.
            </seg>
            <seg n="c059825f">
              I det betänkande vi i dag behandlar kan jag läsa att en kommitté,
              den så kallade Litteraturutredningen, är på gång. Den ska svara
              på många fler frågor om hur litteraturens ställning ska stärkas
              i skolan, om hur vi ska analysera läsfrämjande insatser med flera
              uppdrag.
            </seg>
            <seg n="828c57ad">
              För mig och Miljöpartiet är biblioteken oerhört betydelsefulla.
              De är platser för ett demokratiskt möte icke-kommersiella mötesplatser
              som vi finner att det är allt svårare att hitta i dagens samhälle.
            </seg>
            <seg n="a11fca0e">
              Till biblioteket letar sig människor för att läsa sin dagstidning,
              många gånger på ett annat språk än svenska. Detta är både viktigt
              och bra för ett demokratiskt samhälle.
            </seg>
            <seg n="5f8f668f">
              Biblioteket är en plats där generationer möts, där människor
              känner ett stort förtroende för personalen och där man kan samtala
              i olika studiecirklar. Där finns språkkaféer och man har sagostunder.
              Där finns datorer och böcker. Det finns tunna och tjocka böcker.
              Det finns fina och fula böcker. Det finns spännande och tråkiga
              böcker. Och det finns en lugn vrå.
            </seg>
            <seg n="85593de3">
              Många av de verksamheter och uppdrag som biblioteken ombesörjer
              är sådant som det finns ett behov av i samhället och som biblioteken
              tar ett mycket stort ansvar för trots att ingen uttalat krav om
              det.
            </seg>
            <seg n="cd464bc1">
              I en av reservationerna om bibliotekens uppdrag lyfter vi i Miljöpartiet
              fram vikten av att en ny bibliotekslag även bör innehålla kvalitativa
              aspekter när det gäller mediebeståndet för att säkerställa mångfald,
              kvalitet och tillgänglighet för alla oavsett driftsform.
            </seg>
            <seg n="18d0c9ab">
              Vi anser att en reviderad bibliotekslag behövs eftersom den gamla
              helt enkelt känns omsprungen. Vi skulle önska att alla viktiga
              frågor om nationell samordning, gemensam katalog för samtliga
              bibliotek och möjligheten med digitala bibliotek ingick i ett
              sådant underlag till ny lag. Detta har vi med i en med Vänsterpartiet
              gemensam reservation i betänkandet.
            </seg>
            <seg n="f8b5c28f">
              Folkbibliotek är kommunernas angelägenhet. Det är något vi från
              riksdagen inte kan styra över. Dock kan vi tycka, ha åsikter.
              Folkbiblioteken är väldigt viktiga grundfundament i det svenska
              folkbildningssystemet som gillas av många och som vi tror att
              det är viktigt att slå vakt om. Detta har vi uttryckt i en reservation.
            </seg>
            <seg n="b8258ba2">
              I vår motion om bibliotekspolitiken har vi i Miljöpartiet lyft
              fram det faktum att för att bibliotek ska fylla sin funktion nu
              och i framtiden krävs det välutbildade biblioteksanställda med
              hög informationskompetens. Pedagogisk kompetens har också blivit
              allt viktigare då människor i alla åldrar individuellt ska söka
              information och tillföra sig ny kunskap. Drygt hälften av alla
              biblioteksanställda i dag är utbildade bibliotekarier.
            </seg>
            <seg n="9c1aed64">
              Framtidens bibliotek och kunskapssamhälle kräver att vi som medborgare
              så mycket mer kan filtrera, prioritera och kritiskt granska informationsflödet.
              Att lära oss källkritik, att sovra och att ifrågasätta det enorma
              flödet av information behöver vi se som lika självklart.
            </seg>
            <seg n="8f997ee6">
              Alla sökvägar som styr vilken information var och en av oss får
              upp då vi söker alltså den information som dyker upp beror på
              den information jag brukar söka på. Det är ett faktum som ger
              åtminstone mig lite rysningar.
            </seg>
            <seg n="b847a3c6">
              Medvetenheten och kunskapen om vad som påverkar mig hur det går
              till blir allt betydelsefullare. Framtidens bibliotekarier blir
              alltså inte mindre viktiga för att det går att googla information,
              utan deras roll blir ännu viktigare.
            </seg>
            <seg n="0694615e">
              Slutligen skulle jag vilja säga att litteratur- och läsfrågor
              samt biblioteken är otroligt viktig kulturpolitik precis som konst
              och estetik är. Jag tror att vi har en möjlighet att, och också
              behöver, lyfta fram de här frågorna otroligt mycket mer inom alla
              politikområden. Ju mindre viktig kulturpolitiken görs, desto mindre
              viktig blir den. Jag tror att vi behöver göra tvärtom. Det är
              allas roll i kulturutskottet i Sveriges riksdag.
            </seg>
            <seg n="6b3b8560">
              För den som läser, finns ingen gräns för antalet liv som går
              att leva, eftersom skönlitteratur, biografier och historiska berättelser
              erbjuder ett oändligt antal liv från många delar av världen och
              från alla tider.
            </seg>
            <seg n="8b265be2">
              Detta är ett citat som jag läste. Jag har haft svårt att hitta
              vem som har skrivit det, men det är alltså inte jag som har hittat
              på det.
            </seg>
            <seg n="c5a0d501">
              Avslutningsvis ställer jag mig bakom samtliga Miljöpartiets reservationer.
              Jag yrkar här och nu bifall till reservation nr 1.
            </seg>
          </u>
          <note type="speaker" n="272701d3">
            Anf. 50 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-a0ec15d001f4df7d-0" n="b0386b33">
            <seg n="7e899fbb">
              Herr talman! Jag vill börja med att yrka bifall till reservationerna
              11 och 12.
            </seg>
            <seg n="141d7610">
              Läsförståelsen och dess betydelse för individen i dagens och
              morgondagens kunskapssamhälle kan knappast underskattas. Sverige
              har haft en lång och stolt tradition på området, men resultaten
              på senare år med allt sämre läsförståelse, framför allt bland
              barn och unga, är mycket oroande.
            </seg>
            <seg n="316a6eb5">
              I Sverigedemokraternas senaste budgetmotion valde vi att satsa
              5 miljoner kronor mer än regeringen på läsfrämjande insatser för
              barn och unga. I likhet med många andra väntar vi också spänt
              på förslagen från Litteraturutredningen, som ju bland annat ska
              behandla frågan om läsförståelse.
            </seg>
            <seg n="0964add2">
              Om den forskningsantologi som Litteraturutredningen släppte tidigare
              i år är en fingervisning om i vilka banor man tänker, är jag rädd
              för att det finns en överhängande risk för att åtminstone mina
              förväntningar har varit förgäves. I de två kapitel som framför
              allt behandlar frågan om den försämrade läsförståelsen bland barn
              och unga nämns knappt de strukturella problem, kopplade till brister
              i skolsystemet och till invandrings- och integrationspolitiken,
              som jag tog upp då vi senast debatterade den här frågan i kammaren.
              I ett av kapitlen pekas i stället datoranvändningen ut som det
              stora problemet.
            </seg>
            <seg n="d222de68">
              Jag menar att det står en gigantisk elefant i rummet när det
              gäller diskussionen om den försämrade läsförståelsen bland barn
              och unga. Det är en elefant som jag tror att de flesta egentligen
              ser men som få verkar vilja tala om.
            </seg>
            <seg n="09d5b84c">
              Jag vill därför upprepa vad jag sade förra året: Skolverkets
              analyser visar att det i dag är 14 procent av de skoleleverna
              som är födda i Sverige av svenska föräldrar som inte når upp till
              en grundläggande nivå av läsförståelse. Siffran för skolelever
              som är födda i Sverige av utländska föräldrar är mer än dubbelt
              så hög, 30 procent, medan samma siffra för utlandsfödda skolelever
              i Sverige är hela 48 procent. Bland utlandsfödda elever som går
              på invandrartäta skolor ser situationen ännu värre ut.
            </seg>
            <seg n="96ebbf16">
              Merparten av skillnaderna mellan eleverna med svensk respektive
              utländsk bakgrund kan inte förklaras i socioekonomiska termer.
              Enligt Skolverket kvarstår två tredjedelar av skillnaden även
              efter man har polerat för socioekonomiska variabler. Det borde
              alltså inte råda något tvivel om att en av de allra viktigaste
              förklaringarna till den drastiskt försämrade läsförståelsen ligger
              i utformningen av den svenska invandrings- och integrationspolitiken.
              Det är något som också Skolverket ganska tidigt slog fast i sin
              rapport 227 om läsförståelse.
            </seg>
            <seg n="047abe49">
              Jag vill poängtera att anledningen till att jag tar upp detta
              inte är att jag på något sätt vill försöka skuldbelägga eleverna
              med utländsk bakgrund. Jag har full förståelse för de svårigheter
              som det måste innebära att komma ifrån ett många gånger bristfälligt
              eller till och med obefintligt skolsystem in i den svenska skolan
              och försöka tillägna sig kunskaper på ett främmande språk. Jag
              har också en enorm respekt för den halvan av de utlandsfödda eleverna
              som faktiskt lyckas nå upp till en grundläggande nivå av läsförståelse
              på svenska.
            </seg>
            <seg n="ea76b2cb">
              Att den uppkomna situationen inte på något sätt är de utlandsfödda
              elevernas fel förändrar dock inte det faktum att det är en potentiell
              katastrof både för eleverna och för samhället. Trots massiva insatser
              och resursallokeringar från både stat och kommuner i form av bland
              annat Storstadssatsningen, Välfärd för alla, Järvalyftet med mera,
              har situationen gradvis förvärrats snarare än förbättrats.
            </seg>
            <seg n="04272c56">
              Som jag sade inledningsvis kan läsförståelsens betydelse för
              möjligheten att klara sig i dagens och morgondagens kunskapssamhälle
              knappast underskattas. Den som inte äger språket kommer sannolikt
              att ha ytterst begränsade möjligheter att göra karriär eller att
              delta i den demokratiska processen. Förespråkarna av dagen invandringspolitik
              och deras väljare bör alltså ha klart för sig att man sannolikt
              aktivt bidrar till att permanenta utanförskapet för generationer
              framöver.
            </seg>
            <seg n="cd6c458d">
              Ett problem i sammanhanget är att regeringen har behandlat vuxenutbildningen
              på ett minst sagt styvmoderligt sätt. Det berövar sannolikt en
              hel del människor, svenskar såväl som invandrare med läs- och
              skrivsvårigheter, att ta igen det de har missat och få en andra
              chans.
            </seg>
            <seg n="8b7c179e">
              Ett annat ännu större problem är fasthållandet vid den numera
              statsbärande mångkulturella ideologin som hela tiden förvärrar
              situationen genom att skapa och upprätthålla segregation och parallella
              samhällen där man numera i princip kan gå från vaggan till graven
              utan att behöva tala svenska.
            </seg>
            <seg n="e4ac2fed">
              Det svenska samhällets ovilja och oförmåga att fullt ut försvara
              och bevara det svenska språkets och kulturarvets ställning är
              också temat för merparten av de motioner som jag valt att bifalla
              under behandlingen av det här betänkandet.
            </seg>
            <seg n="0b03c80e">
              Herr talman! Vi har valt att ge vårt stöd till motion 272 därför
              att vi tycker att det är lika principiellt fel att i dag ta bort
              de svenska ortsnamnen i fjällvärlden som det var att tidigare
              inte ha med de samiska namnen samt därför att vi har lyssnat till
              polis och fjällräddning i området som har vittnat om att den nya
              ordningen skapat förvirring och tidsförlust i samband med larm-
              och nödsituationer. Det är en förvirring som i en framtida extremsituation
              skulle kunna leda till att människoliv går förlorade.
            </seg>
            <seg n="b23a0e84">
              Vi har yrkat bifall till motion 317 angående punktskriftens ställning
              eftersom vi anser att personer med synnedsättning ska ha samma
              rättigheter som personer med hörselnedsättning. Vi anser att kraven
              från Punktskriftsnämnden och de synskadades organisationer om
              att synskadade ska ha samma lagstadgade rätt till ett läs- och
              skriftspråk som andra svenskar är fullt rimliga och berättigade.
            </seg>
            <seg n="62f51dea">
              Motion 322 har vi bifallit därför att vi anser det vara rimligt
              att svenskan ges samma officiella status i Sverige som de nationella
              minoritetsspråken har samt därför att vi av såväl principiella
              som säkerhetsmässiga skäl anser det är viktigt att stärka det
              svenska språkets ställning och att all information av allmänintresse,
              i synnerhet varningstexter, ska göras tillgängliga på svenska.
            </seg>
            <seg n="f0769cd0">
              Slutligen, herr talman, har vi bifallit motion 325 eftersom vi
              betraktar den finlandssvenska och den estlandssvenska minoriteten
              som en del av det svenska folket och av den svenska statens historia.
              Bevarandet av dessa minoriteters språk och kulturarv borde därmed
              vara en självklar angelägenhet för den svenska staten och i det
              här fallet en del av arbetet för Institutet för språk och folkminnen.
            </seg>
          </u>
          <note type="speaker" n="fbbf695f">
            Anf. 51 TINA EHN (MP) replik:
          </note>
          <u who="tina_ehn_aa733d" xml:id="i-46490986be83b694-1" n="93a5ba01">
            <seg n="1bbededf">
              Herr talman! Jag blev lite nyfiken när Mattias Karlsson höll
              sitt anförande utifrån betänkandet som handlar om litteratur,
              språk, läsande och bibliotek. Mattias nämnde att han har en stor
              respekt för människor som kommer hit från andra länder och har
              mycket att klara av i samhället.
            </seg>
            <seg n="4a77d185">
              Jag ser inte i de reservationer som i dag presenteras eller i
              er politik att det finns en ambition att öka läsförståelsen för
              alla medborgare. Vad har ni för tankar om att främja läsandet?
              Vad har ni för tankar för att hjälpa människor att klara svårigheterna
              och komma vidare?
            </seg>
            <seg n="ce038100">
              Förutom att ni vill ha olika krav tänker jag att det finns väldigt
              mycket man behöver göra för att stimulera människor att knäcka
              koder och hitta vägar in. Allt detta tycker jag är otroligt intressant.
              Det handlar om hur man kan möta människor, skapa en dialog och
              utveckla språket och så vidare.
            </seg>
            <seg n="d39cc9ca">
              Det skulle vara lite intressant att höra om det finns några sådana
              tankar hos Sverigedemokraterna.
            </seg>
          </u>
          <note type="speaker" n="9fb137b9">
            Anf. 52 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-1" n="b0386b33">
            <seg n="d5cc17b7">
              Herr talman! Som jag sade inledningsvis satsar vi 5 miljoner
              kronor mer än regeringen på läsfrämjande insatser för barn och
              unga. Det är ett exempel. Tittar man på andra områden föreslår
              vi också stora satsningar på skolan på alla nivåer i vår budget.
              Att stimulera läslust och läsande är framför allt en fråga för
              skolan.
            </seg>
            <seg n="44e57261">
              De insatser som vi gör är viktiga. Det handlar om läsfrämjande
              insatser och insatser som syftar till att stimulera intresse för
              och läsande av litteratur hos framför allt barn och unga. Men
              de problem jag pekade på och som är grunden till att vi har den
              här diskussionen är strukturella problem. De måste man angripa
              på andra sätt.
            </seg>
            <seg n="bc263b7d">
              Jag tror att vi skulle kunna ha hur många projekt som helst bokbussar
              och andra saker, skolbibliotek, mer personal på biblioteken utan
              att det skulle göra någon större skillnad för grundproblematiken
              i det här fallet. Den är att vi har en mycket större invandring
              är vad vi klarar av. Det pekar även Skolverket på i sin rapport
              med nr 227. Man kommer aldrig i fatt. De segregerade skolorna
              blir bara mer och mer segregerade, och när man väl har hunnit
              i fatt och kan hjälpa några barn med deras situation kommer det
              nya typer av problem och nya elever som har stora behov.
            </seg>
            <seg n="f3cd07bc">
              Att inte se de strukturella problemen och att inte vilja åtgärda
              grundproblemet i det här fallet är lite som att sitta i en båt
              som läcker och bara fokusera på hur man ska ösa i stället för
              att tänka på hur man ska stoppa läckan.
            </seg>
          </u>
          <note type="speaker" n="e8221494">
            Anf. 53 TINA EHN (MP) replik:
          </note>
          <u who="tina_ehn_aa733d" xml:id="i-46490986be83b694-2" n="93a5ba01">
            <seg n="9f10f701">
              Herr talman! Jag konstaterar att Sverigedemokraterna har lagt
              resurser i någon budget som de kan hänvisa till, men i dagens
              betänkande finns inga åtgärder som handlar om läsfrämjande insatser
              över huvud taget. Du talar inte speciellt mycket om det i ett
              bredare perspektiv, Mattias Karlsson, och ni pekar på problem
              som inte alla tycker finns. Att ni inte vill lyfta det här med
              läsfrämjande åtgärder för alla barn i en vidare kontext tycker
              jag är ett problem.
            </seg>
            <seg n="dd422b50">
              Det vore angenämt att få höra om de läsfrämjande insatserna gäller
              alla i samhället.
            </seg>
          </u>
          <note type="speaker" n="9b3e38cb">
            Anf. 54 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-2" n="b0386b33">
            <seg n="aceb1e54">
              Herr talman! Självklart gäller de alla. Vi vill öka stödet till
              de medel som Kulturrådet betalar ut för läsfrämjande insatser
              för barn och unga. Där har olika typer av projekt möjlighet att
              söka medel, och sedan får det bli en bedömningsfråga vilka som
              anses ha bäst förutsättningar att bli lyckosamma.
            </seg>
            <seg n="13ec3811">
              Jag tror att även om vi skulle satsa 20, 30 eller 40 miljoner
              extra på läsfrämjande insatser av den typ som Tina Ehn ofta talar
              sig varm för enstaka projekt och nedslag skulle det inte dramatiskt
              förbättra situationen. Om man inte inser var huvudproblemet ligger
              kan man inte lösa problemen. Det oroar mig faktiskt.
            </seg>
            <seg n="2b79255c">
              Det är lätt att stå och tala fint om enstaka projekt och få det
              att låta bra, men jag tror inte att det kommer att göra någon
              större skillnad. Tyvärr tror jag att vi kommer att få leva med
              ett utanförskap som kommer att vara i generationer på grund av
              den oansvariga politik som bland andra Tina Ehn har varit med
              och bedrivit.
            </seg>
          </u>
          <note type="speaker" n="5d7897cc">
            Anf. 55 BENGT BERG (V):
          </note>
          <u who="bengt_berg_3b50e5" xml:id="i-5d1b9bfb7103f143-0" n="f9ecc263" next="i-152d16e08217ebd6-0">
            <seg n="7e163a82">
              Herr talman! Kulturutskottets betänkande har litteraturen, språket,
              läsningen och biblioteken som tema, och dess minsta gemensamma
              nämnare kan sammanfattas i tre bokstäver bok. Boken, denna fantastiska
              uppfinning har sedan Gutenbergs dagar bidragit till kunskapens,
              civilisationens och demokratins utbredning.
            </seg>
          </u>
          <note n="23b3fc26">
            Herr talman! Jag yrkar bifall till Vänsterpartiets reservationer
            nr 1, 2, 5 och 10 som handlar om läsfrämjande insatser, litteraturstöd,
            bibliotekens uppdrag och digitala bibliotek.
          </note>
          <u who="bengt_berg_3b50e5" xml:id="i-152d16e08217ebd6-0" n="f9ecc263" prev="i-5d1b9bfb7103f143-0">
            <seg n="53281039">
              Låt oss begrunda vilken oersättlig styrka som vilar i själva
              språket. Hur kan man bättre än Bellman beskriva ljusets och sommarens
              ankomst i form av en fjäril på Haga för drygt 220 år sedan?
            </seg>
            <seg n="f59293a0">
              Bellmans bokstavsmåleri fyller oss med sommar, och 1700-talsfjärilen
              lever på nytt. Det finns en nästan visionär demokratisk tanke
              när Bellman låter minsta kräk i kärr och syra få vara med om sommarens
              under. Allt och alla ska finnas i tavlan för att den ska fullbordas.
            </seg>
            <seg n="35652c8b">
              Herr talman! Det borde vara en av kulturpolitikens viktigaste
              uppgifter att ge alla möjlighet att njuta av den oerhörda skatt
              som litteraturen är. Genom boken kan man inte bara lära känna
              sina egna känslor utan också erövra kunskap om samhället och tiden
              vi lever i. Boken kan göra oss bekanta med det som kanske är skrämmande.
              Boken kan ta dig med bakåt i tiden, runt om i världen, in i framtiden
              och in i en annan människa. Allt finns i böckerna, och det finns
              böcker för alla.
            </seg>
            <seg n="882b10b4">
              Men alla kan inte ta del av läsningens möjligheter, och det är
              vår uppgift att fråga varför. Varför avstå från den trygghet som
              själva språket skapar? Vad händer med den som känner sig utanför
              den samhälleliga gemenskapen? Vilka uttryck tar man till när man
              känner sig maktlös? Hur griper man fjärilshåven för att fånga
              allt det vackra?
            </seg>
            <seg n="402710af">
              Genom små, läsfrämjande åtgärder kan vi åstadkomma stora underverk.
              Skolan har en viktig uppgift i att ha böcker i bra skolbibliotek
              med kunnig och inkännande personal. I april skrev DIK:s ordförande
              Karin Linder att mer än 100 000 elever går i skolor utan fungerande
              skolbibliotek. Eleverna där missar förstås något viktigt när det
              gäller att höja sin egen språkliga och digitala kompetens. Detta
              är icke acceptabelt!
            </seg>
            <seg n="1ecf81b6">
              Herr talman! Vänsterpartiet vill tillsammans med Socialdemokraterna
              och Miljöpartiet satsa mycket mer på läsningen som leder till
              en positiv språkutveckling, och vi vill återuppta stödet till
              En bok för alla som ger ut kvalitetslitteratur för både barn,
              ungdom och vuxna till mycket rimliga priser. Dessutom har man
              utvecklat ett kontaktnät med bokombud på arbetsplatser, i hyresområden
              och på landsbygden.
            </seg>
            <seg n="68a32137">
              Herr talman! Så några ord om bokens väg på hälleberget. Bokmarknaden
              i sig präglas av stora konvulsioner. Det finns en berättigad oro
              över utvecklingen, vilket kan illustreras av en debattartikel
              i Svenska Dagbladet den 13 maj där förläggaren Kristoffer Lind
              tog upp frågan om den mediemakt som Bonnierföretagen tillskansat
              sig. Mycket av mångfalden som de små bokförlagen står för riskerar
              att hamna i medieskugga, och inte bara det själva distributionskanalerna
              täpps till när ägandet bestämmer vilka som ska synas.
            </seg>
            <seg n="59ec76cb">
              Du som inte syns finns inte. Så brukar det heta när det gäller
              reklam, och det gäller även i bokbranschen och på filmområdet.
              Paradoxen är att de som talar om konkurrensens välsignelse ofta
              själva strävar mot monopolets lycka.
            </seg>
            <seg n="724409f7">
              Litteraturens fria spelrum är en viktig fråga som den kommande
              Litteraturutredningen förhoppningsvis tar upp. Andra viktiga frågor
              är förstås upphovsrätten och givetvis författarnas, fotografernas,
              och illustratörernas villkor. Också de ska kunna leva av sitt
              arbete och få rimligt betalt.
            </seg>
            <seg n="98dd74c6">
              Boklånen bygger upp den så viktiga Författarfonden, och här har
              regeringen visat stor njugghet.
            </seg>
            <seg n="cfa082a2">
              För att stärka samarbetet mellan skolan och kulturområdet har
              vi i Vänsterpartiet föreslagit en höjning i budgeten med 10 miljoner
              som skulle kunna gå till de så kallade centrumbildningarna som
              kunde länka samman skolan med kulturskaparna.
            </seg>
            <seg n="4b7d9538">
              Herr talman! Den offentliga berättelsen om världen, var finns
              den? Jo, den finns på bibblan, och man kan läsa den på svenska
              språket och på alla de andra språken.
            </seg>
            <seg n="feee4953">
              En ny bibliotekslag är ute på remiss. Där saknar jag något som
              står i Unescos folkbiblioteksmanifest, nämligen att frihet, välfärd
              och samhällelig och personlig utveckling är grundläggande mänskliga
              värden. De kan bara förverkligas genom välinformerade medborgare
              med möjlighet att utöva sina demokratiska rättigheter och därigenom
              spela en aktiv roll i samhällslivet.
            </seg>
            <seg n="01d50af2">
              Vänsterpartiet vill slå fast bibliotekens oberoende från både
              politiska och kommersiella krafter, och dessutom vill vi ge biblioteken
              samma sorts rätt att sprida material digitalt som de har i dag
              att sprida böcker i fysisk form.
            </seg>
            <seg n="6f59f332">
              Vi vill bygga ut biblioteksersättningen så att den kan bli ett
              stöd att räkna med. För en bråkdel av de belopp som regeringen
              frikostigt delar ut i form av skattesänkningar för de rikaste
              skulle många fler kunna få chansen att arbeta heltid med böcker,
              musik och filmer. Bibliotekens möjlighet att avgiftsfritt låna
              ut olika slags medier ställer givetvis krav på gemensamma lösningar
              för överenskommelser med rättighetsinnehavare och upphovsmän och
              -kvinnor.
            </seg>
            <seg n="d283b44a">
              Herr talman! När vi diskuterar kultur gör vi det ofta i termer
              av nytta, lönsamhet eller vad det nu kan vara. Även om kulturpolitiken
              ska vara ett instrument för både det demokratiska samhällsbygget
              och vår gemensamma andliga tillväxt kan faktiskt en dikt rädda
              liv.
            </seg>
            <seg n="2f0cf6fb">
              Så här var det nämligen: En vinterdag var en gubbe ute och åkte
              sparkstötting på isen. Isen brast, och han hamnade i dödsskräcken.
              Då kom han på två rader i en dikt av Lars Gustafsson: Om du hamnar
              under isen, sök dig inte mot det vita utan mot det svarta. Det
              är där hålet finns.
            </seg>
          </u>
          <note type="speaker" n="da5e8c4f">
            Anf. 56 ELLEN JUNTTI (M):
          </note>
          <note n="2b3f4034">
            Herr talman! I dag debatterar vi kulturutskottets motionsbetänkande
            angående litteratur, språk, läsande och bibliotek. I betänkandet
            behandlar utskottet 28 motionsyrkanden från den allmänna motionstiden
            2011.
          </note>
          <u who="ellen_juntti_e4b286" xml:id="i-3e54d2371c63f941-0" n="fd7e7393">
            <seg n="16049756">
              Jag vill börja med att yrka bifall till förslaget i betänkandet
              och avslag på samtliga motioner.
            </seg>
            <seg n="8625c010">
              Att läsa är viktigt. Att läsa är utvecklande. Att läsa är att
              vidga sina vyer. Därför är det viktigt att väcka intresset för
              läsning tidigt i livet. Det har alliansregeringen förstått och
              tagit på allvar. I både Litteraturutredningen, som pågår, och
              förslaget till en ny bibliotekslag lyfts barn och unga upp som
              en prioriterad grupp.
            </seg>
            <seg n="43db3346">
              Herr talman! Internationellt sett ligger läsförmågan på en hög
              nivå i Sverige, men det finns skillnader i läsvanor och läsförmåga
              hos olika grupper. Undersökningar tyder på en negativ trend när
              det gäller läsförståelse, läsning och intresse för litteratur
              bland barn och unga.
            </seg>
            <seg n="bc4f5d11">
              Under den förra mandatperioden fick Kulturrådet höjt bidrag att
              fördela i syfte att öka läsandet. Satsningar gjordes inom skolan
              för att förbättra elevernas förmåga att läsa, skriva och förstå
              den lästa texten.
            </seg>
            <seg n="26e9e47d">
              För att stödja läsandet och intresset för litteraturen och tillgången
              till litteratur finns det i dag flera olika bidrag som fördelas
              av Kulturrådet. Det är till exempel bidrag för läsfrämjande insatser,
              litteraturstöd, distributionsstöd av litteraturstödda titlar till
              landets kommuner och inköpsstöd till folk- och skolbiblioteken.
            </seg>
            <seg n="26d18248">
              Varje år fördelar Kulturrådet ca 90 miljoner kronor till litteraturområdet.
              Bland annat fördelas ca 25 miljoner kronor i inköpsstöd till folk-
              och skolbibliotek för att främja barns och ungas läsande. Under
              2012 kommer Kulturrådet dessutom att lämna bidrag till läsfrämjande
              insatser på totalt 12 miljoner kronor. Bidraget kan sökas av kommuner
              och organisationer, och syftet är att utveckla nya metoder för
              att stimulera barn och unga att läsa.
            </seg>
            <seg n="743d6517">
              Kulturrådet fördelar också 37 miljoner kronor årligen i litteraturstöd.
              Syftet är att främja mångfald, kvalitet och fördjupning i utgivningen
              av litteratur, men naturligtvis även att främja spridning och
              läsning av litteratur. Under 2010 fick 722 titlar litteraturstöd.
            </seg>
            <seg n="7aba13ba">
              Låt mig säga några ord om den pågående Litteraturutredningen.
              I mars 2011 beslutade regeringen att tillsätta en kommitté, den
              så kallade Litteraturutredningen. Den ska analysera litteraturens
              ställning i dag och identifiera vilka områden som behöver utvecklas
              och förbättras. Utredningen ska analysera och föreslå hur barns
              och ungas intresse för läsning, eget skrivande och litteratur
              kan stärkas. Målet med utredningen är att den ska leda till ökat
              läsande och ett rikt utbud av kvalitetslitteratur. Uppdraget ska
              redovisas i september 2012.
            </seg>
            <seg n="b93c4f8e">
              Jag vill också säga några ord om biblioteken. Den nuvarande bibliotekslagen
              är från 1996. I den står det bland annat att till främjande av
              intresse för läsning och litteratur ska alla medborgare ha tillgång
              till ett folkbibliotek. Vidare ska varje kommun ha ett folkbibliotek,
              allmänheten ska avgiftsfritt få låna litteratur och kommunerna
              ansvarar själva för folk- och skolbiblioteken. Denna lag är dock
              föråldrad och behöver anpassas, för mycket har hänt sedan 1996.
              Därför har Kulturdepartementet nyligen skickat ett förslag till
              ny bibliotekslag på remiss. I förslaget står det bland annat att
              biblioteken ska ha skyldighet att arbeta för grupper som är särskilt
              prioriterade. Det är barn och unga, personer med funktionsnedsättning,
              nationella minoriteter och personer som har annat modersmål än
              svenska.
            </seg>
            <seg n="8be4c822">
              Herr talman! Jag tror att alla här inne i kammaren kan hålla
              med mig om att teknikutvecklingen går väldigt snabbt framåt. För
              några år sedan kunde vi till exempel inte föreställa oss en Iphone,
              som nu är en naturlig del i många människors liv. Därför föreslås
              att biblioteken i större utsträckning ska arbeta med andra medier
              än traditionella pappersböcker och tidskrifter.
            </seg>
            <seg n="8b1d7cb2">
              Kulturdepartementet föreslår också att all litteratur som lånas
              ut på biblioteken ska vara avgiftsfri. Detta föreslås alltså även
              gälla e-böcker, vilket varit föremål för många diskussioner. En
              förutsättning för förslagen är att folkbiblioteken även i fortsättningen
              ska vara ett kommunalt ansvar. Det innebär att bibliotekslagen
              inte ska bestämma med vilka driftsformer kommuner och landsting
              ska erbjuda sin biblioteksservice och verksamhet. Det ska kommunerna
              och landstingen själva bestämma. Förslag till den nya bibliotekslagen
              förväntas bli presenterade för riksdagen under våren 2013.
            </seg>
            <seg n="b0351ac7">
              Herr talman! Låt mig till sist säga några ord om språklagen.
              Den 1 juli 2009 trädde språklagen i kraft. I lagen anges bland
              annat att svenska är huvudspråk i Sverige. Det innebär att svenska
              är samhällets gemensamma språk som alla som är bosatta i Sverige
              ska ha tillgång till och som ska kunna användas inom alla samhällsområden.
              I lagen anges också att finska, jiddisch, meänkieli, romani chib
              och samiska är nationella minoritetsspråk och att det allmänna
              ska ha ett särskilt ansvar för att skydda och främja dessa språk
              liksom det svenska teckenspråket. Även rätten att utveckla och
              använda det egna modersmålet får stöd i lagen.
            </seg>
            <seg n="7f177a94">
              Institutet för språk och folkminnen har i uppdrag att bland annat
              sprida kunskap och material om det svenska språket och de nationella
              minoritetsspråken samt dialekter. Vidare ger myndigheten råd och
              upplysningar i språkfrågor och arbetar också med uppföljning av
              språklagen.
            </seg>
            <seg n="df73e209">
              Herr talman! Som jag nyss nämnde står det i språklagen om rätten
              att använda sitt modersmål. Och i och med att finska är mitt modersmål
              avslutar jag mitt anförande med att säga: Kiitos paljon!
            </seg>
          </u>
          <note n="bea6e04e">
            I skollagen, som trädde i kraft den 1 juli 2011, föreskrivs att
            alla elever i grundskolan, grundsärskolan, specialskolan, sameskolan,
            gymnasieskolan och gymnasiesärskolan ska ha tillgång till ett
            skolbibliotek.
          </note>
          <note type="speaker" n="619fe315">
            Anf. 57 KERSTIN ENGLE (S) replik:
          </note>
          <u who="kerstin_engle_9a0c5f" xml:id="i-c12ecc4efc1bf58e-1" n="ea3443dc">
            <seg n="9f7c7852">
              Herr talman! Nu har Moderaterna genom Ellen Juntti räknat upp
              allt bra som görs. Jag har ingenting emot att Kulturrådet fördelar
              anslag och att det avsätts pengar, men jag undrar ändå om inte
              Ellen Juntti är orolig. De här åtgärderna är inte tillräckliga.
              Det kommer ständigt nya rapporter om att läsklyftorna i samhället
              ökar. Ni har haft som mantra att man ska lära sig läsa, räkna
              och skriva. Det är ingen som kan säga emot det, men verkligheten
              är ju en annan.
            </seg>
            <seg n="e4ccd477">
              Klyftorna ökar när det gäller läsande. Klyftorna ökar när det
              gäller tillgång till digitala medier. Jag nämnde i mitt anförande
              att 1,7 miljoner svenskar inte har tillgång till internet hemma
              eller på arbetsplatsen. Klyftorna ökar när det gäller ekonomi.
            </seg>
            <seg n="ed2b0368">
              Är inte Ellen Juntti och Moderaterna ändå oroliga för detta?
              Inser ni inte att det kräver mer insatser?
            </seg>
          </u>
          <note type="speaker" n="1cb15cf5">
            Anf. 58 ELLEN JUNTTI (M) replik:
          </note>
          <u who="ellen_juntti_e4b286" xml:id="i-e553f40a46c78fce-0" n="fd7e7393">
            <seg n="414268c9">
              Herr talman! Jag vill börja med att säga att sedan alliansregeringen
              tillträdde 2006 har vi varje år ökat budgeten inom kulturområdet.
              Jag är glad för att kunna säga detta, inte minst med tanke på
              den finansiella oron. Många länder i Europa har fått dra ned kulturbudgeten
              kraftigt, vilket alltså vi inte har behövt göra. Det tycker jag
              är bra.
            </seg>
            <seg n="87ff13b5">
              Kerstin Engle tar upp frågan om huruvida jag är orolig och om
              det behövs mer. Hon säger att klyftorna ökar. Det är klart att
              mycket mer skulle kunna göras, men jag tycker ändå att vi inom
              Moderaterna och alliansregeringen gör mycket. Vi har ökat anslagen
              till läsfrämjande insatser. Som jag sade i mitt anförande satsar
              vi 90 miljoner per år inklusive de 25 miljoner som ska gå till
              barn och unga. Förutom detta finns under 2012 ytterligare 12 miljoner
              som kan sökas av Kulturrådet.
            </seg>
          </u>
          <note type="speaker" n="63df7980">
            Anf. 59 KERSTIN ENGLE (S) replik:
          </note>
          <u who="kerstin_engle_9a0c5f" xml:id="i-c12ecc4efc1bf58e-2" n="ea3443dc">
            <seg n="03f000e0">
              Herr talman! Det är bra att vi satsar på kultur i Sverige. Jag
              nämnde också i mitt anförande att vi har en god grund att stå
              på. Men nu har ni, Ellen Juntti, haft regeringsmakten ända sedan
              2006. Då borde man kunna se mer effekter av detta. Nu representerar
              Ellen Juntti även kulturministern, som anser att den största insatsen
              för kulturen i Sverige är 90 miljarder i skattesänkningar.
            </seg>
            <seg n="03d8f2ec">
              Ni har kommit med en ny lag om att det ska finnas skolbibliotek.
              Det är jättebra. Men varför tar ni inte upp detta direkt och ställer
              krav på skolbiblioteken? Skolbiblioteken får inte bli en snyltare
              på folkbiblioteken. Skolan ska ha utbildad personal vilka skolor
              det än gäller kommunala skolor eller friskolor. Jag hoppas att
              Ellen Juntti tillsammans med mig kan driva på att denna reform
              verkligen blir så som den är avsedd, även om jag har svårt att
              tro det med hänsyn till den vaga lagstiftning som har kommit till.
            </seg>
          </u>
          <note type="speaker" n="283ffe58">
            Anf. 60 ELLEN JUNTTI (M) replik:
          </note>
          <u who="ellen_juntti_e4b286" xml:id="i-e553f40a46c78fce-1" n="fd7e7393">
            <seg n="267a6782">
              Herr talman! När det gäller läsfrämjande insatser pågår den så
              kallade Litteraturutredningen, som jag sade i mitt anförande.
              Den ska nu analysera litteraturens ställning och komma med förslag
              på förbättringar. I direktiven står att barns och ungas läsande
              ska prioriteras. Vi får avvakta och se vad som hamnar på riksdagens
              bord när det gäller detta.
            </seg>
            <seg n="aa9bef3f">
              Skolbiblioteken och folkbiblioteken är ett kommunalt ansvar.
              Det är kommunerna som ska se till att det finns bra skolbibliotek
              och att det finns bra folkbibliotek. Det gäller var de ska ligga,
              vilket utbud de ska ha, tillgängligheten och även personalen.
              De ska följa bibliotekslagen, så jag är ganska trygg i att de
              klarar det.
            </seg>
          </u>
          <note type="speaker" n="d27d7a50">
            Anf. 61 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-3" n="b0386b33">
            <seg n="5c093e8c">
              Herr talman! Eftersom Ellen berörde språklagen kan jag inte låta
              bli att ställa en fråga som jag ställde till Folkpartiet och Christer
              Nylander förra året när vi hade denna debatt men som jag inte
              tyckte att jag fick något riktigt bra svar på. Frågan rör motionen
              om punktskriftens ställning.
            </seg>
            <seg n="bbf1b3c4">
              Som jag har uppfattat det anser majoriteten att punktskriften
              inte bör ha ett lagstadgat skydd på samma sätt som teckenspråket
              har eftersom punktskriften inte kan räknas som ett eget språk.
              Men om den nu inte kan räknas som ett eget språk, borde den då
              inte räknas som en annan form av svenska? Borde den inte därigenom
              få stöd av språklagen? Det måste ju vara det ena eller det andra;
              antingen är det ett eget språk eller så är det en annan form av
              skriven svenska. Det kan inte vara något mitt emellan eller ingenting.
            </seg>
            <seg n="8e11d075">
              Jag tycker att det vore rimligt att i båda fall ge de synskadade
              samma rätt till sitt läs- och skriftspråk som andra har.
            </seg>
          </u>
          <note type="speaker" n="be73fdfb">
            Anf. 62 ELLEN JUNTTI (M) replik:
          </note>
          <u who="ellen_juntti_e4b286" xml:id="i-e553f40a46c78fce-2" n="fd7e7393">
            <seg n="a7bfd412">
              Herr talman! I språklagen, som kom 2009, hade man diskuterat
              punktskriften. Man gjorde då bedömningen att det inte är något
              eget språk. Jag delar denna uppfattning.
            </seg>
            <seg n="f5df6f36">
              Däremot tycker jag att det är viktigt att punktskriften fungerar
              bra och utvecklas. Därför finns också Punktskriftsnämnden, som
              har ansvaret för att se till att man skyddar, bevarar och främjar
              punktskriften.
            </seg>
          </u>
          <note type="speaker" n="862204cb">
            Anf. 63 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-4" n="b0386b33">
            <seg n="1e2406c7">
              Herr talman! Punktskriftsnämnden försöker skydda, bevara och
              främja punktskriften. Därför har punktskriftsnämnden föreslagit
              precis samma sak som vi föreslog i vår motion, nämligen att punktskriften
              också ska omfattas av språklagen och ges samma ställning som teckenspråket.
            </seg>
            <seg n="27c530bf">
              Jag tycker att det är märkligt när man både förra året och i
              år i utskottets ställningstagande hänvisar till Punktskriftsnämnden
              och säger: Vi behöver inte göra så mycket mer, för vi har utsett
              denna nämnd som ska värna punktskriften! Men Punktskriftsnämnden
              vill ha ett lagskydd för punktskriften, precis som vi föreslår
              i motionen.
            </seg>
          </u>
          <note type="speaker" n="3c0ce9f3">
            Anf. 64 ELLEN JUNTTI (M) replik:
          </note>
          <u who="ellen_juntti_e4b286" xml:id="i-e553f40a46c78fce-3" n="fd7e7393">
            <seg n="498f2eab">
              Herr talman! Jag vill bara understryka att också jag tycker att
              det är viktigt med punktskriften. Det är viktigt att de synskadade
              kan ta del av litteraturutbudet på alla sätt och vis på samma
              sätt som vi som kan se kan göra det.
            </seg>
            <seg n="90e61765">
              Men i detta läge tycker jag att det räcker med Punktskriftsnämnden
              och att de tar sitt uppdrag på allvar och främjar och utvecklar
              punktskriften.
            </seg>
          </u>
          <note type="speaker" n="56f02953">
            Anf. 65 CHRISTER NYLANDER (FP):
          </note>
          <u who="christer_nylander_85e5f7" xml:id="i-91207336a0849dc1-0" n="82e09b99">
            <seg n="3063ce36">
              Herr talman! Jag måste erkänna att jag fortfarande funderar lite
              grann på slutsatsen av Bengt Bergs val av citat att man skulle
              söka sig efter mörkret. Jag är själv fundersam över mycket av
              det som händer på litteraturområdet och bokmarknaden, men jag
              väljer att i grunden vara optimist och söka mig mot ljuset. Jag
              tror nämligen att mänskligheten kommer att kunna lösa även denna
              utmaning.
            </seg>
            <seg n="eaa31507">
              Med detta sagt är det ändå rimligt att möta hela detta frågekomplex
              med ett stort mått av ödmjukhet. Jag har själv följt just dessa
              frågor mycket noga under flera år, oavsett vilket utskott jag
              har suttit i. På senare tid har jag också fått ett något nytt
              perspektiv genom att se det hela inifrån.
            </seg>
            <seg n="a8e6f71b">
              Jag möter en ganska stor ödmjukhet och ganska många frågor på
              området. En hel del människor funderar på bokhandelns den fysiska
              bokhandelns framtid. Många funderar på vad digitaliseringen innebär
              för litteraturen både när det gäller läsandet och när det gäller
              distribution och den ekonomiska logiken, marknadslogiken, på området.
              Det finns anledning att fundera på hur läsandet i sig utvecklas
              och hur de klyftor som många har varit inne på tidigare påverkar
              samhället, sammanhållningen och demokratin.
            </seg>
            <seg n="a426ffad">
              Samtidigt är det i grunden otroligt positivt att vi nu har ett
              samhälle där litteraturen är mycket mer närvarande och mycket
              mer lättillgänglig. Man kan nu handla böcker på många olika ställen
              och på många olika sätt. I grunden är vi på väg åt ett håll som
              jag tror kan vara bra och rätt.
            </seg>
            <seg n="f6329d6b">
              Men det finns en hel del men också. Forskningsläget visar till
              exempel och detta är viktiga frågor att det är helt avgörande
              för skolresultaten att man läser. Elever som gillar läsning har
              bättre resultat i skolan än de som inte gillar läsning. Det är
              en tydlig signal om att litteratur och läsning är viktigt för
              människans utveckling.
            </seg>
            <seg n="6aba4ade">
              Föräldrar som vill att barnen ska lyckas i skolan ska lägga mycket
              tid på att också få dem att älska att läsa för nöjes skull och
              för att förstärka sin läsförmåga och sin allmänbildning. SOM-institutet
              slår fast att det finns ett tydligt samband mellan läsning och
              klassresor. Detta är någonting som jag som liberal tycker är viktigt.
              Jag vill ha ökad social mobilitet i samhället. Då tror jag att
              det är viktigt att man också ser att det finns ett tydligt samband
              mellan förmågan att läsa bra och att resa sig ur sina omständigheter,
              där man är född.
            </seg>
            <seg n="ab215f76">
              Litteraturutredningen, som har diskuterats flera gånger i debatten,
              är central i detta. Den kommer att ge oss ny kunskap och nya underlag
              för att fatta beslut. Den har redan bidragit till beslutsfattandet
              genom att ge underlag för regeringens budgetproposition förra
              året om hur man skulle fördela ett ökat inslag på det läsfrämjande
              området.
            </seg>
            <seg n="e886f95b">
              Den forskningsantologi som kom för ett tag sedan visar på ytterligare
              utmaningar som vi står inför men också på de möjligheter som finns
              på området. Vi har bidrag som pratar om sjunkande läsnivåer och
              läskunskap bland nio- och tioåringar och om att klyftan ökar men
              också om att antalet människor som är riktigt duktiga läsare minskar
              samtidigt som de som har riktigt svårt för att läsa blir fler.
            </seg>
            <seg n="c05b5ac4">
              Jag tror att Mattias Karlsson har delvis rätt i sin analys att
              en del av förklaringen till statistiken är att många är födda
              i ett annat land och under sin första tid har bott i ett land
              där det inte fanns en fungerande skola. Om man är engagerad i
              dessa elever och vill öka läsningen finns det ingen lösning i
              att stänga gränser. Man måste fundera mycket mer på hur man hjälper
              dessa människor att lyckas i skolan och att lära sig läsa ordentligt.
            </seg>
            <seg n="f036e473">
              Det är slående att Sverigedemokraterna så pricksäkert slår ned
              på alla förslag som skulle kunna hjälpa dessa människor att läsa
              samtidigt som de påpekar att detta är ett stort problem. Ni vill
              i grunden inte lösa problemet.
            </seg>
            <seg n="5442abd0">
              Ulf Fredriksson skriver i sitt bidrag till forskningsantologin
              att de duktiga läsarna blir färre och de svaga läsarna, framför
              allt pojkar, ökar. Det är lite förvånande att även om vi diskuterar
              detta mycket här i kammaren i dag har debatten om dessa centrala
              frågor uteblivit i svensk politik. Det tycker jag är mycket tråkigt.
            </seg>
            <seg n="e5fc76d9">
              Folkpartiet inleder i sommar en kampanj för att främja läsning.
              Våra politiker kommer att vara ute på gator och torg och propagera
              för ökad läsning och se till att föräldrar läser mer med sina
              barn i sommar. Vi tror att sagostunden är viktig för att människor
              och samhälle ska vara förberedda för de globala utmaningar som
              vi står inför.
            </seg>
            <seg n="d1fe53a9">
              Skolan är en central del i detta. De reformer som vi nu gör på
              skolområdet för att främja läsning och svenska språket och öka
              kunskapen i skolan är i grunden reformer för att öka läsandet
              och se till att fler läser bra. De satsningar som vi gör på läsfrämjande
              inom kulturområdet ska inte ses isolerade. De är en del i ett
              stort paket som handlar om att lyfta skolan och se till att fler
              människor har kunskapen att läsa och att den språkliga utvecklingen
              blir bättre.
            </seg>
            <seg n="9fd5e6b3">
              Biblioteken är en annan del av det här politikområdet som är
              särskilt viktig. Kerstin Engle och många andra har lyft fram skolbiblioteken.
              Jag håller med om att det var en viktig reform att lyfta in dem
              i skollagen. Skillnaden är att det var vi som gjorde det; ni gjorde
              det aldrig. Debatten om att kravet på skolbibliotek ska finnas
              med i skollagen, inte bara i bibliotekslagen, har pågått under
              lång tid. Ni gjorde det aldrig. Det var vi som såg till att det
              blev så.
            </seg>
            <seg n="5cdac189">
              Jag tycker att man kan fundera på om man ska utveckla det ytterligare.
              Vad är ett skolbibliotek? Vad ska man betrakta som ett skolbibliotek?
              Ska man inte också ställa krav på att skolbiblioteken ska vara
              bemannade? Både skolbiblioteken och andra bibliotek är förvisso
              bra, men de blir så mycket bättre om där finns utbildad personal;
              det var Kerstin Engle och Tina Ehn också inne på.
            </seg>
            <seg n="81f5da61">
              När vi pratar om bibliotek och glömmer bibliotekarierna är det
              som att prata om skolan och glömma lärarna. Jag tror att bibliotekarierna
              är viktiga för samhället. Det är ytterligare ett exempel på ett
              kvinnodominerat akademiskt yrke med lång utbildning och väldigt
              låg lön. Att lyfta fram bibliotekarierna i samhället tror jag
              är en viktig strategi för ett Sverige som vill bli framgångsrikt
              i globaliseringens tid.
            </seg>
            <seg n="1918c6e9">
              Det finns en hel del tankar runt om i landet på att lyfta fram
              litteraturen lokalt. Det finns diskussioner om litteraturhus i
              Lund och i Göteborg. Det finns en ganska långtgående diskussion
              här i Helsingfors om ett internationellt litteraturhus. Man ser
              potentialen i att främja litteratur som något som stärker Sverige
              på lång sikt.
            </seg>
            <seg n="3070ba1d">
              Jag tror att kulturutskottet kommer att ägna en hel del tid framöver
              åt att diskutera litteratur, bibliotek, språk, lärande och läsande.
              Vid nästa tillfälle kommer vi att ha en mycket spännande litteraturutredning
              som diskuterar hur man stärker läsandet i globaliseringens tidevarv.
            </seg>
          </u>
          <note n="cf5c21e3">
            Jag yrkar med detta bifall till förslaget i kulturutskottets
            betänkande.
          </note>
          <note type="speaker" n="150a57cf">
            Anf. 66 BENGT BERG (V) replik:
          </note>
          <u who="bengt_berg_3b50e5" xml:id="i-ec269ef42acacc20-0" n="f9ecc263">
            <seg n="dd7ac0a6">
              Herr talman! När det gäller det mörka och det ljusa kan jag eventuellt
              trösta Christer Nylander med att jag inte odlar någon svartsyn
              för dess egen skull. Jag vill bara folkbilda lite. Den som har
              varit under isen vintertid märker ju att isen är vit och vaken
              svart. Det bygger på en fantastisk kunskap som en dikt av Lars
              Gustafsson kan förmedla.
            </seg>
            <seg n="b22c8fcc">
              Ibland kan det vara bra att inte se allt i vitt eller rosenrött.
              Man kan se det som det är och försöka göra något åt det. Vi har
              flera gånger berört frågan om en ny bibliotekslag. Jag vill fråga
              Christer Nylander: Vilken är Folkpartiets övergripande syn på
              bibliotekens mål? I bibliotekslagsdiskussionen är det mest medlen
              som diskuteras. Vad är målet eller funktionen med biblioteken?
            </seg>
          </u>
          <note type="speaker" n="575a398e">
            Anf. 67 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-1" n="82e09b99">
            <seg n="fd5c7984">
              Herr talman! Jag läste för ett par år sedan en dikt av Lars Gustafsson
              som handlade om att man i en potatisåker funnit en skridsko men
              bara den ena eftersom den andra fortfarande är i ett omlopp i
              evigheten. Jag hoppas att det inte finns något samband mellan
              den dikten och det som Bengt Berg förde fram.
            </seg>
            <seg n="8c5cbc19">
              När man analyserar ett samhällsproblem måste man, precis som
              Bengt Berg säger, vara noga med att se både det ljusa och det
              mörka. Man får inte bli så nattsvart att man glömmer att det i
              grunden finns positiva utvecklingstendenser som gör att litteraturen
              är mer tillgänglig och att det skrivs mer. Man måste också se
              att det finns en ökad klyfta när det gäller läsningen och att
              den ökade klyftan minskar möjligheten till ett samhälle med social
              mobilitet och minskar möjligheten till klassresor.
            </seg>
            <seg n="9eab8592">
              För mig som liberal är detta ett centralt perspektiv. Jag tror
              att det är viktigt att den enskilda människan får chansen att
              utvecklas utanför de omständigheter som man föds in i. Läsningen
              och kopplingen till en framgångsrik skola är då viktigt.
            </seg>
            <seg n="2b566cc8">
              Biblioteken har spelat en central roll i moderniseringen av Sverige
              och i bildningen av Sverige, och gör det fortfarande. Jag tror
              att biblioteken har en central roll för det demokratiska samtalet
              och att det är viktigt att det finns en icke kommersiell yta,
              som många har pratat om. Biblioteken har en förmåga att få människor
              att läsa mer. Jag skulle vilja att de mål som nu diskuteras i
              bibliotekslagsarbetet är tydliga när det gäller att biblioteken
              har ett uppsökande uppdrag att se till att fler människor läser.
              Det ska inte bara vara ett intresse för läsandet utan ett tydligt
              uppdrag att främja läsandet i sig.
            </seg>
            <seg n="8a4e9ef9">
              Ska man lyckas med det tror jag att samhället måste uppvärdera
              bibliotekarierna. Jag tror att de har en viktig roll för att få
              människor att läsa mer och för att få dem att bilda sig och skaffa
              nya kunskaper.
            </seg>
          </u>
          <note type="speaker" n="e892380d">
            Anf. 68 BENGT BERG (V) replik:
          </note>
          <u who="bengt_berg_3b50e5" xml:id="i-ec269ef42acacc20-1" n="f9ecc263">
            <seg n="85c94886">
              Herr talman! Det gläder mig att vi är helt överens om bibliotekariernas
              roll. Jag delar Christer Nylanders uppfattning att det är individer
              som läser. Det finns stora grupper som består av individer som
              inte läser. Olika kulturutredningar och undersökningar här i Helsingfors
              till exempel visar att det är djupnande klyftor mellan förorterna
              och innerstaden. Man bör därför satsa konkret och specifikt.
            </seg>
            <seg n="d522022f">
              Christer Nylander nämnde att skolbiblioteken eller bemanningen
              av dem är ett folkpartistiskt förslag, om jag fattade det rätt.
              Efter så lång regeringstid är det enligt Karin Linder på DIK-förbundet
              fortfarande 100 000 elever som inte har tillgång till ett fungerande,
              bemannat eller bekvinnligat skolbibliotek.
            </seg>
            <seg n="4dd20546">
              Vilken är Christer Nylanders kommentar till det? Vad tänker ni
              göra för att specifikt rikta bokinsatser och läsinspiration till
              dem som inte läser? Rent statistiskt kan det mycket väl vara så
              att läsningen totalt sett kan öka i landet, men att det bara betyder
              att de som redan läser läser tre gånger så mycket och att de som
              inte läser alls blir fler och fler.
            </seg>
          </u>
          <note type="speaker" n="d8283c8d">
            Anf. 69 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-2" n="82e09b99">
            <seg n="453d7c61">
              Herr talman! Det sistnämnda är rätt. Statistiken talar för att
              de som redan läser mycket läser ännu mer och att de som inte läser
              blir fler. Deras barn följer samma mönster.
            </seg>
            <seg n="cd16ed1a">
              De barn, framför allt flickor, som har mammor som läser mycket
              läser själva mycket, medan de pojkar vars pappor inte läser börjar
              inte själva läsa enligt statistiken. Det är klart att det finns
              undantag från den statistiken, men det finns anledning att ta
              den på stort allvar.
            </seg>
            <seg n="84d68bc7">
              En samlad åtgärd är att lyfta fram skolan och koncentrera skolan
              till ett kunskapsuppdrag, se den enskilda eleven och hjälpa henne
              och honom att söka nya kunskaper. Det gäller även det läsfrämjande
              vi tar upp i detta betänkande. Läsfrämjande ska inte bara utgå
              från vad som har fungerat tidigare, och inte bara utgå från vad
              som finns i dag, utan det handlar om att verkligen lära sig vad
              som fungerar. Vilka är de läsfrämjande projekt som ger effekt
              i verkligheten?
            </seg>
            <seg n="28db57b8">
              Det framgår av reservationerna i betänkandet att man vill så
              gärna bevara det man tycker finns och har varit bra. Men det är
              inte säkert att det alltid är bäst för framtiden.
            </seg>
            <seg n="16ef33c6">
              Vi behöver en diskussion om vad som är läsfrämjande på riktigt
              och vad som har god effekt. Den kunskapen tror jag att Litteraturutredningen
              kan hjälpa oss med.
            </seg>
            <seg n="195d4a0f">
              När det gäller skolbiblioteken trädde skollagen i kraft för inte
              så länge sedan. Det man kan göra är att skapa en tydlig lagstiftning
              och att det finns en tydlig inspektion av att lagstiftningen följs.
            </seg>
            <seg n="97091f8b">
              Vi har sett till att skolbiblioteken finns med i skollagen, och
              vi har sett till att det finns en skolinspektion som granskar
              att skollagen följs och därmed ser till att skolbibliotek finns
              tillgängliga för alla elever. Vi har ännu inte fått den effekt
              vi skulle vilja ha, men jag tror att detta är den väg vi måste
              gå.
            </seg>
          </u>
          <note type="speaker" n="627921a3">
            Anf. 70 KERSTIN ENGLE (S) replik:
          </note>
          <u who="kerstin_engle_9a0c5f" xml:id="i-c12ecc4efc1bf58e-3" n="ea3443dc">
            <seg n="a4e7c310">
              Herr talman! Jag gillar din debattstil, Christer Nylander. Jag
              gillar att du kan problematisera, att du ser problemen, till skillnad
              från företrädare vi har hört tidigare för den moderatledda alliansregeringen,
              som bara slår sig för bröstet om allt som har gjorts. Det är befriande
              att du kan se klyftorna i samhället, att du ser bristen på jämställdhet.
              Du talar dig varm för de goda resultaten av mammor som läser för
              sina flickor jämfört med pappor som inte läser för sina pojkar.
            </seg>
            <seg n="51bb10fa">
              Det fanns tidigare ett projekt som hette Läs för mej, pappa!.
              Det är lite synd att ni lade ned det projektet innan ni tog fram
              något som var bättre. Man måste också utvärdera innan bra saker
              läggs ned.
            </seg>
            <seg n="6cade695">
              Sedan hoppas jag att vi kan hjälpas åt med att följa upp skolbiblioteken
              så att de verkligen blir som du och din regering har tänkt dig
              och som vi i oppositionen tycker är bra.
            </seg>
          </u>
          <note type="speaker" n="29ef532f">
            Anf. 71 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-3" n="82e09b99">
            <seg n="98ebdb2c">
              Herr talman! Vi kan inte stå här och vara alltför mycket vänner.
              Därför blev jag mycket förvånad när Kerstin Engle i sitt anförande
              sade att vi skär ned på de läsfrämjande åtgärderna. Jag hoppas
              att det var en felsägning eftersom Kerstin Engle vet att vi successivt
              ökar resurserna. Vi ökade dem i den förra budgeten, och vi kommer
              förmodligen att fortsätta att se till att det finns goda resurser
              för läsfrämjande.
            </seg>
            <seg n="dbfa6738">
              Samtidigt som vi har ökat den totala budgeten tycker jag inte
              att riksdagen ska bestämma vilka läsfrämjande åtgärder som är
              de bästa. Vi ska ha en myndighet hos vilken många kan söka pengar.
              Det ska finnas mycket pengar till läsfrämjande åtgärder, men det
              måste finnas någon annan än riksdagen som bestämmer att just Läs
              för mej, pappa! eller En bok för alla eller vad projekten kan
              heta ska ges särskilda resurser.
            </seg>
            <seg n="853d8570">
              Nu har vi sett till att Läs för mej, pappa!-projektet, som jag
              tycker var bra, har samma chans som andra att söka pengar från
              den ökande potten för läsfrämjande som finns på Kulturrådet. Det
              är viktigt.
            </seg>
          </u>
          <note type="speaker" n="906f9230">
            Anf. 72 KERSTIN ENGLE (S) replik:
          </note>
          <u who="kerstin_engle_9a0c5f" xml:id="i-c12ecc4efc1bf58e-4" n="ea3443dc">
            <seg n="09f493a9">
              Herr talman! Vi är helt överens om att det behövs många olika
              projekt och insatser. Det är inte alltid vi riksdagsledamöter
              vet bäst. Men det är ändå synd att lägga ned något som vi visste
              fungerade innan det fanns en ersättning.
            </seg>
            <seg n="3ff15351">
              Nu sker stora omdaningar i samhället. Christer Nylander talade
              själv om den digitala klyftan. Många har talat om att kommunerna
              har ansvar för biblioteken. Vi kanske kan hjälpas åt i fråga om
              en biblioteksstrategi. Den har blivit än mer angelägen, och många
              är inne på samma linje.
            </seg>
            <seg n="74bfb230">
              Vi har inte talat om samverkansmodellen i samband med detta betänkande,
              men det har visat sig att just i samverkansmodellerna har biblioteken
              hanterats olika och fäst olika stor vikt vid hur biblioteken ska
              arbeta. Någon har talat om olika driftsformer på biblioteken.
            </seg>
            <seg n="2bcb141a">
              Hur ser Christer Nylander på att ha en gemensam biblioteksstrategi,
              som sedan olika aktörer ute i kommuner och regioner har att arbeta
              efter?
            </seg>
          </u>
          <note type="speaker" n="027b2387">
            Anf. 73 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-4" n="82e09b99">
            <seg n="8bfd42a7">
              Herr talman! Vi tog inte bort någonting innan det fanns någonting
              nytt. Vi såg till att det fanns en summa pengar som till och med
              har ökat sedan vi tog över makten, och flera olika projekt kan
              söka medel. Vi tog bort det som var specialdestinerat.
            </seg>
            <seg n="697fcce5">
              Vi är tydligen överens om att vi som politiker inte ska säga
              att just det projektet är det enda som fungerar och därför ska
              det projektet få ett specialdestinerat bidrag. Vi ökar potten
              och ser till att fler kan söka.
            </seg>
            <seg n="a7cc3dda">
              Det finns otroliga förväntningar på Litteraturutredningen. Jag
              tror att den kommer att ge oss nya verktyg för att skapa en litteraturpolitik
              som ser till att pengarna används där de ger effekt. Det är viktigt
              att göra. Pengar ska inte ges till det som finns eller har funnits
              för tillfället.
            </seg>
            <seg n="18d347bc">
              Jag är i grunden positiv till en nationell biblioteksstrategi.
              Den skulle vara bra, men det beror naturligtvis på vad den fylls
              med. Det är lätt att säga ordet strategi och tycka att det låter
              kraftfullt. Om den ska få effekt måste den också fyllas med något,
              och det beror på vad den fylls med. Jag tror att det är viktigt
              att det även i fortsättningen finns en decentraliserad makt över
              biblioteken, en mångfald i hur uppdraget tolkas lokalt, att de
              inte blir centralstyrda. Biblioteken måste fungera i sina närområden
              och fånga upp signalerna i samhället.
            </seg>
            <seg n="306915db">
              I grunden är jag positiv till att det finns en tanke om en nationell
              biblioteksstrategi. Vi återkommer i frågan.
            </seg>
          </u>
          <note type="speaker" n="3d00d689">
            Anf. 74 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-5" n="b0386b33">
            <seg n="944577d2">
              Herr talman! Det var trevligt att Christer Nylander instämde
              i min grundanalys av problemet. Sedan blev det tyvärr lite mer
              förvirrat.
            </seg>
            <seg n="928c7a6e">
              Först och främst anklagade Christer Nylander mig och mitt parti
              för att vilja stänga gränserna. Sedan sade han att det löser inga
              problem att stänga gränserna.
            </seg>
            <seg n="6168123e">
              Vi vill inte stänga gränserna, utan vi vill bara normalisera
              Sveriges invandringspolitik till en nivå som påminner om våra
              grannländers. Som Christer Nylander säkert vet är det inte Sverigedemokraterna
              som är extremister i invandringsfrågorna i ett europeiskt perspektiv
              utan det är snarare Folkpartiet och de övriga partierna i Sveriges
              riksdag som företräder en extrem hållning.
            </seg>
            <seg n="1d094570">
              Det är fel att säga att en mer ansvarsfull begränsad invandring
              inte skulle ge någon effekt på de problem vi talar om. Givetvis
              skulle det primärt bidra till att se till att problemen inte förvärras.
              Även när det gäller de befintliga problemen kan vi av Skolverkets
              rapport se att det är främst i de segregerade invandrartäta skolorna
              som problemen är störst. Jag har i många år sett problemen i Malmö.
              Man kommer aldrig i fatt. Det hjälper inte hur mycket man än gör,
              satsar och prioriterar eftersom det ständigt kommer in nya elevgrupper
              med lika stora eller ännu större behov. Det drabbar även dem som
              redan finns där och har problem.
            </seg>
            <seg n="1c94979a">
              Jag sade till Tina Ehn att den politik som bedrivs just nu påminner
              lite om att sitta i en båt med ett stort hål som läcker. Man sitter
              och diskuterar hur man ska ösa med en kaffekopp i stället för
              att börja fundera på att först plugga igen hålet och sedan ösa
              ut vattnet och ta tag i problemen.
            </seg>
            <seg n="16f7a643">
              Christer Nylander menar att vi säger nej till alla insatser,
              att vi inte vill lösa problemet. Vilka insatser säger vi nej till?
              Vi satsar mer än Folkpartiet. Vi satsar 5 miljoner mer på läsfrämjande
              insatser för barn och unga. Vi satsar mer på skolan och vuxenutbildning.
              Frågan är vad som är era lösningar och varför vi ska tro på att
              de lösningarna fungerar nu när de inte har fungerat tidigare.
            </seg>
          </u>
          <note type="speaker" n="b29c45a0">
            Anf. 75 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-5" n="82e09b99">
            <seg n="7a532899">
              Herr talman! Huruvida jag och Mattias Karlsson delar grundanalysen
              är väl en fråga om vad man menar med grundanalys. En anledning
              till att många elever inte klarar den svenska skolan är att eleverna
              kommer till Sverige under den tid som skolan pågår. Ju senare
              man kommer in i grundskolan, desto svårare blir det naturligtvis
              att lära sig det som man förväntas lära sig i grundskolan. Det
              är inte särskilt konstigt. Vi behöver inte göra någon skarp analys
              för att komma fram till den slutsatsen.
            </seg>
            <seg n="350b808c">
              Det handlar sedan om vad man gör i stället. Hur bemöter man den
              där utmaningen? Om en person pratar om sin båt som läcker säger
              man att han inte bara ska ösa ur utan också ska plugga igen hålet.
              Men det Mattias Karlsson gör är att vända sig bort till en annan
              båt.
            </seg>
            <seg n="1b0a2645">
              Det vi måste göra här är att hitta varje elev, att se att det
              är en enskild människa som drabbas av en skola som inte lyckas
              få fler att lära sig svenska ordentligt och en skola som inte
              ser till att fler får de kunskaper som krävs i skolan.
            </seg>
            <seg n="6087c48a">
              Då är Mattias Karlssons huvudslutsats att man inte ska ta emot
              så många som man gör i dag. Men mitt huvuduppdrag, som jag har
              formulerat för mig själv, är: Hur ser jag till att de elever som
              verkligen finns i skolan i dag och inte får de kunskaper som de
              har rätt till får den kunskap som de behöver för att klara sig
              i samhället?
            </seg>
            <seg n="614100a1">
              Det är en helt annan syn på hur man löser problematiken, även
              om vi identifierar samma problematik, att de som kommer sent till
              Sverige rakt in i grundskolan troligtvis har mycket svårare att
              lära sig det som man förväntas lära sig i grundskolan än vad de
              som börjar i förskoleklass har.
            </seg>
          </u>
          <note type="speaker" n="272c057c">
            Anf. 76 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-6" n="b0386b33">
            <seg n="7d4b1154">
              Herr talman! Jag vet inte om vi egentligen har så olika syn.
              Jag tror bara att vi ser lite olika på ordningen och vilket problem
              man ska ta tag i först. Självklart måste vi ta tag i de problem
              som finns. Självklart måste vi göra så mycket vi kan. Men att
              bara skylla på skolan, att den inte gör sitt jobb, tror jag inte
              heller håller streck.
            </seg>
            <seg n="9128bdd8">
              Man måste någonstans inse att det inte är rimligt att tänka sig
              att en pojke som kommer hit i tolvårsåldern, som aldrig har gått
              i skolan och som är analfabet, någonsin kommer att komma i fatt
              svenska elever när det gäller läsförståelse eller andra ämnen.
              Då hjälper det kanske inte hur mycket man än skyller på att skolan
              inte ser individen eller att det inte finns tillräckliga resurser.
            </seg>
            <seg n="6b2fcc2b">
              Men givetvis ska vi göra vad vi kan, och det gör vi också. Därför
              satsar vi mer på läsande när det gäller insatser för barn och
              unga, mer på gymnasieskolan och mer på vuxenutbildningen än vad
              Folkpartiet gör. Jag tycker snarare att det verkar vara Christer
              Nylander som inte har svaren och lösningarna.
            </seg>
            <seg n="138cd6d1">
              Jag har fortfarande inte hört något konkret om hur man ska lösa
              de här problemen. Christer Nylander erkänner att den politik som
              vi har fört nu har lett fram till att vi har ett alarmerande problem.
              Men jag har fortfarande inte hört någonting om hur den utvecklingen
              ska kunna brytas och dessutom hur insatserna ska bli så starka
              att vi kan komma till rätta med de problem som redan finns och
              som har skapats tidigare.
            </seg>
            <seg n="7498fa74">
              Från Folkpartiet kommer inga övertygande förslag över huvud taget
              på det integrationspolitiska området. Järvalyftet tog Erik Ullenhag
              fram för inte så länge sedan som det som skulle vara den stora
              lösningen, men vi såg resultatet: ytterligare ett fiasko, ytterligare
              hundratals miljoner rakt ned i soptunnan. Man förstår inte att
              detta är ett systemfel.
            </seg>
          </u>
          <note type="speaker" n="cc28e5bc">
            Anf. 77 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-6" n="82e09b99">
            <seg n="8aa10cec">
              Herr talman! Mattias Karlsson säger att han inte har hört någonting
              om vad Folkpartiet vill göra på skolområdet för att lösa de utmaningar
              som vi står inför. Då kan han inte ha lyssnat på den politiska
              debatten de senaste 1015 åren. Är det någonting som vi blir beskyllda
              för är det att nästan bara prata om skolan. Är det någonting som
              vi blir beskyllda för är det att i vårt arbete lägga väldigt mycket
              kraft på att fundera på hur skolan blir bättre.
            </seg>
            <seg n="14c005bc">
              Det är inte säkert att vi gör allting rätt, men vi är i alla
              fall ganska övertygade om att det som behöver göras är att se
              till att skolan får ett tydligare kunskapsuppdrag, att uppvärdera
              lärarna så att rätt människor söker sig till läraryrket och att
              ha höga ambitioner på varje elev. Varje elev ska mötas av höga
              ambitioner och stora förväntningar. Jag tror att det är en politik
              som kommer att lyfta skolan och kommer att se till att fler elever
              lär sig det som man förväntas lära sig i skolan.
            </seg>
            <seg n="970e3672">
              Men om man inte går nio eller tio år i svensk grundskola beroende
              på om förskoleklassen räknas in eller inte får man färre år på
              sig att lära sig det som man förväntas göra på de nio eller tio
              åren. Det måste vi möta genom att satsa mer resurser ibland; det
              är inte alltid som mer resurser är den enda lösningen. Skolorna
              kanske måste bli bättre på att arrangera förberedelseklasser under
              en kort period för att elever ska lära sig svenska språket och
              sedan gå in i den ordinarie grundskoleundervisningen så fort de
              kan.
            </seg>
            <seg n="523910dd">
              Det finns en lång rad saker som man kan göra, och det finns en
              lång rad saker som Folkpartiet och Alliansen har gjort. Det finns
              en lång rad saker som Folkpartiet nu föreslår för fortsatt skolpolitik
              som förbättrar integrationen men också, herr talman, eftersom
              vi ska hålla oss till ämnet, ser till att fler elever lär sig
              läsa ordentligt. Att kunna läsa litteratur och kunna läsa ordentligt
              är något av det viktigaste människor måste kunna för att klara
              sig i vårt samhälle och klara de utmaningar som vi alla står inför.
            </seg>
          </u>
          <note type="speaker" n="1e7b4457">
            Anf. 78 TINA EHN (MP) replik:
          </note>
          <u who="tina_ehn_aa733d" xml:id="i-46490986be83b694-3" n="93a5ba01">
            <seg n="2f8b021c">
              Herr talman! Också jag gillar Christer Nylanders sätt att hålla
              anföranden. Men nu ska vi inte vara så positivt inställda till
              varandra, har vi fått veta, så jag går över till kritiken.
            </seg>
            <seg n="c067e1ca">
              Även om Christer säger att de ofta förknippas med skolpolitik
              och att de pratar mycket om skolpolitik i Folkpartiet det vet
              vi allihop är jag inte speciellt imponerad av den skolpolitiken
              utifrån ett estetiskt perspektiv. Jag tycker att det saknas en
              viktig grund för kulturen och kulturens roll inom skolan och utbildningssystemen.
              Det har jag även påtalat för utbildningsministern i en interpellationsdebatt.
            </seg>
            <seg n="fc8603a3">
              Jag tycker att vi behöver lyfta upp det här mer. Därför är det
              bra när Christer försvarar att man har infört en skolbibliotekslag.
              Det är en väldigt viktig lag, tycker även jag. Sedan är det otroligt
              mycket som fattas i den lagen, och det är otroligt mycket som
              svajar och som är otydligt. Om jag inte är felunderrättad kommer
              det en rapport i morgon om hur det ser ut med det, och det kan
              bli intressant att följa för flera av oss inför vidare debatter.
            </seg>
            <seg n="89ae0764">
              Jag har hört att det är ungefär 250 000 elever i Sverige som
              inte har tillgång till skolbibliotek. Ungefär 25 procent av de
              skolbibliotek som finns i kommunala skolor saknar personal över
              huvud taget, och endast 8 procent har utbildad bibliotekspersonal.
              Här måste vi göra ett otroligt språng, och jag tror nog att Christer
              har de ambitionerna. Men det krävs ganska mycket politik. Det
              saknas naturligtvis också skolbibliotek och personal i friskolorna.
            </seg>
            <seg n="59b64257">
              Vi har en stor och viktig uppgift att lösa. Jag undrar hur Christer
              ser på det, för det ligger också under Skolverkets uppdrag.
            </seg>
          </u>
          <note type="speaker" n="df3f42f5">
            Anf. 79 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-7" n="82e09b99">
            <seg n="1a58f594">
              Herr talman! Om jag börjar bakifrån är det självklart viktigt
              att det är lika villkor för elever som går i fristående skolor
              och elever som går i kommunala skolor. Denna regering har bidragit
              till att villkoren för olika skolor har blivit mer lika, och det
              tror jag är viktigt.
            </seg>
            <seg n="a9d8941d">
              Det är också viktigt att man har höga ambitioner på detta område
              så att man, precis som Tina Ehn säger, inte nöjer sig med hur
              läget är inom skolbibliotekssfären i dag. Jag tror att det är
              rätt att man har en tydlig lagstiftning som säger att det ska
              finnas tillgång till skolbibliotek och samtidigt ser till att
              det finns en skarp inspektion i form av Skolinspektionen, som
              har möjlighet att vidta åtgärder gentemot dem som inte upprätthåller
              kraven i skollagen.
            </seg>
            <seg n="15dbb6f2">
              Vi får följa detta ganska noga och fundera på vad den ordning
              som vi nu har innebär och hur ordet skolbibliotek definieras när
              Skolinspektionen gör sina analyser. För mig är ett bibliotek någonting
              annat än en samling böcker. Det är svårt att tänka sig ett bibliotek
              utan att det finns utbildad personal, om det ska definieras som
              ett bibliotek. Vi får återkomma till det.
            </seg>
            <seg n="398757ff">
              När det gäller skolan och det estetiska innehållet tror jag,
              inte minst när vi pratar om skönlitteratur och läsande, att det
              som regeringen har gjort är centralt för att stärka den estetiska
              dimensionen i grundskolan, nämligen att satsa hårt på svenska
              i de tidiga årskurserna. Den läsa-skriva-räkna-satsning som regeringen
              har gjort under sina inledande år denna regeringsperiod är central
              av många skäl. Den ser till dels att fler elever får de grundläggande
              kunskaper som krävs, dels att de får en god kunskap om svenska
              språket ur ett estetiskt perspektiv.
            </seg>
          </u>
          <note type="speaker" n="ba3b2f0b">
            Anf. 80 PER LODENIUS (C):
          </note>
          <u who="per_lodenius_2b9bcf" xml:id="i-578aed0ddd5aacfc-0" n="cb20c123">
            <seg n="26c8d341">
              Herr talman! Genom litteraturen speglas vårt samhälle, samtidigt
              som det också bevaras för framtida historiebeskrivning. Litteraturen
              kan roa och oroa, skapa frågor och ge svar. Litteraturen är en
              viktig samhällsbärare.
            </seg>
            <seg n="ed70c0ed">
              För Centerpartiet är det därför väsentligt att alla har möjlighet
              att få tillgång till litteratur. Biblioteken, med sin fria utlåning
              av böcker, är en mycket viktig del i vårt demokratiska samhälle.
            </seg>
            <seg n="948ca2b1">
              År 1997 fick vi en bibliotekslag som garanterade den avgiftsfria
              utlåningen av böcker. Men sedan 1997 har mycket hänt, inte minst
              inom litteraturen och genom den snabba tekniska utvecklingen i
              vårt informationssamhälle.
            </seg>
            <seg n="3625e2b0">
              Det förslag till ny bibliotekslag som nu är ute på remiss känns
              därför angelägen, bland annat genom att den föreslås vara teknikneutral
              och att det särskilt anges att folkbiblioteken ska främja användningen
              av informationsteknik för kunskapsinhämtning och lärande.
            </seg>
            <seg n="be179a17">
              Tillgängligheten av e-böcker på biblioteken är en mycket angelägen
              fråga. Här har biblioteken i vårt land kommit olika långt. Det
              behöver vara möjligt för biblioteken att erbjuda ett smidigt system
              för ett digitalt bibliotek som ett komplement till det ska vi
              säga klassiska biblioteket. Även här finns det goda exempel ute
              i landet.
            </seg>
            <seg n="96d2c820">
              Genom en ökad möjlighet till digitalisering och med ökad kunskap
              inom området kan då också biblioteket än mer fungera som ett kompetenscentrum
              för mediekonsumtion. Här finns många möjligheter att utveckla
              nya tjänster.
            </seg>
            <seg n="43677959">
              Herr talman! Nyttan av bibliotek kan inte bara mätas i antal
              utlånade böcker eller antalet besökare. Biblioteket fyller en
              mycket större funktion än så.
            </seg>
            <seg n="c38d59e1">
              Biblioteket kan vara ett kommunalt informationscenter eller en
              lokal för andra kulturella yttringar än just litteratur. Det kan
              finnas samarbete med föreningar och folkbildningen, med studiecirklar
              och kulturevenemang. På många orter är biblioteket det självklara
              kulturcentret i vid bemärkelse.
            </seg>
            <seg n="8b092886">
              Vårt språk bär våra minnen och mycket av vår kultur. Därför är
              det centralt att främja språkkunskaper, inte bara i svenska utan
              även i andra språk. Stöd till minoritetsspråk är här en viktig
              del. Biblioteket är en viktig resurs i det arbetet. Därför är
              det bra att detta uppdrag förtydligas i förslaget till den nya
              bibliotekslagen.
            </seg>
            <seg n="17151420">
              I lagen förtydligas också att särskild uppmärksamhet ska ägnas
              barn och ungdomar och att folkbiblioteken även ska ägna särskild
              uppmärksamhet åt personer med funktionsnedsättning.
            </seg>
            <seg n="15f6c49e">
              För Centerpartiet är detta viktiga prioriteringar som än mer
              visar på vikten av ett bibliotek med en bred och utvecklande verksamhet.
            </seg>
            <seg n="0ebc707b">
              I förslaget till ny bibliotekslag tas också upp att man bland
              annat ska erbjuda litteratur på lättläst svenska. Jag har själv
              vid flera tillfällen motionerat om vikten av lättläst litteratur
              och också varit med och arrangerat en kurs i att skriva lättläst
              här på riksdagen. Det är bra och viktigt att man nu också i lagen
              förtydligar vikten av att göra text tillgänglig för fler.
            </seg>
            <seg n="874903b5">
              Herr talman! Biblioteken är i första hand en kommunal samhällsresurs,
              och så ska det också fortsätta att vara. Det är inom kommunen,
              på orten där biblioteket finns, som man ska utveckla sitt bibliotek.
            </seg>
            <seg n="9143e58d">
              Det kan handla om nya och moderna sätt att göra biblioteket tillgängligt
              kanske flytta ut en del av tjänsterna utanför bibliotekens fysiska
              väggar, samverka med omgivningen på nya sätt och kanske samverka
              med företag och föreningar.
            </seg>
            <seg n="6fce1af9">
              Många exempel finns i vårt land där man ser på biblioteket och
              använder det som en resurs och samhällsutvecklare. Jag är övertygad
              om att de flesta av dessa goda exempel inte hade kommit fram om
              biblioteken hade setts som en statlig angelägenhet.
            </seg>
            <seg n="3578f2d0">
              För att biblioteket ska var den samhällsresurs det borde vara,
              vara en del i en långsiktig och hållbar utveckling av det samhälle
              det verkar i, måste biblioteket också i fortsättningen vara en
              kommunal angelägenhet. Principen om det kommunala självstyret
              är här viktigt att bevara.
            </seg>
          </u>
          <note n="a073c19d">
            Med det, herr talman, vill jag yrka bifall till utskottets förslag
            och avslag på motionerna.
          </note>
          <note type="speaker" n="706d9744">
            Anf. 81 ROLAND UTBULT (KD):
          </note>
          <u who="roland_utbult_bfeef4" xml:id="i-4c2391e8b9bf1fd0-0" n="953aeb1d">
            <seg n="dd93d590">
              Herr talman! Först av allt vill jag yrka bifall till förslaget
              i kulturutskottets betänkande.
            </seg>
            <seg n="463d16de">
              Jag ville börja med de världsberömda orden av Tomas Tranströmer,
              2011 års Nobelpristagare i litteratur. Jag önskar alla i vårt
              land att få se djupen i dikten, i böckerna, i konsten och i kulturen.
            </seg>
            <seg n="e23ea675">
              Jag ansluter mig till det vi har hört om hur viktigt det är att
              problematisera hur det ser ut i verkligheten. Det går inte att
              förändra samhället om vi inte ser hur verkligheten är det är sant.
            </seg>
            <seg n="2cf40b7f">
              Samtidigt pågår det mycket runt om i Sverige som är positivt,
              så verkligheten är också positiv inte bara negativ när det gäller
              barns och ungas möjligheter och stimulans till läsning av böcker.
            </seg>
            <seg n="3ab45543">
              Som exempel kan jag nämna att man i Kungshamn utanför Uddevalla
              i Bohuslän varje år ordnar högläsning för barn, sexåringar, från
              kommunens alla skolor. Tanken är att introducera barnen i böckernas
              värld och att stärka deras läsförståelse. Det får positiva effekter
              för både barn och föräldrar.
            </seg>
            <seg n="52b7f608">
              Kultur är motstånd, skriver Kerstin Ekman. Man kan väl också
              säga att kultur är en motkraft, en motkraft till mycket av den
              ytlighet som vi möter och som vi fångas av ganska ofta, både du
              och jag. Det är en ytlighet som snillrikt levereras till oss,
              och det är väl inget fel på lättsam underhållning. Men man kan
              säga så här: Det äts som läckra bakelser. Men vi vet ju att med
              det låga näringsvärdet kan det vara förödande i längden. Det är
              alltså viktigt med bra kultur, bra läsning och bra inslag i sådana
              sammanhang.
            </seg>
            <seg n="d395164c">
              Det går inte att tvinga in människor i fördjupade upplevelser
              av kultur. Men man kan underlätta genom att skapa mötesplatser.
              Litteratur, språkförståelse och läsande är viktiga inslag när
              man ska växa som människa och börja förstå vem man är och vad
              man är i relation till andra människor, kunna se att man är en
              del av något större, något som är större än en själv.
            </seg>
            <seg n="d36dc823">
              Regeringen har tillsatt Litteraturutredningen, som försöker finna
              vägar för barn och unga att upptäcka glädjen i att läsa böcker.
              Utredningen ska också analysera och lämna förslag till hur litteraturens
              ställning ska stärkas i skolan och bland lässvaga grupper.
            </seg>
            <seg n="01f3f286">
              I varje kommun ska det finnas ett folkbibliotek. Jag måste säga
              att känslan av att gå in i ett bibliotek för alltid har satt sig
              i mitt inre som en mycket god och positiv upplevelse att komma
              in i ett bibliotek och känna att kulturen liksom sitter i väggarna
              och att rummen andas bildning, fantasi och nyfikenhet.
            </seg>
            <seg n="7f75fa5f">
              Biblioteken har en viktig funktion som mötesplats och för gemenskap.
              Det är kostnadsfritt och ska så förbli, och det är ett brett kulturutbud
              och även information som man får på biblioteket. Det är förutsättningar
              för en väl fungerande demokrati.
            </seg>
            <seg n="416900f9">
              Sedan har biblioteken naturligtvis en viktig roll när det gäller
              att främja läsning och att stimulera till läsning.
            </seg>
            <seg n="01f2fa9c">
              Herr talman! Förslag till ny bibliotekslag lär komma våren 2013.
              En viktig princip slås fast: att det kommer att vara avgiftsfritt
              även framöver och att alla ska ha tillgång till biblioteksservice.
            </seg>
            <seg n="14ada7da">
              En annan viktig instans är Statens kulturråd, som fördelar pengar
              till olika insatser, bland annat inköpsstöd till folk- och storbibliotek
              och bidrag till läsfrämjande insatser. Vi har hört siffror om
              det i dag, så det behöver jag inte ta upp just nu.
            </seg>
            <seg n="50c399a0">
              Men det finns, för att problematisera det hela, orosmoln i Sverige.
              Vi ser en negativ utveckling när det gäller läsförståelse och
              litteraturintresse hos barn och unga, och det är naturligtvis
              mycket allvarligt.
            </seg>
            <seg n="0751630d">
              De svaga läsarna är mest pojkar. Kanske har Zlatans självbiografi
              denna speciella dag, när vi ska bevittna Zlatan på tv bidragit
              till höjd läsfrekvens hos den kategori av pojkar som inte läser
              så ofta, och förhoppningsvis fortsätter de att läsa böcker, andra
              titlar. Vi vet att det är socialt betingat. Barn som kommer från
              läsande familjer fortsätter att läsa och läser mer, medan de som
              kommer från icke läsande familjer fortsätter att inte läsa. Det
              är väldigt allvarligt.
            </seg>
            <seg n="00065427">
              Fördelen med böcker är ju att man skapar sina egna bilder i stället
              för som på film få allt serverat. När jag läste Johnny Cashs självbiografi
              han är en av mina favoriter och sedan jämförde med den film som
              gjordes utifrån boken var bokupplevelsen mycket större än filmen.
              Boken var mycket bättre. Jag skapade mina egna bilder, och de
              stämde ganska dåligt överens med det som Hollywood sedan levererade.
            </seg>
            <seg n="41bbf165">
              Studieförbunden är en annan viktig folkbildare. Ett av Litteraturutredningens
              förslag är att just studieförbunden och folkbiblioteken ska finna
              nya former för samarbete. Jag tror att de flesta av oss på något
              sätt har varit involverade i eller kopplade till studieförbund.
              Jag själv har varit lärare i många år och även arbetat i studieförbund.
              De har varit en enormt viktig folkbildare och kommer nu säkerligen
              att fortsätta så också.
            </seg>
            <seg n="74aa94a7">
              Zlatans bok ökade efterfrågan på e-böcker. Här finns en spännande
              utveckling som antas komma att accelerera framöver. Det är suveränt
              att man kan ladda hem böcker och läsa, dessutom kostnadsfritt
              även om det handlar om ett visst antal dagar. Jag tror att det
              är 26 eller 27 dagar, och sedan släcks boken ned. Det som är problematiskt
              är bibliotekens kostnad på 20 kronor för varje utlåning. Om någon
              får för sig att låna till exempel 50 böcker blir det oerhörda
              kostnader. Det har man sett som ett problem i kommunerna, och
              en del har maximerat det antal böcker som man får låna. Sådant
              kommer dock säkerligen att lösas framöver.
            </seg>
            <seg n="1a036839">
              Flera krafter verkar för bibliotekens utveckling, inte minst
              när det gäller digitalisering och e-tjänster. Vi har hört en hel
              del redovisas här, så jag ska inte gå vidare in på det.
            </seg>
            <seg n="cbad3aef">
              Till framtidsfrågorna hör även tillgänglighetsfrågor. Jag sitter
              också i socialutskottet, och där hanterar vi många frågor som
              gäller funktionsnedsättning. Det är viktigt att man framöver kan
              lösa problemen med synskadades och andra gruppers möjligheter
              att läsa.
            </seg>
            <seg n="a83f38bf">
              Låt mig avsluta med att säga att det är viktigt med vår litterära
              historia, så att ungdomarna inte förlorar kontakten med historien.
              Det handlar också om den globala litterära utvecklingen, där Nobelpriset
              har betydelse i sammanhanget. Man måste få ett vidgat perspektiv
              på att det finns författare runt om i världen som är mycket bra.
            </seg>
            <seg n="96e1bc1f">
              Min familj brukar ge mig något av årets Nobelpristagares verk
              varje år, så jag har ett antal hemma och läser även dessa med
              glädje. Jag skulle vilja avsluta med några rader av vår store
              diktare Tomas Tranströmer, för det är en dikt som passar så i
              den tid vi just nu befinner oss i vid den här årstiden:
            </seg>
          </u>
          <note type="speaker" n="491a929b">
            Anf. 82 BENGT BERG (V) replik:
          </note>
          <u who="bengt_berg_3b50e5" xml:id="i-ec269ef42acacc20-2" n="f9ecc263">
            <seg n="6200fa5c">
              Herr talman! Tack, Roland Utbult! Det är ju inte svårt att hålla
              med om att Tranströmer är en god poet, och vi trivs båda i gläntorna.
              Jag är glad över att poesin då och då kan spela en roll här i
              riksdagen.
            </seg>
            <seg n="e14ee099">
              Du sade något som jag också håller med om. Du talade nämligen
              om kultur som motkraft och motstånd. Då skulle jag bara vilja
              ställa en ganska övergripande fråga, nämligen hur du, Kristdemokraterna
              och Alliansen ser på den utveckling i Sverige som går mot större
              och större monopolisering och makt över distributionskanalerna.
              Bonnierföretagen har en ifrågasatt makt. Det är en stor diskussionsfråga
              som berör många, inte bara de rödgröna utan väldigt många i den
              kulturintresserade befolkningen.
            </seg>
            <seg n="24a0ce91">
              Varken du eller jag lever i Helsingforss innerstad utan i det
              man kan kalla för det övriga Sverige. Risken är att vi får längre
              och längre till en bokhandel eller till en biograf som kan visa
              film. Jag skulle därför vilja veta lite om hur man i Kristdemokraterna
              ser på dessa tendenser i samhället att mångfalden skruvas ned
              och den monopolistiska enfalden breder ut sig.
            </seg>
          </u>
          <note type="speaker" n="80ce293f">
            Anf. 83 ROLAND UTBULT (KD) replik:
          </note>
          <u who="roland_utbult_bfeef4" xml:id="i-4c2391e8b9bf1fd0-1" n="953aeb1d">
            <seg n="bf5c268d">
              Herr talman! Tack, Bengt Berg! Så här tänker jag när det gäller
              Bonniers dominerande roll. En stark förlagsverksamhet ger ut väldigt
              många titlar. Jag är säker på att vi har läst väldigt mycket som
              Bonniers har levererat. Då kan man också ofta ge ut sådant som
              de små förlagen inte förmår publicera. Jag ser alltså en styrka
              i att det finns sådana starka förlagskrafter.
            </seg>
            <seg n="a90479ce">
              Jag kan i och för sig inte redogöra för hur stort deras inflytande
              är. Jag har inga siffror på hur stort det är i procent. Jag har
              dock själv sysslat med en del utgivning och har en liten förlagsverksamhet.
              Jag vet att det är väldigt svårt att ge ut om man har små medel,
              särskilt att ge ut andras verk som man får förfrågningar om. Det
              är nästan omöjligt.
            </seg>
            <seg n="2761f324">
              Jag tycker alltså att det är bra att det finns starka förlag
              som kan ge ut många titlar och även leverera sådant som vi annars
              inte skulle få läsa. Jag är faktiskt för det.
            </seg>
            <seg n="919c1b01">
              Sedan tycker jag väl att det måste finnas en stor mångfald i
              det här med allt det andra som kommer till. Jag kan inte tänka
              mig att det är någon som bedriver total monopolism i detta.
            </seg>
            <seg n="73d4f0ad">
              Jag är alltså för utvecklingen såsom den ser ut.
            </seg>
          </u>
          <note type="speaker" n="bf2f39ab">
            Anf. 84 BENGT BERG (V) replik:
          </note>
          <u who="bengt_berg_3b50e5" xml:id="i-ec269ef42acacc20-3" n="f9ecc263">
            <seg n="12b0cd3d">
              Herr talman! Jag tycker också att det är väldigt viktigt att
              det finns stabila och goda förlag som värnar om både tradition,
              samtidslitteratur och om den kommande litteraturen. I Bonniers
              utgivning finns det absolut många bra författare Kerstin Ekman
              med flera. Problemet är dock att Bonniers köper upp olika företag:
              Pocket Shop, Pocketgrossisten och olika distributionsföretag.
              På filmområdet finns samma tendens.
            </seg>
            <seg n="ced26916">
              Jag menar att det ur demokratisk yttrandefrihetssynpunkt finns
              en stor risk i detta. Jag trodde inte att tillväxttänkandet var
              så djupt rotat hos Kristdemokraterna.
            </seg>
          </u>
          <note type="speaker" n="09033906">
            Anf. 85 ROLAND UTBULT (KD) replik:
          </note>
          <u who="roland_utbult_bfeef4" xml:id="i-4c2391e8b9bf1fd0-2" n="953aeb1d">
            <seg n="c09b99c1">
              Herr talman! Vi har ju flera gånger här i dag hört att vi ska
              problematisera verkligheten. Visst kan jag hålla med om att ett
              för stort inflytande som gränsar till rent monopol naturligtvis
              inte hade varit särskilt lyckat här. Jag känner dock inte av det
              riktigt.
            </seg>
            <seg n="b42b710b">
              Jag tror på din beskrivning, Bengt Berg. Jag tror på det du säger
              om att man köper upp många små bolag och så vidare. Det måste
              naturligtvis finnas gränser för det. Det är dock inte jag som
              ska sätta dessa gränser, och det är knappast Sveriges riksdag
              heller, som jag ser det.
            </seg>
          </u>
          <note n="2b8f25b9">
            Överläggningen var härmed avslutad.
          </note>
          <note n="dd44e7ec">
            13 § Politik för det civila samhället
          </note>
          <note n="fdd3a5c4">
            Föredrogs
          </note>
          <note type="speaker" n="a4db6a09">
            Anf. 86 PETER JOHNSSON (S):
          </note>
          <u who="peter_johnsson_048172" xml:id="i-60b09523bd9d0716-0" n="cf714ab8">
            <seg n="a0c2a16f">
              Herr talman! Nu ska vi under någon timme debattera motionerna
              om det civila samhället. Ja, ni hörde rätt: det civila samhället.
            </seg>
            <seg n="4dcde6c9">
              Jag har sedan jag blev ledamot i kulturutskottet funderat över
              varför man ändrade ordet Folkrörelsesverige till det civila samhället.
              För mig säger det civila samhället ingenting. Men om man nämner
              folkrörelser ute i samhället i dag vet de flesta vad man pratar
              om. Därför kommer jag hädanefter att prata om den svenska folkrörelsen
              i stället för det civila samhället.
            </seg>
            <seg n="f91e6c48">
              I detta betänkande har vi socialdemokrater sju reservationer.
              Två av dem har vi tillsammans med V och MP. För tids vinnande
              yrkar jag bifall till reservationerna 8 och 9, men jag står naturligtvis
              bakom de övriga reservationerna.
            </seg>
            <seg n="9fbe3f55">
              En av reservationerna handlar om att värna idrotten. Var tredje
              vuxen är medlem i en idrotts- eller friluftsorganisation. Var
              femte vuxen gör frivilliga insatser inom idrottsrörelsen. Det
              är mer än en miljon människor som ger ett stort bidrag till vårt
              samhälles utveckling.
            </seg>
            <seg n="5ee49858">
              De ideella krafterna inom idrottsrörelsen gör ovärderliga insatser
              för att engagera och aktivera barn och unga. Denna unika situation
              ska vi utveckla och ta till vara. Vi vill värna idrotten som en
              del av vår gemensamma välfärd. Därför vill jag i dag fråga samtliga
              representanter från de borgerliga partierna: Finns idrott och
              kultur med när ni nämner välfärdens kärna? Om det inte finns med
              undrar jag: Vad är det då ni vill förändra? Jag tror att hela
              Idrottssverige vill veta det och vill veta hur ni tänker.
            </seg>
            <seg n="e4d313f7">
              Vi socialdemokrater prioriterar stöd till idrotten och sätter
              det före stora skattesänkningar. Jag vill, som sagt, veta om idrotten
              och kulturen ingår i detta, när ni pratar om välfärdens kärna?
              Jag vet att den moderata partisekreteraren direkt när han tillsattes
              nämnde att man ska satsa på välfärdens kärna. Jag vet också att
              det i den diskussion som förekommer inte ingår idrott och kultur.
              Detta vill jag alltså veta i dag.
            </seg>
            <seg n="f7656f52">
              Vi har också en reservation som handlar om stora mästerskap,
              exempelvis OS, till Sverige. För fyra år sedan lovade statsministern
              att Sverige skulle verka aktivt för att få hit flera stora internationella
              evenemang. Vad har hänt? Ja, enligt min mening har ingenting hänt.
            </seg>
            <seg n="f2a3b881">
              Jag tror att det är viktigt för ett litet land som Sverige att
              kämpa för stora arrangemang och mästerskap, både för turismens
              skull och för att unga idrottare ska kunna få se sina förebilder
              och utvecklas till morgondagens stjärnor. Här måste det finnas
              ett statligt engagemang. Vi får väl höra under dagens debatt om
              det engagemanget finns.
            </seg>
            <seg n="6fdf4274">
              Sedan har vi en reservation som handlar om jämställdheten inom
              idrotten. Idrottsrörelsen har under nära 30 år arbetat för en
              jämställd idrott. Även om idrottsrörelsen gjort mycket konstaterar
              Riksidrottsförbundet att det är långt kvar innan jämställdheten
              genomsyrar hela idrottsrörelsen. Kvinnor och flickor utgör fortfarande
              en minoritet av idrottsföreningarnas medlemmar och av specialförbundens
              styrelser likaså. Ordförandeskapet är fortfarande till stor del
              förbehållet männen.
            </seg>
            <seg n="f81ad6e2">
              Även bland landslagstränare och förbundskaptener dominerar männen
              kraftigt. Konsekvensen av detta blir ju att män och pojkar gynnas
              vad det gäller resurser, lokaler etcetera. Här måste staten ge
              en tydlig signal genom bidragsgivningen för att på det sättet
              öka arbetet för en jämställd idrott.
            </seg>
            <seg n="00e69754">
              Ett arbete inom idrottsrörelsen är att motverka trakasserier
              och diskriminering. Idrottsrörelsen är en av de största folkrörelserna
              i vårt land. Inom idrotten möts människor med olika bakgrund,
              och de bidrar till att motverka klassklyftor och segregation.
              Genom idrottsrörelsen finns goda förutsättningar för att skapa
              en långsiktig och hållbar integration. Men det förekommer trakasserier
              och diskriminering inom idrotten på grund av sexuell läggning,
              funktionsnedsättning, hudfärg eller etnicitet. Här måste också
              staten ge tydliga signaler i sin bidragsgivning, för det är så
              som vi också politiskt kan påverka utvecklingen inom våra olika
              folkrörelser.
            </seg>
            <seg n="9994645c">
              Herr talman! Till sist vill jag uttrycka min oro inför framtiden.
              Jag ser ett samhälle som håller på att växa fram där det är stora
              skillnader när det gäller att förverkliga sina drömmar.
            </seg>
            <seg n="e7c58706">
              I förra veckan var vi socialdemokrater i utskottet på besök i
              min hemkommun Trollhättan. Där informerades vi om att i en av
              fotbollsklubbarna i Trollhättan hade bara två av tio råd att betala
              medlemsavgiften. De fick vara med och spela fotboll ändå.
            </seg>
            <seg n="a64f7d5a">
              Vårt samhälle håller på att slitas isär, itu, och med den borgerliga
              politik som nu har förts lämnas fler och fler utanför. I familjer
              med arbetslöshet finns det barn och ungdomar som inte kan förverkliga
              sina idrottsdrömmar för att föräldrarna inte har råd. I familjer
              där långvarig sjukdom råder finns det barn och ungdomar som inte
              kan förverkliga sina drömmar, för man har inte råd. Och hur många
              Zlatan eller Carolina Klüft kommer vi inte att missa om vi inte
              ser till att alla får förutsättningar och möjligheter att förverkliga
              sina drömmar? Det är det som politik handlar om, och den ekonomiska
              politik som nu har förts gör att vårt samhälle inte håller samman.
            </seg>
            <seg n="263fdef7">
              Därför tror jag på ett återskapande av den svenska folkrörelsen,
              inte bara för samhället utan också för idrottens långsiktiga överlevnad.
              Det civila samhället har faktiskt nått vägs ände. Nu gäller det
              att vi tar tag i de problem som finns och skapar förutsättningar
              så att barn, ungdomar och vuxna kan förverkliga sina drömmar inom
              idrottsområdet.
            </seg>
          </u>
          <note type="speaker" n="19168bbf">
            Anf. 87 TINA EHN (MP):
          </note>
          <u who="tina_ehn_aa733d" xml:id="i-46490986be83b694-4" n="93a5ba01">
            <seg n="a44af67a">
              Herr talman! Det civila samhället här slår utskottet fast att
              ett starkt civilt samhälle stärker demokratin. Och som politiker
              utgår man från att det är en av de viktigaste byggstenarna för
              oss alla.
            </seg>
            <seg n="2e3e8333">
              Även om jag kan dela en del av det som Peter Johnsson nämnde,
              den oro som finns och att vi ser ett samhälle som i många fall
              delas, ska vi inte tillåta det. Vi ska inte fortsätta att låta
              det ske.
            </seg>
            <seg n="9be435a0">
              Många politiska områden griper in i det som kallas det civila
              samhället. Man kan säga att för att demokratin ska fungera i ett
              modernt samhälle behöver människor få möjligheter att delta i
              samtal där besluten växer fram. Det innebär att det måste finnas
              arenor där vi kan samtala sinsemellan och med varandra.
            </seg>
            <seg n="92eafbcf">
              I betänkandet finns tre reservationer som vi i Miljöpartiet har
              ställt oss bakom. En är reservation 9. Den handlar om trakasserier
              och diskriminering inom idrotten. Trots att det finns politik
              fastslagen om att endast organisationer som lever upp till flertalet
              kriterier om demokrati, jämställdhet och respekt för olika trosuppfattningar
              och människors olika förmåga ska kunna tilldelas bidrag och att
              detta är något som man arbetar med förekommer det olika former
              av trakasserier och diskriminering.
            </seg>
            <seg n="10bbd4b9">
              Vi vet alla att det behövs ett brett och ett målmedvetet arbete
              för att flytta positioner hos många människor. Vi behöver påverkas,
              och vi behöver förstå. Det är inte okej att människor trakasseras
              eller kränks på grund av sitt etniska ursprung, sin sexuella läggning
              eller någon form av funktionsnedsättning. Det är inte okej, och
              det är därför som vi i Miljöpartiet ser det som helt korrekt att
              ställa oss bakom reservationerna inom det här området.
            </seg>
            <seg n="4e6543a5">
              Vi har från Miljöpartiet också en reservation som handlar om
              statistik och vikten av att kunna få de här uppgifterna från relevanta
              myndigheter, att utveckla och följa upp statistik för den sociala
              ekonomin, föreningar, stiftelser, kooperativ med flera detta för
              att kunna synlig- och tydliggöra utvecklingstendenser.
            </seg>
            <seg n="9b472741">
              Enligt Tillväxtverket finns ingen offentlig samlad statistik
              eller möjlighet att via register söka kunskap om exempelvis arbetsintegrerande
              sociala företag. Vi ser att man på det här området svarar att
              det i dag är något som pågår. Det är i sig mycket bra. Man kunde
              kanske vara nöjd med det. Men då jag själv har försökt mig på
              att leta efter dylik statistik har det blivit noll träffar hur
              jag än har vridit och vänt på mina sökord och letat. Nu kan det
              vara en brist från min sida och inte från statistikmyndigheterna.
              Men jag har också inhämtat information från fler håll, och det
              verkar finnas mer att göra på det här området. Organisationer
              för civilsamhället har, om jag förstått det hela rätt, efterfrågat
              just detta.
            </seg>
            <seg n="d9385a23">
              En tredje reservation handlar om jämställdhet, framför allt inom
              idrottsområdet, och den har vi ställt oss bakom. Man kan tycka
              att det är väl självklart i dagens samhälle att vi ska vara jämställda.
              Och det är självklart, men det sker inte lika självklart. Precis
              det här konstaterar man också i svaret från majoriteten. Det står
              att en hel del återstår när det gäller jämställdhet inom idrotten.
              Det betyder att alla partier i Sveriges riksdag delar den uppfattningen.
              Det är gott.
            </seg>
            <seg n="8fb792f1">
              Till skillnad mot vad majoriteten bestående av Alliansen och
              Sverigedemokraterna anser, att det arbete som pågår från olika
              håll är tillräckligt, anser dock Vänsterpartiet, Socialdemokraterna
              och Miljöpartiet i den här reservationen att det inte räcker till.
              Det är ju så att trots att idrottsrörelsen i nära 30 år har jobbat
              för en jämställd idrott räcker inte det arbetet till. Mer behöver
              göras. Man kan ställa sig några frågor. Vem har de bästa träningstiderna?
              Vilka innehar ordförandeskap? Vem prioriteras?
            </seg>
            <seg n="e2b35c4b">
              När jag åker runt i landet i olika frågor jag jobbar en hel del
              med landsbygdspolitik är det jätteintressanta frågor att ställa
              till de personer jag möter som har något slags inflytande över
              hur hallar och idrottslokaler används: Hur ser det ut i er idrottshall?
              Vilka har träningstiderna och när? Har man gjort något specifikt
              för att flickors idrotts betydelse uppgraderas?
            </seg>
            <seg n="121806b0">
              Jag kan glädja alla med att jag avslutar innan åtta minuter har
              gått, och jag ställer mig bakom samtliga tre reservationer. Jag
              yrkar dock bifall bara till reservationerna 8 och 9.
            </seg>
          </u>
          <note type="speaker" n="03a5a3cb">
            Anf. 88 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-a0ec15d001f4df7d-7" n="b0386b33">
            <seg n="fdae34f4">
              Herr talman! Jag vill börja med att yrka bifall till reservationerna
              1 och 7.
            </seg>
            <seg n="2e2227ee">
              Det civila samhället utgör en tredje betydelsefull sfär inom
              det svenska samhället vid sidan av det privata näringslivet och
              den offentliga sektorn. Enskilda individers frivilliginsatser
              och de ideella föreningarnas, idrottslivets och de religiösa församlingarnas
              arbete har en stor betydelse för bland annat ekonomin, kulturarvets
              bevarande, kunskapsutvecklingen, folkhälsan och demokratin.
            </seg>
            <seg n="aaf7fd6f">
              Starka lokalsamhällen och en trygg och levande hembygd präglad
              av en stark medborgaranda, där människor oegennyttigt tar ansvar
              för samhället och andra medborgares välbefinnande, är en viktig
              faktor i byggandet av det goda samhället. Den ideella sektorn
              har i detta avseende en helt central funktion.
            </seg>
            <seg n="7efa8462">
              Det svenska civilsamhället har länge varit unikt i världen, både
              genom sin styrka och genom sin karaktär. Hur det svenska civilsamhället
              egentligen mår i dag tycks dock inte vara en helt enkel fråga
              att besvara. Rapporterna på området är inte helt samstämmiga.
              Flera rapporter från Ungdomsstyrelsen och SCB har pekat på att
              föreningsaktiviteten har sjunkit dramatiskt i alla åldersgrupper
              de senaste decennierna. Andelen ungdomar som är aktiva i en förening
              uppges exempelvis ha sjunkit från 50 procent 1994 till 34 procent
              2009. Samtidigt kan man till exempel i en rapport från Enheten
              för forskning om det civila samhället vid Ersta Sköndal högskola
              läsa att graden av samhällsengagemang och ideellt arbete är ganska
              stabil.
            </seg>
            <seg n="3bf0e9d6">
              Förklaringen till skillnaderna är väl att man åtminstone delvis
              mäter olika saker och att civilsamhället befinner sig i en omvandlingsprocess
              innebärande bland annat att idrotten har stärkt sin ställning
              samtidigt som engagemanget inom många andra samhällsområden tycks
              ha minskat, att det föreningsbaserade engagemanget har minskat
              i förhållande till det icke föreningsbaserade engagemanget samt
              att de äldre medborgarnas intresse för ideellt arbete tycks ha
              ökat samtidigt som de yngre medborgarnas intresse tycks ha minskat.
              Det faktum att ungdomars intresse för föreningsliv och ideellt
              arbete tycks vara avtagande riskerar naturligtvis att bli ett
              allvarligt problem för det civila samhället på längre sikt.
            </seg>
            <seg n="5822ac00">
              Herr talman! Eftersom jag redan har retat upp flera av mina kära
              riksdagskolleger i mitt tidigare anförande kan jag likaväl fortsätta.
              Därför tänkte jag säga några ord också om invandringens och mångkulturens
              negativa inverkan på det civila samhället.
            </seg>
            <seg n="502974e7">
              Civilsamhället lever i en intim och komplex symbios med det sociala
              kapitalet. En hög grad av socialt kapital inom ett samhälle ger
              ett starkt civilsamhälle, samtidigt som ett starkt civilsamhälle
              i sin tur ofta också ger ett starkt socialt kapital.
            </seg>
            <seg n="b0c8bf29">
              Jag har tidigare i den här talarstolen redogjort för den omfattande
              internationella forskning som visar att det finns ett direkt samband
              mellan förekomsten av en stark gemensam identitet inom ett samhälle
              och ett starkt socialt kapital. Robert D. Putnams med fleras slutsatser
              om att människor i mångkulturella samhällen förvandlas till sköldpaddor
              som sluter sig inom sina egna skal, bryr sig mindre om sina grannar
              och engagerar sig mindre i samhället tycks också ha bäring på
              svenska förhållanden. Det har bekräftats av flera skandinaviska
              studier såväl som av tillgänglig statistik.
            </seg>
            <seg n="16f2e0aa">
              Den danske historikern Niels Kayser Nielsen har visat att den
              tidigare mycket starka nationella identiteten i Sverige har varit
              en avgörande faktor för framväxten av såväl folkrörelserna som
              demokratin i vårt land.
            </seg>
            <seg n="2a856dd2">
              Nationalekonomerna Jordahl och Gustavsson visade 2006 i en studie
              vid Institutet för näringslivsforskning att den sociala tilliten
              och därmed det sociala kapitalet är betydligt lägre i mångkulturella
              bostadsområden jämfört med mer identitetsmässigt homogena bostadsområden
              i Sverige.
            </seg>
            <seg n="da169cac">
              En studie kring socialt kapital som genomfördes av Helsingforss
              läns landsting 2008 pekade på samma sak. Per Strömblad, docent
              i samhällsvetenskap vid Linnéuniversitet som har forskat på just
              hur tilliten till andra människor påverkas i mångkulturella områden
              sade så sent som den 27 april i år följande till Arbetarbladet:
              Oavsett andra resurser som utbildning och ekonomi tenderar personer
              att ha en lägre social tillit om de bor i ett invandrartätt område.
            </seg>
            <seg n="c4445b3b">
              Den befintliga statistiken från Ungdomsstyrelsen, SCB med flera
              visar att det här har en direkt effekt på det civila samhället,
              dels genom att invandrare såväl som infödda svenskar i de så kallade
              utanförskapsområdena har en låg föreningsaktivitet, dels genom
              att personer med invandrarbakgrund generellt har en signifikant
              lägre föreningsaktivitet jämfört med infödda svenskar.
            </seg>
            <seg n="6ea63ed0">
              Beträffande det sistnämnda förklarar Enheten för forskning om
              det civila samhället vid Ersta Sköndal högskola detta dels med
              socioekonomiska faktorer, dels med kulturella faktorer. Man säger:
              Många invandrargrupper kommer från icke demokratiska länder som
              saknar den starka föreningstraditionen vi har i till exempel de
              nordiska länderna.
            </seg>
            <seg n="a1a1c11a">
              Den extremt låga föreningsaktiviteten bland utomeuropeiska kvinnor
              talar också för att patriarkala och hedersrelaterade beteendemönster
              kan vara en annan kulturrelaterad variabel av betydelse när det
              gäller föreningsaktivitet.
            </seg>
            <seg n="dcb5768d">
              Sammanfattningsvis påverkar alltså den oansvariga invandringspolitiken
              och mångkulturalismen det civila samhället negativt, både genom
              att erodera det sociala kapitalet framför allt i vissa delar av
              landet och genom att kulturella värderingar som är negativa för
              föreningslivets utveckling blir mer vanligt förekommande i befolkningen.
            </seg>
            <seg n="6fd48104">
              Att många enskilda invandrare har gjort helt fantastiska insatser
              för civilsamhället, inte minst inom idrottens värld, gör tyvärr
              inte att det generella problemet försvinner. En enkel logik säger
              att om politiken fortsätter på samma sätt som den gjort hittills
              kommer dessa problem att växa sig större för varje år, och civilsamhället
              kommer i slutändan att försvagas.
            </seg>
            <seg n="78035028">
              Herr talman! Jag berörde tidigare svårigheterna med att få en
              riktigt klar bild av hur det svenska civilsamhället egentligen
              mår. En faktor förutom det som redan nämnts och som komplicerar
              saken är att kvantitativa mått som grad av föreningsaktivitet
              och antal ideellt arbetade timmar säger väldigt lite om kvalitet
              och innehåll på verksamheten. Enligt min uppfattning finns det
              i dag en ganska utbredd, naiv uppfattning om att alla former av
              föreningsverksamhet och ideellt arbete måste vara någonting positivt
              för samhället.
            </seg>
            <seg n="5ded6129">
              Det skulle därför behövas en, som Christer kanske skulle ha uttryckt
              det, problematisering, en ökad medvetenhet och vaksamhet kring
              det faktum att en icke oansenlig del av det ideella arbetet som
              utförs direkt motverkar snarare än främjar värden som demokrati,
              respekt för lagarna, respekt för oliktänkande och jämställdhet
              mellan könen.
            </seg>
            <seg n="47834682">
              Detta för mig in på motion 303, där det föreslås att regeringen
              bör se över möjligheterna att strama upp regelverket när det gäller
              stöd till organisationer och föreningar som aktivt uppmanar till
              brott mot svensk lag.
            </seg>
            <seg n="025d4b76">
              Med tanke på att stat och kommuner gång på gång gett stöd till
              direkt antidemokratiska och kriminella organisationer, med tanke
              på vad jag redogjorde för i samband med folkbildningsdebatten
              angående studieförbundens stöd till diverse våldsorienterade extremistgrupperingar,
              med tanke på Uppdrag gransknings reportage om tillståndet i svenska
              moskéer och med tanke på att Kulturrådet ganska nyligen beviljade
              litteraturstöd till en underavdelning till Syndikalistiska Ungdomsförbundet
              som av Säpo klassats som ett hot mot rikets inre säkerhet med
              mera, anser jag och Sverigedemokraterna att detta är en fråga
              och en motion som är värd att ta på allra största allvar.
            </seg>
            <seg n="7bda0b19">
              Ytterligare en fråga som är värd att ta på största allvar är
              den som lyfts fram i motion 285 angående idrott för äldre. Vi
              vet att idrott och friskvård kan motverka många ålderssjukdomar,
              bidra till att förhindra fallolyckor och också bidra till att
              bryta den ensamhet och sociala isolering som många av våra äldre
              tyvärr lider av.
            </seg>
            <seg n="bbdde8cf">
              Satsningar på idrott för äldre är dock inte bara bra för den
              enskilde. Det gynnar hela samhället. Studier från bland annat
              det danska socialdepartementet har visat att satsningar på äldreidrott
              är en samhällsekonomisk vinst genom att det medför minskade vårdbehov.
            </seg>
            <seg n="1eacbbbc">
              I vår senaste budgetmotion valde Sverigedemokraterna att satsa
              30 miljoner kronor mer än regeringen på äldreidrott och hälsofrämjande
              åtgärder för äldre. Vi pläderade också för att den verksamhet
              som finns bör permanentas. Vi är dock beredda att göra mycket
              mer framöver och därför instämmer vi i motionärernas förslag om
              att regeringen bör återkomma med förslag till hur äldres tillgång
              till idrott och fysisk aktivitet ska säkras i hela landet på ett
              bättre sätt än i dag.
            </seg>
            <seg n="9c45e215">
              Avslutningsvis, herr talman, vill jag för omväxlings skull lyfta
              fram två positiva saker som har hänt på det idrottspolitiska området
              det senaste året. Jag tänker dels på det faktum att regeringen
              bytte fot och numera tycks ställa sig bakom Riksidrottsförbundets
              förslag att tillåta begränsade utdrag ur brottsregistret för ledare
              inom barn- och ungdomsidrotten, detta i syfte att både skydda
              barn från övergrepp och stärka integritetsskyddet för ledarna.
            </seg>
            <seg n="2874231a">
              Den andra glädjande nyheten kom mer nyligen, då den så kallade
              Huliganutredningen under ledning av Björn Eriksson presenterade
              sina förslag innehållande både hårdare tag mot dem som vill förstöra
              idrotten och förslag om ett slut på den nuvarande ordningen där
              idrottsaktiebolag krävs på dyra polisnotor i samband med evenemang.
              Jag hoppas att regeringen tar till sig dessa tankar och att man
              snarast möjligt återkommer med förslag kring de frågor jag nu
              nämnt.
            </seg>
            <seg n="9c481196">
              Allra sist vill jag naturligtvis också ta tillfället i akt att
              rikta en varm lyckönskning till såväl det svenska fotbollslandslaget
              i Ukraina som till alla fantastiska idrottare som ska representera
              vårt land vid de olympiska spelen i sommar.
            </seg>
          </u>
          <note type="speaker" n="e19023c9">
            Anf. 89 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-e7944823d1703324-0" n="2c7914c2">
            <seg n="94cd2144">
              Herr talman! Det betänkande som vi nu lyfter fram innehåller
              en rätt vid blandning av olika frågor, men jag tycker att det
              främst handlar om idrott. De viktigaste och största frågorna handlar
              om idrottsrörelsen. Det finns en del annat som jag inte tänker
              beröra.
            </seg>
            <seg n="fc150084">
              Jag tänker koncentrera mig på några av de avsnitt som jag tycker
              väger lite mer än de andra sakerna. Vi återkommer säkert till
              den här debatten vid olika tillfällen.
            </seg>
            <seg n="468eb3e2">
              Först ska jag yrka bifall till reservation 11. Jag ställer mig
              naturligtvis bakom alla de reservationer som vi har skrivit under
              men lyfter fram enbart den.
            </seg>
            <seg n="ec56eed8">
              Idrotten är som alla vet vår absolut största folkrörelse. Det
              gör att många frågor som berör idrotten också berör det som kallas
              det civila samhället eller, som Peter Johnsson sade, Folkrörelsesverige,
              för det handlar faktiskt om det. Det innebär både att vi kan ställa
              krav på idrotten och att krav kan ställas på oss att stödja idrotten
              i de sammanhang där det behövs. En fördelning av medel för att
              underlätta det arbete som genomförs inom idrottsrörelsen behövs
              för att det ska ge resultat. Det innebär också att det är den
              demokratiska, gemensamma sektorn som bäst kan ge den trygghet
              som idrottsrörelsen behöver för att vara den kraft som vi förväntar
              oss att den ska vara.
            </seg>
            <seg n="612ebc1a">
              I ett antal år har skattesänkningar prioriterats före genomtänkta
              ekonomiska beslut. Det är inte bara sjuka och arbetslösa som i
              dag får betala för de ökade klassklyftorna i vårt samhälle. Jag
              menar att det också speglas inom idrottsrörelsen och inom idrotten.
              Det blir svårare att ha råd att idrotta, och det är tydligare
              i dag vilka som kan delta och har råd med idrott och vilka som
              står utanför. Naturligtvis hänger det ihop med den politik som
              förs generellt, och vi vill ändra på den så att även idrottsrörelsen
              ges bättre möjligheter att vara den positiva kraft den ska vara
              i samhället och även politiskt.
            </seg>
            <seg n="bbac3260">
              I dag vet vi att det genomförs viktiga insatser i jämställdhetsfrågorna,
              mot diskriminering och trakasserier, och det senast upptäckta,
              sexuella övergrepp. Men, det går att göra ännu mycket bättre.
              Med hjälp av oss kan det gå att ge mycket bättre stöd i arbetet
              inom idrottsrörelsen.
            </seg>
            <seg n="686fa0ba">
              Herr talman! Vi är alla fascinerade av de stora idrottsevenemang
              som genomförs runt om i världen. Många gånger är vi genom tv nästan
              på plats många är naturligtvis också på plats på arenan. Det är
              ofta en stark upplevelse, och prestationerna är många gånger mycket
              imponerande. Att hålla på sitt lag eller sin idrottare ger också
              ett mervärde för många av oss när vi ser på idrott i elitklass.
            </seg>
            <seg n="371f7722">
              Vänsterpartiet är positivt till att Sverige ska arrangera stora
              idrottsevenemang, men det finns också rätt många saker som ska
              genomlysas innan man kan gå in och skapa förutsättningarna för
              att så ska kunna ske. Det finns nämligen också baksidor med riktigt
              stora idrottsarrangemang som man måste vara medveten om innan
              man går in och stöder något sådant.
            </seg>
            <seg n="71b6ab31">
              I dag är fotbolls-EM aktuellt. Vi kommer naturligtvis allihop
              att bänka oss i kväll för att titta på matchen och hoppas på att
              Sverige ska vinna svenska framgångar. Det som kanske inte alltid
              lyfts upp är det som händer runt matcherna, utanför arenan. En
              sak är att belysa det aktuella landets situation. Ukraina har
              till exempel problem med demokrati och mänskliga rättigheter,
              och det måste också belysas i samband med arrangemangen. Man ska
              passa på att lyfta fram de frågor som finns.
            </seg>
            <seg n="86220163">
              En sak som har uppmärksammats, liksom vid fotbolls-VM i Sydafrika
              senast, är att prostitutionen ökar anmärkningsvärt i samband med
              stora arrangemang. Även annan brottslighet har en tendens att
              öka. Sådana här saker måste man ta med i beräkningen när man söker
              ett arrangemang. Många aktörer behöver vara inblandade för att
              motverka de negativa konsekvenserna av ett stort arrangemang i
              den bemärkelse som jag tar upp.
            </seg>
            <seg n="9cb57f13">
              Till det kommer den i dag som jag menar nästan ohämmade kommersialismen,
              något som kan berika riktigt stora företag på det nationella,
              regionala och lokala näringslivets bekostnad. Vid senaste fotbolls-VM
              i Sydafrika var det väldigt mycket diskussion om just det. Ett
              av syftena med ett stort evenemang är faktiskt att just hitta
              fördelar för näringslivet, det lokala, det regionala och det i
              Sverige, och de rent idrottsliga verksamheterna i landet. Då krävs
              ett väl genomtänkt koncept för att inte hamna fel.
            </seg>
            <seg n="c38d20ad">
              Vi i Vänsterpartiet är som sagt positiva till att arrangera stora
              idrottsfester i Sverige, men vi måste vara klarsynta och välja
              att söka de som vi tycker går att genomföra på ett bra sätt utifrån
              de aspekter jag har gett exempel på här. Det är klart att det
              vore spännande med ett vinter-OS eller ett fotbolls-EM till, som
              vi hade för tio år sedan, men jag tycker också att det är intressant
              att titta på om vi ska ha orienterings-VM och skidskytte-VM, som
              också är intressanta att arrangera för oss.
            </seg>
            <seg n="9fb39392">
              Herr talman! Till sist vill jag ta upp något som inte alltid
              lyfts fram i debatten. Det handlar om miljöfrågorna inom idrotten.
              Det är inte alltid frågor som självklart kopplas ihop med idrottsrörelsen.
              Vi menar dock att eftersom idrotten utgör en sådan viktig del
              av den samlade kraft som vi behöver för att lyfta dessa frågor
              är det också viktigt att belysa hur viktiga de är för idrottsrörelsen
              och för samhället i stort.
            </seg>
            <seg n="c33f2c86">
              Det finns några frågor som har varit rätt självklara inom idrotten
              när det gäller miljöarbetet: blyet i sportskyttets ammunition,
              motorsportens sökande efter renare bränslen och hur vi bäst bygger
              arenor på ett miljövänligt sätt. De har funnits med i tänkandet
              och i arbetet rätt länge, likaså de ekologiska varorna i fiket
              på den lokala idrottsplatsen.
            </seg>
            <seg n="9bea715c">
              Vi menar att frågorna även här hänger ihop med andra politiska
              beslut. Stadsplanering är ett sådant område. Att se fler stora
              jättearenor byggas i Helsingfors kan vara imponerande, men det
              hade nog varit bra med en genomtänkt strategi för att bygga mycket
              fler näridrottsplatser så att barn och ungdomar får nära till
              sin spontanidrottsplats, att alltid tänka på hur kollektivtrafik
              organiseras för att minska bilåkandet och även hur vi bygger nya
              stadsdelar så att utrymme ges för lek och idrott. Det är oerhört
              viktiga saker att tänka på ur just miljöaspekten. Det kräver också
              en genomtänkt strategi för en regering som säger sig värna just
              den utvecklingen inom miljöpolitiken. Vi tror att det finns mycket
              mer att utveckla inom till exempel infrastruktur och planering
              av det framtida byggandet. Vi kan ge signaler i den riktningen
              genom ett bra, genomtänkt bidragssystem på alla nivåer.
            </seg>
          </u>
          <note type="speaker" n="a68dc866">
            Anf. 90 AMIR ADAN (M):
          </note>
          <u who="amir_adan_5c2c2f" xml:id="i-0bc99a0a46e21423-0" n="8b28e70a">
            <seg n="736d5230">
              Herr talman! I dag ska vi debattera betänkande Kru8, Politik
              för det civila samhället . Betänkandet rör det civila samhället,
              idrott och friluftsliv, men majoriteten av motionerna berör idrottsområdet.
              Jag kommer därmed att fokusera just på idrottsfrågorna.
            </seg>
            <seg n="3f58b385">
              Att i dag debattera idrottsfrågor, samma dag som Sveriges herrlandslag
              i fotboll går in i Europamästerskapen som hålls av värdnationerna
              Polen och Ukraina, känns passande. I kväll kommer många svenskar
              att sitta bänkade framför tv:n eller kanske till och med är på
              plats i Kiev för att visa stöd för våra svenska fotbollsspelare
              och hoppas på nya framgångar.
            </seg>
            <seg n="fb66bbf7">
              För en del barn och ungdomar kommer detta evenemang att bli startskottet
              till att börja idrotta, möjligen till att få nya idoler att se
              upp till. För att lyckas att få så stor bredd som möjligt och
              fler som börjar idrotta behöver vi även en elit, och för att få
              fram en elit krävs en stor bredd. Att idrotten i Sverige i högre
              utsträckning än i de flesta andra länder är till för alla som
              bor här, oavsett social bakgrund och privata ekonomiska muskler,
              är nog en av de bidragande orsakerna till att Sverige fortsätter
              att producera världsstjärnor.
            </seg>
            <seg n="993a03cf">
              Det är den svenska modellen vi fortsatt ska värna. Det är som
              en omsorg om den svenska idrottsmodellen som regeringens stora
              satsning om 500 miljoner kronor årligen till Idrottslyftet ska
              ses. Denna satsning, som sjösattes 2007, är en tydlig ambition
              och uttalad önskan om att idrotten ska nå ännu fler och bli ännu
              bredare.
            </seg>
            <seg n="fd1ecb3f">
              Herr talman! Regeringen satsar lite drygt 1,7 miljarder år 2012
              på svensk idrott. Den gamla, oförutsägbara finansieringsmodellen
              där idrotten finansierades via Svenska Spel har ersatts av en
              modell med finansiering via skatten. Riksidrottsförbundet gör
              årligen en undersökning av hur det kommunala stödet till svensk
              idrott ser ut, och för 2011 framgår i en undersökning att nästan
              var fjärde kommun har ökat sitt stöd till idrotten under 2011.
              Bara drygt en tjugondel av kommunerna har sänkt detta stöd.
            </seg>
            <seg n="5a724de2">
              Vi är många som har sett nyhetsinslag eller reportage som visar
              på orättvisorna vad gäller jämställdheten mellan könen inom idrotten,
              och då i huvudsak när det gäller anläggningsmöjligheter. Jämställdhetsarbetet
              inom idrotten har pågått under en längre tid, men det finns väldigt
              mycket kvar att göra. Riksidrottsförbundet beslutade på sin senaste
              stämma, 2011, att revidera och komplettera jämställdhetsmålen
              för idrottsrörelsen samt gav i uppdrag till Riksidrottsstyrelsen
              att aktivt arbeta med jämställdhetsintegrering. Det visar på att
              Riksidrottsförbundet i dag arbetar aktivt med frågan, och det
              ser vi positivt på. Dock behöver vi se en klar förändring i framtiden.
            </seg>
            <seg n="51f08a3b">
              Slutligen, herr talman, är Sverige fantastiskt när det gäller
              idrott. Vår bredd bidrar till bättre folkhälsa, fostrar den växande
              generationen i ansvarstagande och social träning samt förgyller
              mångas tillvaro på läktaren och framför tv-apparaten hemma. Regeringen
              värnar vår svenska idrottsmodell. Detta visar man inte minst genom
              att satsa på den ekonomiskt.
            </seg>
            <seg n="b377364b">
              Med dessa ord vill jag yrka bifall till förslaget i betänkande
              KrU8 Politik för det civila samhället .
            </seg>
            <seg n="729d48e7">
              (Applåder)
            </seg>
          </u>
          <note type="speaker" n="584c93d5">
            Anf. 91 PETER JOHNSSON (S) replik:
          </note>
          <u who="peter_johnsson_048172" xml:id="i-60b09523bd9d0716-1" n="cf714ab8">
            <seg n="7acbcb96">
              Herr talman! I mitt anförande ställde jag en ganska tydlig fråga
              det var eventuellt också ett påpekande om man i framtiden kommer
              att vara lite mer inriktad på att med bidragsdelen skapa förutsättningar
              för att jobba mer aktivt när det gäller jämställdheten. Man gör
              mycket i dag, naturligtvis, som Amir påpekar här.
            </seg>
            <seg n="7b0b412f">
              Jag tror att vi är ganska överens om idrottspolitiken bland de
              flesta av partierna. Jag ser inte att det är så stora skillnader.
              Jag är dock som sagt oroad över följande: Ingår idrott och kultur
              i välfärdens kärna? Alliansens borgerliga partier har använt det
              begreppet i valrörelser och ute i debatter, men någonstans i ryggraden
              känner jag att idrott och kultur inte ingår i det. Det handlar
              i stället om vård, omsorg och skola.
            </seg>
            <seg n="2cab9e01">
              Jag skulle vilja ha ett förtydligande jag tror att hela Idrottssverige
              och kanske till och med Kultursverige vill ha ett förtydligande
              av om detta ingår där. Trygga i så fall utvecklingen när det gäller
              de kommunala bidragen framöver! Det är nämligen självklart så,
              vilket jag sade förut, att det händer en del i vår samhällsutveckling
              i dag. Klyftorna växer, vi har en massarbetslöshet och vi har
              en långtidsarbetslöshet som biter sig fast i familjer där barn
              och unga lever. Man har inte råd att vara med i idrottsföreningar,
              och man har inte råd att köpa idrottsutrustningar absolut inte
              i de dyraste sporterna som ishockey och eventuellt också ridning.
              Det ger naturligtvis långsiktiga effekter.
            </seg>
            <seg n="caae0c72">
              Min fråga till Amir är om han ser den utvecklingen. Om han ser
              den, vad vill han i så fall göra av den?
            </seg>
          </u>
          <note type="speaker" n="f0b921ff">
            Anf. 92 AMIR ADAN (M) replik:
          </note>
          <u who="amir_adan_5c2c2f" xml:id="i-0bc99a0a46e21423-1" n="8b28e70a">
            <seg n="a430e029">
              Herr talman! Som sagt: Jag tycker att det Peter Johnsson tar
              upp är väldigt intressant och aktuellt. Så är det.
            </seg>
            <seg n="b7c44ceb">
              Jag skulle vilja säga att vi absolut värnar idrotten och kulturen.
              Det kan man om inte annat se på våra anslag. Titta bara på satsningen
              på Idrottslyftet med 500 miljoner årligen! Det är för att se till
              att unga kommer in i idrottandet i tidig ålder och helst ser till
              att hålla på med detta i en äldre ålder i stället för att sluta
              i tidiga tonår. Vi satsar dessa 500 miljoner för att se till att
              få in den grupp som kanske inte har kommit in i idrotten, som
              kanske inte har den traditionen inom sin familj och kanske inte
              har idrottat tidigare. Vi försöker få nyanlända att hålla på med
              idrott och komma in i det svenska samhället vara en del av den
              svenska idrottsmodellen, helt enkelt.
            </seg>
          </u>
          <note type="speaker" n="8a12a538">
            Anf. 93 PETER JOHNSSON (S) replik:
          </note>
          <u who="peter_johnsson_048172" xml:id="i-60b09523bd9d0716-2" n="cf714ab8">
            <seg n="0eb0b4f9">
              Herr talman! Det verkar vara svårt att uttrycka orden: Ja, idrott
              och kultur ingår i välfärdens kärna. Jag skulle gärna vilja höra
              det.
            </seg>
            <seg n="208c0d4d">
              Vi är överens om det; vi hade Handslaget. Det var vår del när
              det gäller insatser för idrottsrörelsen i olika projektformer
              precis som Idrottslyftet är. Det var ju bara en fortsättning på
              en gammal socialdemokratisk politik, som jag tyckte var alldeles
              utmärkt.
            </seg>
            <seg n="ecdec7ae">
              Jag tror att det är viktigt att ha med att man ute i kommunerna
              kan känna att regeringen inte prioriterar idrott och kultur utan
              talar om vård, omsorg och skola. De ekonomiska medlen kommer att
              krympa i framtiden om inte regeringen tillskjuter mer pengar.
              Jag tror säkert att det under valåret kommer mer pengar till kommunerna
              under en kortsiktig period, men jag tror att det är oerhört viktigt
              för dem som jobbar ute i föreningarna och ute i kulturlivet att
              veta att man faktiskt ingår i välfärdens kärna.
            </seg>
            <seg n="1f3c358c">
              Sedan nämnde jag också en annan sak. Amir, ser du utvecklingen
              i samhället? Jag kommer ihåg på 90-talet då Sverige hade bostadsbubblan
              som sprack och vi fick skära ganska kraftigt i kommunerna. De
              barn och ungdomar som gick i förskolan och skolan då är de som
              i dag har blivit vuxna, unga människor. Deras skolgång har varit
              oerhört problematisk när det gäller resurser. På så lång sikt
              ser man alltså utvecklingen i ett samhälle.
            </seg>
            <seg n="efadc061">
              Det är det jag menar ser man det samhälle som växer fram just
              nu med ökade klyftor, massarbetslöshet och liknande saker ser
              man att det kommer att påverka även idrottsrörelsen långsiktigt.
              Vad ser Amir för möjligheter att påverka och skapa förutsättningar
              för att det inte ska ske? Jag sade förut att vi inte prioriterar
              stora skattesänkningar, vilket ni i Alliansen och i Moderaterna
              har fört fram. Vi vill i stället ha ett starkt välfärdssamhälle
              där idrott och kultur är en del. Håller du med?
            </seg>
          </u>
          <note type="speaker" n="fa1277e6">
            Anf. 94 AMIR ADAN (M) replik:
          </note>
          <u who="amir_adan_5c2c2f" xml:id="i-0bc99a0a46e21423-2" n="8b28e70a">
            <seg n="1c0bfa61">
              Herr talman! Nu ska vi se. Vi ska dela upp de olika frågor Peter
              har gått igenom.
            </seg>
            <seg n="9dd10596">
              Vi kan börja med Handslaget. Peter glömmer där att nämna att
              vi fördubblade det så kallade Handslaget, som nu är Idrottslyftet,
              i samma sväng. Det är alltså så att vi faktiskt har ökat det anslag
              ni en gång startade. Det är inte så att vi bara har bytt ett namn,
              från Handslaget till Idrottslyftet, utan vi har avsatt mer pengar
              till idrotten. Det är viktigt att poängtera.
            </seg>
            <seg n="42a06c0c">
              När det gäller klyftorna och möjligheten att idrotta eller inte
              idrotta är det självklart så att det kan vara tufft för vissa
              barn absolut. Det beror på hur situationen ser ut där hemma, hur
              föräldrarnas situation ser ut. Det är därför vi i regeringen har
              sett till att försöka få in folk i arbete. Det viktigaste är nämligen
              att komma in på arbetsmarknaden. Utan arbete är det svårt. Därför
              har vi gjort våra olika satsningar för att få in fler på arbetsmarknaden.
              Där var restaurangmomsen den senaste för att försöka få in fler
              på arbetsmarknaden. Vi behöver alla typer av jobb, och jag tror
              att det är det som är lösningen.
            </seg>
            <seg n="6363168a">
              Det gäller även nyanlända som kommer hit till Sverige och behöver
              integreras i samhället jobb är svaret på detta. Det skulle jag
              även säga om det som togs upp tidigare här i dag, att det är viktigt
              att få in nyanlända i det civila samhället. Det är det absolut,
              men vi kan inte tvinga in dem. Jag skulle säga att jobben är det
              viktigaste sättet att få människor att integreras.
            </seg>
          </u>
          <note type="speaker" n="f0342e7a">
            Anf. 95 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-e7944823d1703324-1" n="2c7914c2">
            <seg n="ff4b194e">
              Herr talman! Amir Adan talar väldigt mycket om idrott åt alla.
              Jag tänker fortsätta lite grann på det Peter Johnsson var inne
              på.
            </seg>
            <seg n="097675f6">
              Hur ser det ut i dag? Varför är det så att det är färre som har
              råd att idrotta? Varför är det fler som nu sitter i knipa och
              inte har pengar till detta? Vi ser alltså att det finns ett oerhört
              stort glapp mellan dem som har råd att idrotta och dem som inte
              har råd att idrotta, och klassklyftorna ökar.
            </seg>
            <seg n="ca22f52b">
              Det handlar om den generella politik regeringen för. Det är som
              jag sade inte bara arbetslösa och sjuka som betalar för politiken
              i dag, utan det är fler som gör det. Vi har en ökad barnfattigdom,
              vi har större klassklyftor och de ekonomiska skillnaderna blir
              större och större. Alla dessa bitar påverkar naturligtvis barn
              och ungdomar som vill idrotta. Det är ganska självklart.
            </seg>
            <seg n="dadc8512">
              Amir Adan tar också upp detta med Idrottslyftet, vilket är jättebra.
              Idrottslyft, handslag och vad det nu heter är oerhört viktiga
              verktyg för att få i gång idrottande bland barn och ungdomar.
              Men vad händer sedan, när man startar upp någonting man inte har
              råd att fortsätta med? Det handlar ju om det. Fortsätter man att
              titta på från att de är sju till att de är tio, tolv och fjorton
              ser man att Idrottslyftet inte finns med. De ska in i idrottsrörelsen.
              Har man inte råd att vara medlem och idrotta i en förening står
              man utanför i alla fall. Det här är sådant som måste besvaras
              med generell politik, och det gör inte den här regeringen, menar
              jag.
            </seg>
            <seg n="451933c1">
              Dessutom är det ett antal andra nivåer som ska påverkas. Kommunerna
              har, som Amir Adan är inne på, ökat med 25 procent. Men det är
              75 procent som inte ökar. Det innebär att det inte blir mer pengar
              i de kommunerna. Dessutom är det 5 procent som sänker, så beroende
              på summorna kan det ta ut varandra.
            </seg>
            <seg n="d08e786e">
              Jag menar att om man menar allvar med en politik som ger förutsättningar
              för alla att vara delaktiga i samhället måste man ändra på väldigt
              många saker, även när det gäller idrottspolitiken och framför
              allt det generella, att se till att alla har pengar. Då handlar
              det om att se till att folk har inkomster så att de klarar att
              göra det.
            </seg>
          </u>
          <note type="speaker" n="5b7cc397">
            Anf. 96 AMIR ADAN (M) replik:
          </note>
          <u who="amir_adan_5c2c2f" xml:id="i-0bc99a0a46e21423-3" n="8b28e70a">
            <seg n="13dab4ef">
              Herr talman! Självklart är det oroväckande om allt fler inte
              har råd att idrotta. Det är en oroväckande bild som Torbjörn Björlund
              poängterar.
            </seg>
            <seg n="fbebac39">
              Jag skulle säga att vi alla har ett ansvar att ta kontakt med
              den kommun som man själv bor i, för det är som sagt kommunerna
              och i det här fallet idrottsföreningarna som helt självständigt
              beslutar om medlemsavgifter. Det gör varken regering eller riksdag,
              utan det är kommunerna och även idrottsföreningarna som har ett
              självständigt bestämmande vad gäller medlemsavgifter. Men självklart
              har vi ett ansvar att poängtera för våra lokala politiker i respektive
              kommun om vi ser den oro som vi nu börjar se över att medlemsavgifter
              ökar.
            </seg>
          </u>
          <note type="speaker" n="9ff87737">
            Anf. 97 TORBJÖRN BJÖRLUND (V) replik:
          </note>
          <u who="torbjorn_bjorlund_e4a89e" xml:id="i-e7944823d1703324-2" n="2c7914c2">
            <seg n="9e62e363">
              Herr talman! Det är vackra ord men väldigt innehållslöst. Vi
              vet alltså att utvecklingen går åt fel håll i samhället. Det är
              större klassklyftor, och det är fler som har problem med sin ekonomi.
              Det är ganska självklart att det även drabbar idrottsrörelsen.
            </seg>
            <seg n="e95df3d5">
              Det är självklart att om kommunerna får mindre kommunbidrag från
              staten har de mindre möjligheter att påverka ekonomin. Om man
              inte menar att idrott och kultur ingår i välfärdens kärna, som
              det är fråga om här, är det klart att det är det som tar stryk
              först. Det är ett klassiskt problem inom kommunpolitiken.
            </seg>
            <seg n="eb02ea23">
              Det är fler som måste betala mer egenavgifter, högre medlemsavgifter
              till föreningar, och framför allt träningsavgifter, för det handlar
              mycket om det. Träningen kostar mer att genomföra, och man klarar
              inte kostnaderna om man inte tar in avgifter från de egna medlemmarna.
              Därför blir det svårare för dem som inte har råd. Det är allt
              fler som måste välja bort det här därför att de väljer annat som
              är mer basgrejer i livet än idrott och kultur. Detta är problemet.
            </seg>
            <seg n="094d5690">
              När det finns en tendens att lägga över skulden på idrottsföreningen,
              som ju är styrd av ekonomin, och inte se samhällets helhet i det
              hela, vad det är som styr även idrottsföreningarnas ekonomi, då
              är man blind för vari problemet ligger.
            </seg>
            <seg n="8d19a534">
              Ni återkommer alltid till jobblinjen fast vi vet att vi har en
              arbetslöshet som är större än någonsin i Sverige. Det är länge
              sedan vi hade en så hög arbetslöshet, speciellt bland ungdomar
              som kanske själva ska försöka hålla sig kvar i sin idrott när
              de blir 1820 år. Där finns det definitivt ett stort arbete att
              göra för den här regeringen som man inte har klarat av på sex
              år. Jag tror inte att man kommer att klara av det heller, därför
              att man har helt fel linje. Man ser inte problemen.
            </seg>
            <seg n="48dbd408">
              Den stora stötestenen är att om vi alltid sätter skattesänkningar
              före en satsning på välfärdssamhället kommer vi ingenstans i de
              här frågorna heller. Regeringen och regeringspartierna i riksdagen
              måste ta ställning till vilken väg vi ska gå.
            </seg>
            <seg n="022baf23">
              Vill vi fortsätta med det här ska vi satsa på någonting som verkligen
              ger någonting så att alla kan idrotta.
            </seg>
          </u>
          <note type="speaker" n="de9f6755">
            Anf. 98 AMIR ADAN (M) replik:
          </note>
          <u who="amir_adan_5c2c2f" xml:id="i-0bc99a0a46e21423-4" n="8b28e70a">
            <seg n="bbb73761">
              Herr talman! Min första fråga till Torbjörn Björlund är: Vad
              är din lösning på problemet? Jag hör bara kritik men inget svar.
            </seg>
            <seg n="de950700">
              Visst har medlemsavgifterna till viss del ökat till följd av
              kommunernas sänkningar. Men intäkterna från lotteriverksamhet
              eller de kringverksamheter som idrottsföreningarna tidigare hade
              har förändrats avsevärt mot tidigare situation. Idrottsföreningarna
              har i dag en annan situation att leva i kontra tio år tillbaka.
              De måste inse att de måste anpassa sig efter situationen.
            </seg>
            <seg n="3fea4dad">
              Det är viktigt att man försöker få in unga och deras föräldrar
              för att få intäkter på annat sätt. Självklart stöder kommun och
              stat, men det är också viktigt att idrottsrörelsen på olika sätt
              försöker få med sina unga och deras föräldrar in i detta för att
              få ned medlemsavgifterna till en nivå som är rimlig, så att alla
              har möjlighet att betala medlemsavgift.
            </seg>
            <seg n="acd09134">
              Det som gör mig lite orolig är att man gör allt mindre ideella
              satsningar eller försöker få in pengar på annat sätt, vilket gör
              att medlemsavgifterna därmed ökar. Och det är synd om inte unga
              har möjligheten att betala medlemsavgift. Men jag vill se en större
              ideell satsning även bland unga och föräldrar, som det var tidigare
              när man till exempel sålde bingolotter.
            </seg>
          </u>
          <note type="speaker" n="6718b18f">
            Anf. 99 CHRISTER NYLANDER (FP):
          </note>
          <u who="christer_nylander_85e5f7" xml:id="i-91207336a0849dc1-8" n="82e09b99">
            <seg n="90b690e9">
              Herr talman! Poeten John Donne sade en gång att ingen människa
              är en ö. Ibland används det som ett argument mot liberalismen,
              som om man skulle tro att vi tycker att varje människa är en ö
              och inte en del av ett större landskap, men det är ju fel. Vi
              liberaler är förvisso individualister, men vi vet också att människan
              inte klarar sig utan andra människor.
            </seg>
            <seg n="41e2f7bd">
              I själva verket är ett starkt civilsamhälle jag använder begreppet
              civilsamhälle en avgörande del för såväl den enskilda individens
              utveckling som demokratin. När klockan klämtar ska man inte bara
              fråga vem den klämtar för, för den klämtar alltid för dig för
              var och en av oss, som John Donne kanske skulle ha sagt. Han var
              också en stark förkämpe för individens rättigheter och värdighet.
              Men det måste stå klart att individen är viktigare än gruppen.
              Det är individen som har rättigheter, och gruppen får aldrig användas
              för att förkväva individen. Hänsyn till individen är viktigare
              än grupphänsyn. Vi behöver ha ett fritt föreningsliv och ett starkt
              föreningsliv, men det kan aldrig skapas utan individer.
            </seg>
            <seg n="f7cf1d21">
              Herr talman! Jag lyssnade på diskussionen från Peter Jonsson
              tidigare om begreppet civilt samhälle. Just detta begrepp ska
              ställas i relation till staten, inte till någonting annat. Det
              innebär att det civila samhället är större än Folkrörelsesverige.
            </seg>
            <seg n="6f904fc1">
              En stor del av det civila samhället är folkrörelser, kanske den
              dominerande delen, men allting som fångas i begreppet civilt samhälle,
              det vill säga det som inte är staten och det statliga, är inte
              folkrörelser. Det finns också utrymme för annat. Jag tror att
              det är viktigt att ha det perspektivet när vi diskuterar de här
              frågorna. Det civila samhället är mer än Folkrörelsesverige.
            </seg>
            <seg n="7e1e02f3">
              Jag har själv växt upp i den här delen av Sverige. Jag har ett
              förflutet i Idrottssverige. Jag var aldrig någon riktigt bra fotbollsspelare,
              men jag tyckte i alla fall att det var roligt, även om mina lagkamrater
              kanske inte tyckte att det var så roligt att jag var med.
            </seg>
            <seg n="1bfd9120">
              När man nu besöker Idrottssverige och det civila Sverige möts
              man av ett otroligt engagemang. Även om det i sina delar finns
              problem med att fånga in människor och hitta det engagemang som
              fanns en gång i tiden, finns det fortfarande på friidrottstävlingar,
              hockeymatcher, fotbollsmatcher och i frivilligorganisationer väldigt
              många människor som ägnar en stor del av sin fritid åt att se
              till att andra människor får det bättre. Jag tycker att det är
              fantastiskt. Vi som formulerar den här politiken måste verkligen
              fundera på hur vi underlättar för de här människorna att fortsätta
              sitt engagemang.
            </seg>
            <seg n="7c59c22f">
              Vi ska inte lägga nya hinder utan riva gamla, vi ska inte skapa
              nya skatter utan ta bort gamla och vi ska inte skapa nytt krångel
              utan minska krånglet för de människor som lägger ned så mycket
              tid av sin fritid för att underlätta för andra människor. Det
              gäller idrotten, det gäller amatörkulturen, och det gäller alla
              andra delar av det civila Sverige.
            </seg>
            <seg n="4c510d5d">
              I detta betänkande finns det också en lång rad förslag på hur
              man skulle kunna förbättra det civila samhället. Det finns också
              ett stort engagemang i riksdagen för de här frågorna, vilket jag
              tycker är väldigt bra.
            </seg>
            <seg n="dfa6aefe">
              Samtidigt som vi säger att det finns mycket som är bra i det
              civila samhället och i Folkrörelsesverige kan vi inte blunda för
              problemen. Några av de saker som tas upp i betänkandet är till
              exempel hinder för människor med funktionsnedsättning, jämställhetsproblematik
              och till och med brott mot barn i form av sexuella övergrepp.
              Det är viktigt att vi är väldigt tydliga med att det inte kan
              accepteras. Men vi måste också fundera på hur vi bekämpar detta
              tillsammans med Organisationssverige och det civila samhället
              och inte använder de här avarterna till att detaljstyra och öka
              krånglet.
            </seg>
            <seg n="b6b6c9be">
              Vi har från Alliansens sida jobbat med att öka resurserna på
              det här området, därför att vi tror att detta är en viktig del
              av Sverige. Vi har sett till att det blir riktiga resurser både
              till idrotten och till amatörkulturen via folkbildningen. Men,
              som några har lyft fram, ibland minskar kommunerna sina resurser
              till detta område, vilket gör att den totala summan inte alltid
              har blivit den som vi hade önskat.
            </seg>
            <seg n="b1cffe91">
              Det finns som sagt en hel del kloka motioner, men det finns också
              en tendens både i motioner och i reservationer att fundera på
              hur man detaljreglerar mer, hur man blir mer klåfingrig på den
              statliga sidan. Vi ska lägga oss i hur man utformar avgiftssystemet.
              Det är en angelägen fråga, men ska vi verkligen möta detta Organisationssverige
              med den typen av pekpinnar?
            </seg>
            <seg n="532bed99">
              Det finns förslag att man ska använda de bidrag man får från
              staten och ytterligare detaljstyra dem. Ska vi verkligen göra
              det? Är det inte också viktigt att slå vakt om friheten för det
              civila samhället och Folkrörelsesverige?
            </seg>
            <seg n="84849dbc">
              Det finns anledning att fundera en hel del på de reservationer
              och motioner som finns och som hela tiden går ut på att reglera
              ytterligare och skapa nya klåfingriga hinder. Samtidigt vet vi
              att mycket av den problematik som lyfts fram i reservationerna
              är allvarlig och viktig att lyfta fram.
            </seg>
            <seg n="f842c9b1">
              Jag avslutar med att ta upp det Mattias Karlsson tog upp. Han
              och jag har tidigare i kammaren diskuterat det civila samhället
              och den statsvetenskapliga forskning som Robert Putnam har genomfört.
            </seg>
            <seg n="72c71310">
              Jag har läst tre studier av Putnam. En handlar om att det är
              bra att det finns många körer i Norditalien, för det skapar ett
              ökat socialt kapital. Jag hör inte Mattias Karlsson säga att man
              ska se till att fler människor sjunger i kör.
            </seg>
            <seg n="8807e934">
              En annan handlar om att tv:ns inträde i det amerikanska samhället
              innebar att det sociala kapitalet minskade. Jag hör inte Mattias
              Karlsson tala om att man ska förbjuda tv-tittande på grund av
              det.
            </seg>
            <seg n="b9d73b2f">
              Den tredje studien, den som Mattias Karlsson stirrat sig blind
              på, handlar om att invandring ibland kan undergräva det sociala
              kapitalet.
            </seg>
            <seg n="d33d8214">
              När man studerar Putnam och funderar på det sociala kapitalet
              måste man också fundera på vad det sociala kapitalet är. Är det
              alltid självklart bra att det sociala kapitalet är så starkt som
              möjligt? Kanske är det inte det.
            </seg>
            <seg n="7faab20f">
              Kanske var individens frihet i de små byarna med starkt socialt
              kapital väldigt begränsad. Hur var det för människor som inte
              såg ut som alla andra, som hade en sexuell läggning som inte var
              som alla andras eller som ville utveckla sin personlighet och
              inte passade in i den trånga syn som fanns i den lilla byn med
              starkt socialt kapital?
            </seg>
            <seg n="e8fc392f">
              Mattias Karlsson borde fundera på om det alltid är bättre att
              ha ett väldigt starkt socialt kapital än att låta individen få
              utrymme att utforma sitt eget liv.
            </seg>
            <seg n="fc1723eb">
              När människor flyttar in i en by kan det sociala kapitalet minska.
              All mänsklig flyttning påverkar det sociala kapitalet, för man
              känner inte varandra lika väl som man gjorde tidigare. Ibland
              är det dock bättre att det sociala klimatet och kapitalet lättas
              upp lite grann, för det skapar möjligheter för de människor som
              annars inte skulle ha dem.
            </seg>
            <seg n="a8273ba5">
              Mattias Karlsson! Läs Havsmannen av Carl-Johan Vallgren och fundera
              på om det sociala kapitalet alltid ska öka. Ibland är det också
              viktigt att slå vakt om den enskilde individens rätt att formulera
              sitt eget liv även när det går i clinch med den dominerande uppfattningen
              om hur man ska vara.
            </seg>
          </u>
          <note n="31002f6d">
            Herr talman! Jag yrkar bifall till utskottets förslag.
          </note>
          <note type="speaker" n="c60a014a">
            Anf. 100 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-8" n="b0386b33">
            <seg n="b9dd949d">
              Herr talman! Christer Nylander frågar om det alltid är bra att
              det sociala kapitalet ökar. Nej, givetvis inte om det är som i
              ditt påhittade exempel att det sociala kapitalet bara kan öka
              genom förtryck och allmänt elände. Det sociala kapitalet bör inte
              öka till vilket pris som helst.
            </seg>
            <seg n="05b3fea8">
              Det är dock inte det vi föreslår. Det vi föreslår för att återställa
              det sociala kapitalet i det svenska samhället är en invandringspolitik
              som är i nivå med våra grannländers och som ligger betydligt närmare
              det europeiska snittet än vad den nuvarande regeringens gör. Det
              är en återgång till den assimileringspolitik som vi bedrev fram
              till 1975, som gjorde att samhället fungerade betydligt bättre
              än det splittrade mångkulturella samhälle som Christer Nylander
              arbetar för och som definitivt inte har gynnat individernas rättigheter.
            </seg>
            <seg n="3ad0dc63">
              Vi har 70 000 ungdomar som inte får välja vem de ska gifta sig
              med. Vi har ett antal tusen som lever under andra former av hedersrelaterat
              förtryck. Vi ser hur samhället slås isär och polariseras, och
              det byggs upp parallella samhällen och grupper som ställs mot
              varandra.
            </seg>
            <seg n="e06d144a">
              Jag tror inte att den utveckling som Christer Nylander och den
              borgerliga regeringen leder Sverige mot kommer att gynna individen,
              och jag vet att den inte kommer att gynna det sociala kapitalet.
              Man får inget av det goda och dubbelt av det dåliga, tyvärr.
            </seg>
          </u>
          <note type="speaker" n="3a041ceb">
            Anf. 101 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-9" n="82e09b99">
            <seg n="f02dff79">
              Herr talman! Man måste fundera på vad som är socialt kapital.
              Socialt kapital är inte bara det som Mattias Karlsson tycker är
              bra. Socialt kapital är också hedersförtryck, det vill säga att
              en människa lever i en tradition där hon själv inte får formulera
              sitt liv. Här finns ett starkt socialt kapital, och det är jag
              emot.
            </seg>
            <seg n="8d867b82">
              Man kan fundera på varför Mattias Karlsson väljer ut just en
              del av Putnams forskning och säger att det ska vi lära oss av
              och följa. Varför vill han inte förbjuda televisionen som uppenbarligen
              också minskar det sociala kapitalet och som Putnam sade innebar
              att amerikaner började bowla ensamma i stället för i grupp? Varför
              ifrågasätter Mattias Karlsson just den typen av samhällsförändringar
              som påverkar socialt kapital som Mattias Karlsson redan tyckte
              illa om? Varför använder han just det i sin retorik om det sociala
              kapitalet?
            </seg>
            <seg n="9cd84483">
              Socialt kapital är bra. Det får människor att trivas och lita
              på varandra. Men socialt kapital kan också vara dåligt och begränsa
              individens möjlighet att formulera sig själv.
            </seg>
            <seg n="f9e2f3c5">
              Från politikens sida handlar det om att se till att individen
              är viktigare än gruppen. Det sociala kapitalet ska lyfta människor
              och inte begränsa dem, oavsett vad det sociala kapitalet beror
              på.
            </seg>
          </u>
          <note type="speaker" n="d587473c">
            Anf. 102 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-9" n="b0386b33">
            <seg n="e5eabb60">
              Herr talman! Att förbjuda tv är varken möjligt eller önskvärt.
              Jag tror inte att effekten av att göra det skulle ha samma djupgående
              inverkan på det sociala kapitalet och samhället i stort som en
              mer ansvarsfull invandringspolitik.
            </seg>
            <seg n="3cbf709a">
              Vi ser att de länder som är mer sansade i detta avseende lyckas
              bättre. Danmark, som i Sverige målas ut som ett rasistiskt och
              diskriminerande land, har lyckats mycket bättre än vi de senaste
              tio åren när det gäller integration. Man har inte alls samma problem
              med hedersrelaterat förtryck mot unga kvinnor och så vidare.
            </seg>
            <seg n="27f0307f">
              Det är bra att vi problematiserar begreppet socialt kapital.
              Men i ett samhälle utan socialt kapital eller med låg grad av
              socialt kapital vill ingen leva. Det samhället är inte bra för
              individen heller. Självklart ska vi hitta en balans. Jag tycker
              inte att något av de förslag vi har för att stärka det sociala
              kapitalet innebär förtryck eller att vi inte ger individen plats.
            </seg>
            <seg n="183f5ff3">
              Även om det inte är Christer Nylanders mening leder hans politik
              både till ett försvagat socialt kapital och till försämrade villkor
              för individen. Jag beklagar att Christer Nylander inte inser det.
            </seg>
          </u>
          <note type="speaker" n="d50986da">
            Anf. 103 CHRISTER NYLANDER (FP) replik:
          </note>
          <u who="christer_nylander_85e5f7" xml:id="i-91207336a0849dc1-10" n="82e09b99">
            <seg n="c2a8b175">
              Herr talman! Vi har talat om det civila samhället, och en liten
              del av det handlar naturligtvis om hur det sociala kapitalet fungerar.
              Vad det sociala kapitalet är måste man ställa som huvudfråga.
              Det är att människor känner varandra och litar på varandra och
              därför kan lägga delar av sitt liv i händerna på andra. Det är
              socialt kapital.
            </seg>
            <seg n="5f52bb3a">
              Ett extremt socialt kapital kan man uppnå genom att ha en liten
              isolerad by som det aldrig flyttar någon till eller från, för
              så fort det sker en flyttning av människor skadas det sociala
              kapital som ursprungligen fanns.
            </seg>
            <seg n="63b8aba2">
              Det är att människor rör sig till och från byn som förändrar
              det sociala kapitalet, inte att vi har en politik som gör att
              människor flyr från krig till Sverige för att få skydd. Det påverkar
              inte det sociala kapitalet, utan det gör människors rörelse över
              huvud taget.
            </seg>
            <seg n="5a13b493">
              Mattias Karlsson har rätt i att det inte går att förbjuda tv.
              Det går inte heller att förbjuda människors rörlighet. Det har
              Mattias inte insett, vilket är synd.
            </seg>
            <seg n="3660d991">
              Det sociala kapitalet är en viktig del i ett fungerande samhälle,
              men det kan också begränsa människors möjlighet att utvecklas.
              Det sociala kapitalet vill jag inte ha mer av.
            </seg>
          </u>
          <note type="speaker" n="030728c3">
            Anf. 104 PER LODENIUS (C):
          </note>
          <u who="per_lodenius_2b9bcf" xml:id="i-578aed0ddd5aacfc-1" n="cb20c123">
            <seg n="0984e086">
              Herr talman! Det betänkande vi nu debatterar har rubriken Politik
              för det civila samhället . Flera före mig i talarstolen har undrat
              hur man ska definiera uttrycket det civila samhället, eller civilsamhället,
              och vad det är. Jag ville veta och letade efter en definition
              i Nationalencyklopedin men fann ingen. Uttrycket används under
              en del andra uppslagsord, men det förklaras inte.
            </seg>
            <seg n="829d35e9">
              Jag fick göra som de flesta nu för tiden och vända mig till Wikipedia:
              I svensk användning av begreppet fokuserar man ofta på organisationer
              som föreningar, studieförbund, folkhögskolor och alla andra subjekt
              som inte utgör en del av myndigheterna eller av statsapparaten
              i övrigt. Då är det i alla fall glasklart vad det civila samhället
              är.
            </seg>
            <seg n="54690b72">
              Idrottsrörelsen är enligt denna definition en stor del av vårt
              civila samhälle, och flera av de motioner vi i dag debatterar
              handlar om idrottsrörelsen. Som flera av dem som stått i talarstolen
              före mig tänkte jag koncentrera mig på just idrottsrörelsen, även
              om det civila samhället självklart är så mycket större.
            </seg>
            <seg n="0a575e3b">
              Idrotten som aktivitet är naturligtvis en stimulans i sig både
              för den som utövar den och för den som följer den som publik.
              Samtidigt är idrotten viktig för fostran i tolerans och jämställdhet.
              Idrotten är en kraft som förenar och skapar gemenskap i samhället,
              även om man alltid kan göra mer och bättre. Flera av motionerna
              tar också upp just detta. Det handlar till exempel om jämställdhet,
              trakasserier, diskriminering och sexuella övergrepp på barn. Jag
              tycker att det är viktiga frågor som dessa motioner tar upp, och
              de kommer faktiskt främst från oppositionen. Det är viktigt att
              våga ta upp dessa frågor.
            </seg>
            <seg n="bc26f44a">
              Idrottsrörelsen är en stor del av många människors liv. Inte
              minst för barn och ungdomar betyder tiden i idrottsföreningen
              otroligt mycket. Då är det också viktigt, för att inte säga väsentligt,
              att idrottsrörelsen tar ansvar också i dessa frågor.
            </seg>
            <seg n="228cac19">
              Riksidrottsförbundet jobbar på olika sätt med frågorna, bland
              annat genom idrottens idéprogram, där man menar att alla som vill
              ska ha rätt att vara med i föreningsdriven idrottsverksamhet oavsett
              nationalitet, etniskt ursprung, religion, ålder, kön och sexuell
              läggning. Riksidrottsförbundet jobbar aktivt med att stävja och
              motverka övergrepp, mobbning och trakasserier av alla slag. Det
              gör man bland annat genom att informera och utbilda ledare och
              aktiva inom idrotten.
            </seg>
            <seg n="6b0115b0">
              Idéprogrammet tar också upp möjligheterna att delta oberoende
              av fysiska och psykiska förutsättningar. Jag tänkte stanna lite
              grann vid just den delen. Jag hade själv förmånen att få vara
              prisutdelare på handikapp-SM i friidrott förra sommaren. Idrott
              kan utövas oberoende av funktionsnedsättning. Det finns alltid
              någonting för alla. Vi har många otroligt bra idrottare i Sverige,
              inte minst inom handikappidrotten, som i alla fall enligt min
              åsikt inte alltid får den uppmärksamhet de förtjänar.
            </seg>
            <seg n="e14304ea">
              Handikappidrotten har också skapat nya grenar. Tidigare i år
              fick jag till exempel pröva på friidrottsgrenen racerunning när
              jag besökte Västerås, som är Sverigecentrum för just racerunning.
              I samband med Lilla DN-galan i sommar kommer ett uppvisningslopp
              i racerunning att genomföras. Jag tänker passa på att ta chansen
              att se denna väldigt spännande och roliga nya friidrottsgren.
              Racerunning kan mycket förenklat förklaras som en avancerad trehjulig
              sparkcykel som man tävlar med på löparbana. Som sagt är det en
              otroligt rolig och fantastisk idrottsgren som även personer med
              svårare rörelsehinder kan utöva.
            </seg>
            <seg n="0343c24f">
              När jag var i Västerås frågade jag en av ungdomarna som håller
              på med racerunning vad som är det bästa med just racerunning.
              Efter en lång tankepaus kom svaret: Man får bli svettig. Detta
              var en kille som annars satt i rullstol och hade svårt att ta
              sig fram själv. Han hade alltid en assistent med sig. Men med
              racerunningcykeln kunde han själv springa sig svettig och vara
              med och tävla. Jag ska tillägga att han vann loppet mot mig. Det
              är ofta det enkla svaret som är det viktiga inom idrotten. Det
              handlar om möjligheten att få röra på sig, delta på sina villkor
              tillsammans med andra och få bli svettig.
            </seg>
            <seg n="009d6137">
              Handikappidrotten är stor i Sverige, men kan behöva mer stöd.
              För några veckor sedan besökte jag Totalskidskolan i Åre. Tyvärr
              var säsongen redan över, så det fanns ingen möjlighet att få pröva
              sitski, skicart eller någon annan av de möjligheter som finns
              för en person med funktionsnedsättning att få komma ut i skidbacken.
              Totalskidskolan är en ideell förening som driver Europas största
              skidskola för personer med funktionsnedsättning. Man har utbildade
              skidlärare med kunskap om funktionshinder och anpassad utrustning
              så att alla kan utöva utförsåkning, oberoende av funktionsnedsättning.
              För att kunna driva sin verksamhet behöver man sponsorer och bidrag
              från olika håll. Men den verksamhet man sedan erbjuder under vinterhalvåret
              kan inte nog uppskattas.
            </seg>
            <seg n="8aa7a9a4">
              Herr talman! Studier visar att idrottande ungdomar mår psykiskt
              bättre än andra ungdomar. Ungdomar som idrottar trivs också bättre
              i skolan och skolkar mindre. Studierna visar tydligt att idrottsengagemang
              har tydliga vinster, inte bara fysiskt utan också när det gäller
              ungdomars psykiska välmående.
            </seg>
            <seg n="95582aee">
              Herr talman! Jag kan bara konstatera att idrotten fyller en otroligt
              viktig funktion i vårt samhälle. Med det vill jag yrka bifall
              till utskottets förslag och avslag på motionerna.
            </seg>
          </u>
          <note type="speaker" n="8ce264b2">
            Anf. 105 LARS-AXEL NORDELL (KD):
          </note>
          <u who="lars-axel_nordell_f0cb4d" xml:id="i-3caa436160bdb87c-0" n="6f2b03d6">
            <seg n="430c6823">
              Herr talman! I Kristdemokraternas Sverige är det civila samhället
              starkt. Det betyder att det finns ett rikt föreningsliv, ett stort
              socialt engagemang och ett betydande civilkurage där människor
              bryr sig. Socialdemokraterna och Vänsterpartiet sätter ofta på
              ett felaktigt jag skulle nästan vilja säga okunnigt sätt likhetstecken
              mellan samhället och den offentliga sektorn. Men samhället är
              betydligt större än staten och betydligt större än den offentliga
              sektorn.
            </seg>
            <seg n="fb281252">
              Samhället består av den ideella sektorn eller som vi i denna
              debatt uttrycker det, det civila samhället den privata sektorn
              och den offentliga sektorn. Var och en av dessa tre samhällssektorer
              har sina viktiga roller och uppgifter. De har olika drivkrafter
              och arbetssätt, och dem ska vi vara rädda om.
            </seg>
            <seg n="87e59e45">
              Det offentliga ska vara understödjande och kompletterande när
              inte marknaden fungerar av sig självt eller när eldsjälarnas engagemang
              inte räcker till för de insatser som behöver göras. Utan den privata
              sektorn, dit man räknar företag som ger jobb och betalar skatt,
              skulle vi inte ha råd med välfärden. Den offentliga sektorn får
              inte omöjliggöra eller försvåra för den ideella sektorn genom
              lagstiftning, beskattning eller andra åtgärder. Tvärtom måste
              uppgiften vara att underlätta, synliggöra och uppmuntra.
            </seg>
            <seg n="8258ac83">
              Herr talman! Det civila samhället och föreningsengagemanget utgör
              en betydande del av den svenska samhällsekonomin. Det civila samhället
              stärker demokratin och medborgarskapet. En ömsesidig respekt mellan
              det offentliga, det privata och den ideella sektorn är nödvändig
              i vårt samhälle, eftersom alla tre sektorer behövs.
            </seg>
            <seg n="c9167e3e">
              I Sverige har vi en lång och rik tradition av att organisera
              oss. De klassiska folkrörelserna frikyrkorörelsen, nykterhetsrörelsen
              och arbetarrörelsen kom för 100 år sedan att spela en avgörande
              folkhälsopolitisk och demokratisk roll för vårt samhälles utveckling.
              Utan deras framväxt och medvetna hållning hade vårt samhälle sett
              helt annorlunda ut än det gör i dag. Då hade man inte alls haft
              samma utveckling som vi sett. Vi får inte glömma bort att Sverige
              vid denna tid inte hade vare sig lika eller allmän rösträtt, herr
              talman. Det var i dessa rörelser som de demokratiska värderingarna
              grundlades.
            </seg>
            <seg n="7a0f9c6e">
              Hur ser det då ut i dag? Vi har hört att det förändras. Vi ser
              ibland sviktande engagemang. Men Sverige är ett av de länder i
              världen som har flest ideellt engagerade medlemmar i föreningslivet.
              Ca 90 procent av befolkningen i vårt land är i dag medlemmar i
              en eller flera föreningar, och varannan svensk utför regelbundet
              ideellt arbete. Totalt beräknas att vi har drygt 200 000 ideella
              icke vinstdrivande föreningar, där ideella insatser utförs motsvarande
              400 000 årliga heltidsjobb. Den ideella sektorn är dessutom en
              stor arbetsgivare med över 100 000 anställda som omsätter mer
              än 200 miljarder kronor. Statens bidrag till den ideella sektorn
              är 16 miljarder.
            </seg>
            <seg n="605a6b3f">
              För mig som örebroare är det särskilt glädjande att Örebro förra
              året utsågs till den föreningsvänligaste kommunen i landet. Mer
              än 100 föreningar i Örebro har undertecknat en överenskommelse
              som har arbetats fram i dialogform med ett flertal åtaganden för
              Örebro kommun att leva upp till.
            </seg>
            <seg n="4707bfc1">
              Kristdemokraterna och alliansregeringen vill stärka det civila
              samhällets möjligheter att göra människor mer delaktiga och engagerade
              i samhällsutvecklingen och välfärden. Regeringens ambition är
              att i dialog med föreningslivet förbättra villkoren för det civila
              samhället.
            </seg>
            <seg n="01853308">
              Den fria och självständiga idrottsrörelsen har enligt utskottets
              uppfattning en betydelsefull roll i vårt samhälle. Det har vi
              också hört många talare i dag understryka. Antalet medlemmar är
              över tre miljoner. Det folkliga engagemanget inom idrotten är
              således mycket stort, vilket är glädjande.
            </seg>
            <seg n="731acaa2">
              Herr talman! För att Sverige ska kunna behålla ett rikt föreningsliv
              krävs dock att byråkrati och politisk klåfingrighet hålls på avstånd.
              Om EU:s ministerråd i höst beslutar att ideella organisationer
              inte får undantas från unionens momsregler kommer det att slå
              hårt mot svenskt föreningsliv.
            </seg>
            <seg n="90c53518">
              Därför är det glädjande att finansminister Anders Borg säger
              sig vara beredd att lägga in sitt veto mot EU-kommissionen. Men
              vi kristdemokrater är inte lugna förrän hotet mot att momsbelägga
              kyrkkaffet och fotbollsklubbarnas korvförsäljning är helt och
              hållet borta.
            </seg>
            <seg n="4ba1e538">
              De verksamheter som drivs ideellt jag tänker inte minst på second
              hand-butiker som drivs av kyrkor och hjälporganisationer och som
              frigör resurser för att hjälpa ett oräkneligt antal människor
              ska inte beskattas utan uppskattas.
            </seg>
            <seg n="43b6f4eb">
              På samma sätt har vi kristdemokrater varit pådrivande för att
              människor ska kunna göra ett skatteavdrag för gåvor till ideella
              organisationer. Sedan årsskiftet får en privatperson som skänker
              6 000 kronor till hjälporganisationer betala 1 500 kronor mindre
              i skatt. 27 organisationer är godkända som mottagare för att avdraget
              på 25 procent ska godkännas av Skatteverket. Reformen uppmuntrar
              människor att ge mer och skapar förutsättningar för ett starkare
              civilt samhälle.
            </seg>
            <seg n="01c82281">
              Det var inte en dag för tidigt att Sverige som sista nation i
              Europa införde skatteavdrag för ideella gåvor. Men nu är det dags
              för nästa steg. Vi från Kristdemokraterna är inte nöjda. För att
              reformen ska få ett ännu starkare genomslag bör ideella organisationer
              i stort och inte bara hjälpverksamhet komma i fråga, samtidigt
              som nivån på skatteavdraget bör höjas. Dessutom bör även företag
              som vill stärka det civila samhället kunna få göra detta avdrag.
              Det är nödvändigt att vässa reformen för att på allvar uppmuntra
              det engagemang som läggs ned hos frivilligorganisationerna.
            </seg>
            <seg n="f0738b02">
              Som jag sade inledningsvis ska det offentliga understödja och
              komplettera eldsjälarnas engagemang. För Kristdemokraterna är
              ett starkt civilt samhälle lika med ett starkt Sverige.
            </seg>
          </u>
          <note n="0e276bbb">
            Herr talman! Jag yrkar bifall till förslaget i kulturutskottets
            betänkande och avslag på motionerna.
          </note>
          <note type="speaker" n="827e7a3f">
            Anf. 106 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-10" n="b0386b33">
            <seg n="5da163e4">
              Herr talman! Lars-Axel Nordell talade sig varm för hur stridsberedda
              Kristdemokraterna är när det gäller momsfrågan. Jag delar helt
              problembeskrivningen. Men jag får inte riktigt ihop detta. Vilka
              slutsatser drar Kristdemokraterna av att vi har hamnat i denna
              situation? Att vi är där vi är beror ju på att bland andra Kristdemokraterna
              har gett Europeiska unionen makten att besluta i sådana frågor
              över oss.
            </seg>
            <seg n="318fdbb4">
              Jag tycker faktiskt att detta är ett visst mått av hyckleri.
              Jag har också sett att KD nu är ute och kampanjar på gator och
              torg. De framställer sig själva som de främsta förkämparna mot
              Bryssel i denna fråga. Jag tycker att det är ett visst mått av
              hyckleri att först ge Bryssel makten, och sedan när Bryssel använder
              makten protesterar man högljutt och försöker framställa sig själv
              som den nationella suveränitetens försvarare. Det är lite grann
              som att ge en tändsticksask till en pyroman och sedan ta åt sig
              äran av att försöka släcka branden.
            </seg>
            <seg n="7fd29c8d">
              Har Kristdemokraterna och Lars-Axel Nordell på basis av den problematik
              som har uppstått på något sätt omvärderat sin syn på att låta
              parlamentariker och byråkrater i Bryssel besluta om denna typ
              av frågor i vårt land?
            </seg>
          </u>
          <note type="speaker" n="4b018dd4">
            Anf. 107 LARS-AXEL NORDELL (KD) replik:
          </note>
          <u who="lars-axel_nordell_f0cb4d" xml:id="i-3caa436160bdb87c-1" n="6f2b03d6">
            <seg n="4ee06c29">
              Herr talman! Jag tackar Mattias Karlsson för frågan. När det
              gäller just samarbetet på den europeiska nivån vet vi från historien
              att det har varit oerhört viktigt för mycket av hela Europas välfärdsutveckling
              att kriget upphörde och att man kunde samarbeta i stället för
              att kriga mot varandra. Det har alltså betytt mycket för freden,
              och det har betytt mycket att ha ett samarbete mellan nationerna
              över gränserna.
            </seg>
            <seg n="c8d9d98f">
              Jag vet att Sverigedemokraterna inte alls har samma inställning
              när det gäller just den fria rörligheten. Ni tycker att den bör
              begränsas ganska rejält.
            </seg>
            <seg n="71022ada">
              När det gäller just momsfrågan är det en fråga som har dykt upp
              under resans gång och där vi i Sverige har en mycket tydlig uppfattning.
              Denna uppfattning ska vi driva så att inte den verksamhet som
              bedrivs av de organisationer och det föreningsliv som är så beroende
              av detta, till exempel second hand-butiker som jag nämnde, och
              också ger spin-off-effekter internationellt och socialt i Sverige
              omöjliggörs. Denna verksamhet är viktig, och därför ska vi jobba
              för det. Det innebär inte att vi för den skull, som andra, är
              tveksamma till Europasamarbetet. Det ska vi ha kvar. Men vi ska
              vara med och påverka detta samarbete mycket tydligt. Det ska vi
              göra bland annat i denna fråga.
            </seg>
          </u>
          <note type="speaker" n="1d904d7e">
            Anf. 108 MATTIAS KARLSSON (SD) replik:
          </note>
          <u who="mattias_karlsson_5d0f42" xml:id="i-a0ec15d001f4df7d-11" n="b0386b33">
            <seg n="3997c687">
              Herr talman! Jag är helt överens med Lars-Axel Nordell om att
              det behövs ett europeiskt samarbete. Självklart ska vi samarbeta
              med våra grannar och även med andra länder på olika sätt. Vi ska
              handla med varandra, vi ska ha studentutbyten, och vi ska kunna
              resa och träffas på olika sätt. Men problemet är att EU inte längre
              är ett samarbete. Just denna fråga visar verkligen det. Det är
              på något sätt EU-federalismen i sitt nötskal. Vi har en situation
              där hela det svenska civila samhället och alla politiska partier
              är emot någonting. Trots det blir vi tvingade att införa det.
              Annars får vi böter, som det ser ut.
            </seg>
            <seg n="e0b977d6">
              Lars-Axel Nordell säger att vi ska påverka. Men om vi nu kan
              påverka, varför påverkar regeringen inte då? Om denna möjlighet
              att påverka finns, varför har regeringen då inte påverkat? Svaret
              är att man inte kan påverka därför att vi inte längre har makten
              över vårt eget land. Att den situationen har uppstått har ni bidragit
              till. Svenska folket fick inte ens vara med och bestämma om vi
              skulle godkänna Lissabonavtalet eller inte.
            </seg>
            <seg n="abf39523">
              Men jag tycker att det borde finnas skäl till eftertanke. Jag
              tycker att man skulle ta detta tillfälle i akt inom Kristdemokraterna.
              Jag vet att det ändå finns en del personer inom ditt parti, Lars-Axel
              Nordell, som har en lite mer skeptisk syn på överstatlighet. Jag
              hoppas och tror att detta kan vara en ögonöppnare för en del.
              Situationen har förändrats. Detta är inte längre ett mellanstatligt
              samarbete, det är en överstatlig union. Momsfrågan är bara den
              första i en lång rad framöver där vi kommer att tvingas ta beslut
              mot folkviljan och mot majoriteten i vårt parlament och införa
              saker som vi inte alls tror är bra för vårt land.
            </seg>
          </u>
          <note type="speaker" n="1973a621">
            Anf. 109 LARS-AXEL NORDELL (KD) replik:
          </note>
          <u who="lars-axel_nordell_f0cb4d" xml:id="i-768ad99d1ee8ae74-0" n="6f2b03d6" next="i-0a6809167bafb0e5-0">
            <seg n="f74ffa6a">
              Herr talman! När det gäller det samarbete som vi har i Europa
              tycker inte Kristdemokraterna eller något annat parti att allt
              som det har fört med sig har varit av godo. Däremot är det mycket
              som har varit positivt. Jag tror att alla ändå tycker att det
              totalt sett har varit mycket bra. Det har gett oss mycket. Jag
              nämnde den fria rörligheten, och jag tror inte att någon i dag
              vill inskränka den möjligtvis några, men inte vi.
            </seg>
            <seg n="35e6b0f9">
              Däremot vet vi att till exempel denna momsfråga är ett problem.
              Där måste vi jobba vidare. Som jag uttryckte i mitt anförande
              räknar vi med att Sverige kommer att agera mycket tydligt för
              att kunna behålla de regler som vi har i dag och inte införa detta.
            </seg>
            <seg n="c29c1c30">
              Sedan vet vi, som jag också nämnde i anförandet, att till exempel
              när det gäller avdragsrätten för ideella gåvor har vi inga begränsningar
              från Europa. Där traskar Sverige patrull. Andra länder har infört
              detta långt före oss. Vi är den sista nationen som har infört
              detta. Det är bra att vi nu har infört det. Men vi måste också
              gå vidare. Jag tror att det vore mycket välgörande för svenskt
              föreningsliv om man kunde vidga denna reform till att omfatta
              fler och att ha högre nivåer för avdragen.
            </seg>
          </u>
          <note n="2b8f25b9">
            Överläggningen var härmed avslutad.
          </note>
          <note n="7ec95067">
            14 § Allmänna kulturfrågor
          </note>
          <note n="fdd3a5c4">
            Föredrogs
          </note>
          <note n="f59bb711">
            Anf. 110 GUNILLA CARLSSON i Hisings Backa (S):
          </note>
          <u who="lars-axel_nordell_f0cb4d" xml:id="i-0a6809167bafb0e5-0" n="6f2b03d6" prev="i-768ad99d1ee8ae74-0">
            <seg n="c063f91f">
              Herr talman! Vi går vidare i kulturutskottets skörd av motionsbetänkanden
              som vi i dag har att debattera. Nu är vi inne på det tredje och
              sista kulturbetänkandet i dag. I betänkandet Allmänna kulturfrågor
              behandlas motioner från allmänna motionstiden 2011.
            </seg>
            <seg n="91514b41">
              För oss socialdemokrater är kulturen en viktig del i ett välfärssamhälle.
              Kulturen har ett egenvärde. Men genom kulturens kraft är kulturen
              också ett verktyg för att hålla ett demokratiskt samhälle levande
              och för att skapa ett rikt liv för barn, vuxna och äldre.
            </seg>
            <seg n="bf1c505e">
              Genom kulturen vidgar vi våra ibland fasta tankemönster och ställer
              ofta frågor på sin spets. Att skapa förutsättningar för kultur
              att blomstra är att skapa förutsättningar för ett levande demokratiskt
              samhälle. Att ge utrymme för konstnärer, och också för amatörer,
              att uttrycka sig konstnärligt är berikande för ett kreativt samhälle.
              Sverige behöver mer, inte mindre, kreativitet för att lösa alla
              de komplicerade samhällsproblem som vi står inför.
            </seg>
            <seg n="ebbf74cb">
              Vi påverkas alla av kulturen och massmedierna i det samhälle
              vi lever i. Men vi kan också själva påverka dessa. Därför är ett
              levande kulturliv och en mångfald av röster i den offentliga debatten
              livsviktigt för ett modernt och dynamiskt samhälle.
            </seg>
            <seg n="859890c0">
              I det betänkande vi nu debatterar har vi socialdemokrater en
              reservation där vi lyfter fram att det är viktigt att det finns
              ett rikt kulturliv runt om i hela landet. För att det ska fungera
              krävs det att det finns en kulturell infrastruktur, att det inte
              bara är de som bor i storstäderna som ska ha möjlighet att ta
              del av, eller vara en del av, ett rikt kulturliv utan att ett
              sådant ska finnas i hela Sverige.
            </seg>
            <seg n="b85af7a8">
              Med den nya modellen för fördelning av en del av anslagen till
              kulturen via den så kallade samverkansmodellen lyfter vi socialdemokrater
              i vår reservation fram att det är viktigt att Kulturrådet får
              resurser när de förhandlar fram nya regionala överenskommelser.
              Det är viktigt inte minst eftersom vi nu ser att många regioner
              och kommuner får det allt tuffare ekonomiskt. Risken är stor att
              kulturen får stryka på foten när budgetar inte går ihop.
            </seg>
            <seg n="1afc1dfa">
              Vi hör nästan dagligen att de ekonomiska klyftorna mellan människor
              i vårt land dramatiskt ökat. Flera talare i tidigare debatter
              har lyft fram den här frågan. Just i dag när jag satt på tåget
              på väg upp till Helsingfors kunde jag höra på radion att allt
              fler vänder sig till kyrkan därför att man inte får ihop sin ekonomi.
              Det gäller främst ensamstående mammor men också arbetslösa och
              sjuka som har blivit utförsäkrade. Detta gör att också kommunerna
              får ökade kostnader i form av försörjningsstöd med mera.
            </seg>
            <seg n="e864c170">
              Med den här allt tuffare situationen och med en kulturminister
              som säger att den viktigaste kulturpolitiska reformen är att man
              har sänkt skatten vänder kulturministern, enligt min uppfattning,
              ryggen åt alla dem som inte har råd att till exempel betala avgiften
              för sina barns musik- och kulturskola eller följa med sina barn
              på museum.
            </seg>
            <seg n="59cd6ea8">
              Den socialdemokratiska politiken innebär att man inte ska bli
              straffad ekonomiskt för att man blir sjuk eller arbetslös. Med
              den moderatledda regeringens politik har allt fler människor hamnat
              i en allt tuffare ekonomisk situation.
            </seg>
            <seg n="64bb8558">
              Vi socialdemokrater tycker att kulturupplevelser är viktiga för
              alla. För oss är det en utmaning att få allt fler, inte färre,
              att ta del av kultur. Därför vill vi sänka trösklar och stimulera
              till mer, inte mindre, kultur.
            </seg>
            <seg n="60e68390">
              Några förslag handlar om att vi vill ha ett stimulansbidrag till
              de kommuner som håller nere sina avgifter till kultur- och musikskolan
              för att fler barn ska få möjlighet att lära sig att spela ett
              instrument, spela teater, dansa eller göra något annat som kan
              vara ett första steg in i kulturens värld eller för att vuxna
              ska kunna följa med sina barn på museibesök.
            </seg>
            <seg n="ff957023">
              För att nå ut med mer kultur satsar vi också på ett ökat arrangörsstöd.
              Vi vet att det behövs många arrangörer som är beredda att ta på
              sig ansvaret för att få ut mer teater och musik till publiken.
            </seg>
            <seg n="945ed0ac">
              Det här är några exempel på vad man kan göra för att stimulera
              till mer kultur för fler personer och på fler platser.
            </seg>
            <seg n="ba73eba0">
              Herr talman! För att ha ett rikt kulturliv krävs det också kulturarbetare
              samt scener för konst och kultur.
            </seg>
            <seg n="539a3851">
              Under de senaste åren har vi kunnat följa den problematiska frågan
              om scenkonstspensionerna som gör att en stor del av institutionernas
              anslag går till pensioner i stället för att gå till verksamhet,
              som är det man vill lägga pengarna på. Denna fråga måste få en
              lösning.
            </seg>
            <seg n="34dfd230">
              Här hoppas jag verkligen att den moderatledda regeringen i höstens
              budget återkommer med en lösning på frågan. Som ett enigt kulturutskott
              skriver i betänkandet utifrån kulturbudgeten i höstas är denna
              fråga avgörande för att kulturen ska fortsätta att leva i det
              här landet.
            </seg>
            <seg n="224ab428">
              Herr talman! Om jag säger Gotland och Fårö är det nog många som
              tänker på en viss man, på Ingmar Bergman. Han var, och är nog
              fortfarande, en av Sveriges internationellt mest kända kulturpersonligheter
              och räknas som en av de främsta regissörerna i filmhistorien.
              Jag har sett att han till och med ska pryda våra nya 200-kronorssedlar
              som ska komma år 2014.
            </seg>
            <seg n="9470367a">
              På Fårö finns i dag ett Bergmancenter som drivs av Stiftelsen
              Bergmancenter. De driver en mängd olika verksamheter och har som
              sin uppgift att förvalta och utveckla den publika delen av Bergmansarvet.
              En viktig del är naturligtvis deras engagemang med inriktning
              på filmen och dess utveckling.
            </seg>
            <seg n="14ef86c7">
              Med tanke på hur stor Ingmar Bergman var och är inte bara i Sverige
              utan även internationellt menar vi socialdemokrater att detta
              precis som vi gjort med Astrid Lindgren och Almapriset, som medfört
              att man fått fokus på barnlitteraturen och även på Sverige ytterligare
              skulle kunna öka världens blickar på Sverige och på de duktiga
              filmskapare som finns i vårt land.
            </seg>
            <seg n="6e79f6b5">
              Vi föreslår i vår reservation i betänkandet att förutsättningarna
              för att göra Bergmancenter på Fårö till ett nationellt center
              för film utreds.
            </seg>
            <seg n="fc7b1b5c">
              Herr talman! Jag står bakom samtliga socialdemokratiska reservationer
              men yrkar bifall endast till reservation 1.
            </seg>
          </u>
          <note type="speaker" n="37076fdd">
            Anf. 111 TINA EHN (MP):
          </note>
          <u who="tina_ehn_aa733d" xml:id="i-46490986be83b694-5" n="93a5ba01">
            <seg n="9ab3f5d3">
              Herr talman! Allmänna kulturfrågor är rubriken på det betänkande
              vi nu debatterar.
            </seg>
            <seg n="0802a0a1">
              Miljöpartiet anser att kultur ska finnas för alla. Det är en
              av nycklarna till ett rikt och mångfasetterat liv. Vi tror att
              det finns skaparkraft i varje människa, och vi tror att vårt samhälles
              syn på kultur avgör hur vi i en förlängning klarar det demokratiska
              uppdraget.
            </seg>
            <seg n="d3bf4401">
              Kulturen är så speciell då den både kan skapa sammanhållning
              och vidga våra perspektiv, något som jag är övertygad om är bra
              för oss som individer och bra för både det lilla och det stora
              samhället.
            </seg>
            <seg n="ce546b97">
              Miljöpartiet tror inte att det är kulturpolitiken som skapar
              kultur. Däremot är det kulturpolitikens uppgift och ansvar att
              se till att det finns möjligheter, mötesplatser och resurser för
              kulturen att frodas. Det som inte alltid är kommersiellt gångbart
              är ett särskilt ansvar för kulturpolitiken.
            </seg>
            <seg n="99c81055">
              Att kunna ta del av kultur och skapa kultur i hela landet är
              en utmaning men också av mycket stor vikt för att samhällen ska
              utvecklas och vara levande. Mycket byggs nedifrån och upp, och
              begreppet kulturell allemansrätt är mycket talande för vad som
              är tanken med kultur i hela landet. Detta har vi uttryckt i en
              reservation. Vi lyfter också fram vikten av amatörkulturen och
              hur denna ofta finansieras via folkbildningen.
            </seg>
            <seg n="0078769f">
              Precis som det står i betänkandet och i majoritetens svar på
              motionen i fråga delar jag uppfattningen att den professionella
              kulturen och amatörkulturen berikar varandra. Vad vi i Miljöpartiet
              i vår motion önskar är att det görs en grundlig genomgång av amatörkulturen,
              av vilket stöd den behöver och av vilka behov som finns runt om
              i landet. Detta skulle må bra av att göras i en parlamentarisk
              utredning.
            </seg>
            <seg n="1b303aaf">
              I dag görs massor av viktiga insatser av både hembygdsrörelser,
              föreningsliv med flera. Amatörkultur finns i staden och på landet.
              Om jag ser på detta ur ett landsbygdsperspektiv vill jag ändå
              säga att jag har besökt underbara byggnader där amatörteatern
              tidigare blommade och där människor möttes i skapandet. I många
              fall står dessa byggnader där och är fantastiska men med alldeles
              för lite verksamhet och inga eller lite pengar till underhåll.
              En anledning är förstås att många platser förlorar kommuninvånare.
              Men man kan undra vad som kan göras för dessa vackra lokaler för
              att återväcka möjligheterna. Det vore ett lyft att få ett djupare
              arbete runt utvecklingen av framtida amatörkultur.
            </seg>
            <seg n="c6bb9979">
              I en annan reservation tar vi också upp frågan om stimulansbidrag
              för befintliga kulturhus och scener i hela landet. Dessa icke-statliga
              lokaler har alldeles för otillräckliga resurser. Man borde helt
              enkelt se på vad det finns för möjligheter, till exempel utreda
              ett kulturellt stimulansbidrag för reparationer och ombyggnad.
              Det skulle kunna ge nya arbetstillfällen inom byggbranschen och
              fler möjliga scener för kulturutövare.
            </seg>
            <seg n="b7c1bd88">
              I en reservation har vi också lyft upp frågan om arrangörsstöd
              som också kanske kan påverka det som jag nyss nämnde om kulturlokaler,
              scener och hus som nyttjas för lite.
            </seg>
            <seg n="c2a408eb">
              Arrangörsverksamheten på musikområdet har regeringen lyft upp
              i regleringsbrevet till Statens kulturråd, Konstnärsnämnden samt
              Statens musikverk. De har fått i uppdrag att kartlägga arrangörsverksamheten
              på musikområdet och bedöma stödens ändamålsenlighet.
            </seg>
            <seg n="fce47ca1">
              Sammantaget har vi från Miljöpartiet lagt fram flera förslag
              på åtgärder som skulle kunna leda till en mer levande bygd runt
              omkring i landet, fler möjligheter för aktiva kulturutövare och
              fler arbetstillfällen totalt. Mer kultur och en ökad kulturell
              allemansrätt!
            </seg>
            <seg n="3b0ff908">
              Nu kan jag glädja utskottet med att jag har talat klart. Nu har
              ni flera minuter till godo.
            </seg>
            <seg n="3b3a5354">
              Avslutningsvis ställer jag mig bakom Miljöpartiets reservationer,
              och här och nu yrkar jag bifall till reservation 4.
            </seg>
          </u>
          <note type="speaker" n="6cc7d376">
            Anf. 112 MATTIAS KARLSSON (SD):
          </note>
          <u who="mattias_karlsson_5d0f42" xml:id="i-a0ec15d001f4df7d-12" n="b0386b33">
            <seg n="f64c4a4b">
              Herr talman! Jag vill börja med att yrka bifall till reservation
              8.
            </seg>
            <seg n="165c3563">
              Vi ska diskutera KrU10 betänkandet om allmänna kulturfrågor.
              Sverigedemokraterna har i anslutning till detta betänkande anmält
              en reservation och ett särskilt yttrande. Reservationen har vi
              lämnat in till förmån för yrkandet i motion 319 om inrättandet
              av en svensk kulturkanon. Med utgångspunkt i erfarenheterna från
              det framgångsrika kanonprojektet i Danmark tror vi att framtagandet
              av en svensk kulturkanon skulle stimulera till engagemang och
              en bred diskussion om kultur, historia och identitet. Till skillnad
              från den danska processen skulle vi önska att vi i Sverige gav
              allmänheten en mer aktiv roll i den urvalsprocess som föregår
              det slutgiltiga fastställandet av denna kanon.
            </seg>
            <seg n="0bda8045">
              Utskottsmajoriteten har behandlat motionen lite nonchalant. Jag
              hittar egentligen inga riktiga argument för varför man tycker
              att det är en dålig idé och varför man vill avslå motionen. Det
              är synd. Jag tror att förslaget skulle kunna leda till en vitaliserad
              kulturdebatt. Kanske skulle en och annan av kulturutskottets ledamöter
              ha nytta av denna kanon. Det har framkommit gång på gång i debatten
              i kammaren att man inte vet vad som är svensk kultur, och en kanon
              skulle kunna vara ett litet hjälpmedel.
            </seg>
            <seg n="2fab4e64">
              Vid sidan av reservationen till förmån för vår egen motion har
              vi också avgivit ett särskilt yttrande i anslutning till motionen
              om att värna det kristna kulturarvet från en kristdemokratisk
              ledamot. Anledningen till att vi inte har valt att yrka bifall
              till motionen är att de förslag som vi under det gångna riksdagsåret
              själva har lagt fram för att värna det kristna kulturarvet borde
              ha uppfyllt andemeningen i föreliggande motion samt varit mer
              konkreta och långtgående.
            </seg>
            <seg n="c9e55b2e">
              Genom att föreslå förändringar och förtydliganden i skolornas
              styrdokument, genom att föreslå generösare regelverk och ökad
              resurstilldelning inom ramen för den kyrkoantikvariska ersättningen
              samt genom att föreslå en utredning om möjligheten att inrätta
              ett kyrkohistoriskt museum har vi slagit flera slag för såväl
              den materiella som den immateriella delen av det kristna kulturarvet.
            </seg>
            <seg n="b377a3a5">
              Att vi sverigedemokrater har varit tämligen ensamma om att lägga
              fram konkreta förslag i denna riktning är något som jag beklagar.
              Jag tycker att behovet av att slå vakt om det kristna kulturarvet
              sällan eller aldrig har varit större än vad det är nu.
            </seg>
            <seg n="bcc9844a">
              I tidigare debatter på temat i kammaren har jag lyft fram det
              faktum att den kyrkoantikvariska ersättningen är underfinansierad.
              Jag har citerat ärkebiskopens uttalande om den borgerliga regeringens
              ointresse för hur de kyrkliga kulturminnena ska bevaras, som är
              ett större hot än mögel och surt regn. Jag har lyft fram det faktum
              att diskrimineringsombudsmannen har varit emot såväl kristna sånger
              i skolan som mot adventsljusstakar och kristna kalendrar på arbetsplatsen.
            </seg>
            <seg n="bdf2b102">
              Jag har också, herr talman, lyft fram det faktum att fler och
              fler skolor, med hänvisning till bland annat skolans styrdokument,
              upphör med att fira skolavslutning i kyrkan, liksom att färre
              och färre förskolor går till kyrkan för att titta på julkrubban
              vid advent. Vissa förskolor har till och med gått så långt att
              man har förbjudit barnen att göra pappersänglar eller annat pyssel
              av misstänkt kristen anknytning.
            </seg>
            <seg n="39dce918">
              I en studie från 2011 vid Centrum för barnkulturforskning vid
              Helsingforss universitet konstateras att det numera hör till ovanligheterna
              att svenska förskolebarn får lära sig något om den religiösa bakgrunden
              till firandet av olika högtider. Endast tre av tjugo tillfrågade
              pedagoger uppgav att de på något sätt informerade barnen om bakgrunden
              till firandet av högtider som jul, påsk och lucia. Den vanligaste
              orsaken till att man lät bli var att man var rädd att bryta mot
              förskolans styrdokument eller att man upplevde att man var tvungen
              att uppmärksamma och informera om alla andra religioners högtidsdagar.
            </seg>
            <seg n="9e508d80">
              I ett parallellfall till situationen inom förskolan beslutade
              Socialnämnden i Borgholms kommun på Öland relativt nyligen att
              man skulle dra in de uppskattade andaktsstunderna för dementa
              äldre. Motiveringen var att i vårt mångkulturella samhälle finns
              mer än en religion och att andaktsstunderna kunde innebära en
              favorisering av äldre kristna.
            </seg>
            <seg n="1c674f42">
              I motiveringen till att avslå den aktuella motionen i betänkandet
              hänvisar utskottet till den verksamhet som bedrivs vid Västerviks
              visarkiv där en del av den kristna sångskatten finns samlad. Ironiskt
              och talande nog hotas detta visarkiv för andra gången på kort
              tid av nedläggning sedan Regionförbundet i Kalmar län har avslagit
              deras ansökan om verksamhetsbidrag.
            </seg>
          </u>
          <note type="speaker" n="576e509d">
            Anf. 113 LARS OHLY (V):
          </note>
          <u who="lars_ohly_517dae" xml:id="i-8c5dd2b6a87052ce-0" n="668bb97f" next="i-de59c4f5df60ff57-0">
            <seg n="2ff074c3">
              Herr talman! Kultur i hela landet är den första punkten i betänkandet.
              Man kan fråga sig vad hotbilden är. Varför fungerar det inte med
              tillgänglighet över hela landet i dag? Vi är överens om att det
              inte fullt ut fungerar. Det är kanske en väl hög målsättning att
              tro att vi ska ha lika god tillgång till kultur oavsett var vi
              bor. Däremot bör vi sträva efter att tillgången till kultur är
              så jämnt fördelad som möjligt.
            </seg>
            <seg n="6c82cfcf">
              Jag menar att en av hotbilderna är att man marknadsanpassar kulturpolitiken.
              Det här är ett exempel på vad som stod i de gamla kulturpolitiska
              målen, som den här regeringen och riksdagen upphävde i beslutet
              i december 2009, nämligen att motverka kommersialismens skadeverkningar.
            </seg>
            <seg n="4b0f797f">
              Kommersialismen i sig innebär att man strävar efter att producera
              för vinst. Det är mindre lönsamt att se till att människor på
              landsbygden, i mindre orter, har tillgång till kultur. Det är
              inte alltid självklart att det ger stora intäkter till dem som
              producerar kulturen. Det är lättare att se att det finns möjligheter
              att skapa vinster genom att producera kultur där det finns många
              människor.
            </seg>
            <seg n="bc46164a">
              Skrivningen i det gamla kulturpolitiska målet om att motverka
              kommersialismens skadeverkningar var alldeles utmärkt, just därför
              att den satte fingret på problemet. Det är det som just nu behövs.
              Vi måste se till att begränsa de skadeverkningar som kommersialismen
              leder till. När det gäller kultur i hela landet är det uppenbart
              att vi där borde ta ett större samlat samhälleligt ansvar än vad
              vi gör i dag, men det kräver mer pengar och resurser. Det är väl
              därför majoriteten yrkar avslag på de motioner som kräver detta.
              Man vill inte binda upp pengar för att förhindra att kultur blir
              en angelägenhet för framför allt dem som bor i befolkningstäta
              områden.
            </seg>
            <seg n="942a230f">
              Här kan vi se att alliansregeringen har motarbetat målet om kultur
              i hela landet, till exempel genom nedläggningen av Rikskonserter.
              Det var ett beslut som faktiskt direkt ledde till att tillgången
              till kultur blev mindre i vissa områden. Och det gjorde ni mycket
              medvetet.
            </seg>
            <seg n="e8674181">
              Även om det står fina ord i utskottets text vill jag påstå att
              ni inte tar problemet på allvar och att ni inte gör vad ni kan
              för att komma åt det.
            </seg>
            <seg n="32985371">
              När det gäller bristande jämställdhet i kulturlivet är det uppenbart
              att det är ett problem. Sedan jag blev vald till ordinarie ledamot
              i kulturutskottet har jag pratat en hel del med kulturutövare
              från mängder av olika branscher, och många både kvinnor och män
              men väsentligt fler kvinnor än män framhåller att kulturlivet
              lika lite som samhället i övrigt präglas av jämställdhet. Det
              är tvärtom så att man ibland till och med hävdar att det inom
              kulturlivet finns större problem med ojämställda förhållanden
              än det finns på många andra samhällsområden. Det är naturligtvis
              inte acceptabelt.
            </seg>
            <seg n="b95d4468">
              Det är inte konstigt att könsmaktsordningen också finns inom
              kulturlivet, men däremot är det ett självklart uppdrag för oss
              som folkvalda att se till att förhindra att denna ordning och
              dessa strukturer får genomslag i kulturlivet. Det innebär både
              att man försvårar för kvinnliga kulturutövare och sannolikt att
              vi får sämre kultur. Ett jämställt kulturliv skulle med största
              sannolikhet också innebära bättre kulturutövare och bättre möjligheter
              att få tillgång till kultur.
            </seg>
            <seg n="5de2d151">
              Därför behövs det någon form av strategi för att komma åt detta.
              Här tror jag att det borde finnas förutsättningar för en fortsatt
              diskussion även efter att vi har fattat beslut om detta betänkande,
              för att diskutera: Hur ska vi motverka bristande jämställdhet
              på kulturområdet?
            </seg>
            <seg n="9cad73a8">
              Det är inte så att den borgerliga majoriteten är helt blind för
              problemet. Till exempel har det nya filmavtalet, som utskottet
              skriver i betänkandet, fina skrivningar om vikten av jämställdhet
              inom filmområdet. Men, allvarligt talat, om vi tittar på just
              filmområdet är det väl ett av de områden som präglas av minst
              jämställda förhållanden av alla kulturlivets områden.
            </seg>
            <seg n="773158bd">
              Här borde det finnas en möjlighet, även efter att ni har avslagit
              Vänsterpartiets motionsyrkanden, att fortsätta att diskutera hur
              vi ska motverka ojämställdhet inom kulturlivet.
            </seg>
            <seg n="55b15480">
              När det gäller amatörkulturen är det precis så som Tina Ehn sade
              i talarstolen alldeles nyss. Amatörkultur och professionellt utövad
              kultur förutsätter varandra. Den professionella kulturen ger inspiration.
              Det är många av oss som kanske genom att lyssna till och se på
              utövare som verkligen kan sin sak, som är utbildade och dugliga,
              känner att vi själva vill pröva på, känner en inspiration till
              att vi skulle vilja utöva någon form av kultur. Många professionella
              utövare kommer också just från amatörkulturens område.
            </seg>
            <seg n="a7e9d304">
              Här har amatörkulturens utövare själva identifierat ett problem,
              och det är: Det finns för många som har fingrarna i detta område.
              Det är för svårt att se vem det är som har ansvaret. Det är uppenbart
              att amatörkulturföreningar och aktiva inom amatörkulturens område
              har en mängd olika aktörer att förhålla sig till. Ibland leder
              det till att man inte riktigt vet vem man ska vända sig till,
              och ibland leder det till att man kanske till och med mister möjligheter
              till stöd och projektbidrag som man annars skulle ha kunnat få.
            </seg>
            <seg n="2643f520">
              Ett sådant förslag som har framkommit i våra diskussioner med
              amatörkulturens företrädare är att det skulle vara en fördel om
              det fanns en myndighet, en instans, att vända sig till. Det är
              också innebörden i det motionsyrkande som utskottsmajoriteten
              tyvärr avstyrker i detta betänkande. Men även där hoppas jag att
              man fortsätter att fundera. Man skriver själv i betänkandet att
              samordningen måste öka, och man har goda förhoppningar om att
              det kommer att ske. Men man gör ingenting åt grundproblemet, som
              jag menar är att det finns för många som har ansvar, och det otydliggör
              för dem som är utövare av amatörkultur att veta hur man ska ställa
              sig.
            </seg>
            <seg n="cd5811d4">
              Slutligen, herr talman, föreslår Vänsterpartiet att vi likt Norge
              ska anta en kulturlag för Sverige. Det är inte ett helt nytt förslag.
              Det sågas lite summariskt av utskottet. Man säger att det inte
              verkar bra och avstyrker det.
            </seg>
            <seg n="92afaa70">
              Men vi kan väl fundera lite grann över vad en kulturlag skulle
              innebära. Tanken bakom det är inte att detaljreglera, vilket utskottet
              tycks tro att det här skulle vara i motsatsställning till en ambition
              som majoriteten har att minska detaljregleringen. Det var inte
              tanken att vi i en kulturlag skulle beskriva vartenda kulturområde,
              exakt hur mycket pengar och vilken verksamhet som ska bedrivas.
              Nej, tvärtom skulle det vara en mycket övergripande lagstiftning,
              precis som i Norge, där man pekar ut samhällets ansvar för kulturen.
            </seg>
            <seg n="12854589">
              Syftet med en sådan lag ska naturligtvis vara att stärka kulturens
              ställning, att erkänna kulturen som en välfärdsfråga, att inse
              att ett samhälle utan kultur eller med mindre kultur är ett sämre
              samhälle att leva i. Välfärd betyder att fara väl, och för att
              fara väl genom livet behövs tillgång till kultur. Att tydliggöra
              det samhällsansvaret borde vara ett gemensamt intresse.
            </seg>
            <seg n="cc113056">
              En sådan kulturlag skulle mycket väl kunna ta upp vikten av tillgång
              till kulturskolan även för föräldrar som inte har goda ekonomiska
              resurser, vikten av tillgång till museer även för dem som inte
              har mycket pengar, bättre villkor för kulturskapare och att de
              som utövar kultur får möjlighet att göra det på ekonomiskt goda
              villkor.
            </seg>
            <seg n="1a243a8c">
              Herr talman! Jag står självklart bakom alla Vänsterpartiets reservationer
              i detta betänkande, men för tids vinnande yrkar jag bifall enbart
              till reservation 7.
            </seg>
          </u>
          <note n="ea0dab66">
            Anf. 114 ANNE MARIE BRODÉN (M):
          </note>
          <u who="lars_ohly_517dae" xml:id="i-de59c4f5df60ff57-0" n="668bb97f" prev="i-8c5dd2b6a87052ce-0">
            <seg n="c06580d5">
              Herr talman! Vi har debatterat kultur en stund nu på eftermiddagen
              och ska fortsätta en bra stund till, hoppas jag. I det betänkande
              vi nu diskuterar behandlas 25 motionsyrkanden från allmänna motionstiden,
              och ämnet är, som vi har hört, just allmän kulturpolitik. Flera
              motioner tar upp värdefulla förslag för att förstärka kulturen.
              Glädjande nog konstaterar kulturutskottet att många förslag redan
              är genomförda eller på väg att genomföras. Det finns även frågor
              som ligger under utredning eller som inte är i linje med vår allianspolitik.
            </seg>
            <seg n="75f27401">
              Herr talman! Vi kan varje dag se hur en ny och modern kulturpolitik
              växer fram i Sverige. Regeringen har slagit fast att kulturens
              egenvärde och rätt att uttrycka sig fritt är grunden i all kulturpolitik
              men lyfter samtidigt fram vikten av kulturens betydelse för hälsan,
              skolan, regional utveckling och näringslivet.
            </seg>
            <seg n="0a65fbb2">
              Det är genom kulturen vi får ett rikare liv som leder till både
              tillväxt och hälsa. Den insikten har lett till många positiva
              förändringar för kulturen runt om i landet.
            </seg>
            <seg n="8da89f69">
              Sverige mår bättre av ett blomstrande kulturliv. Kultur och kreativt
              skapande litteratur, musik, dans, film, mode, design och andra
              konstnärliga uttryck berikar och utvecklar hela samhället. Människors
              välbefinnande påverkas positivt, och vi vet att man lever längre
              och är friskare om man lever ett aktivt liv med kultur.
            </seg>
            <seg n="f9cacad0">
              De som säger att kulturen är en bärande och fullständigt avgörande
              del av vår demokrati har rätt. Ett fritt och livskraftigt kulturliv,
              med bland annat statligt stöd i ryggen, är viktigt.
            </seg>
            <seg n="0b164067">
              Herr talman! När nästan alla andra länder i Europa drar ned sitt
              kulturstöd och höjer kulturmomssatser har alliansregeringen tillfört
              nya medel varje år sedan 2006. Detta är något helt unikt i dagens
              Europa och visar att Alliansen tycker att ett fritt kulturliv
              är viktigt. Men samtidigt har vi också genom Kulturen 2009 breddat
              förståelsen av vad kulturen är och vad den kan innebära för ett
              samhälle.
            </seg>
            <seg n="74a24d11">
              Det som har hänt är att vi på ett strukturerat sätt har börjat
              tala om kulturen i termer av att bidra till tillväxt och välfärd.
              Medvetna satsningar från alliansregeringens sida på Skapande skola,
              Kultur och hälsa, Kreativa näringar och Kultur på recept är alla
              uttryck för detta nya tänkande och sätt att se på kulturbegreppet
              i stort.
            </seg>
            <seg n="2c8b1753">
              Men detta förhållningssätt har vissa haft svårt att förhålla
              sig till. Det hävdas att det skulle finnas en motsättning mellan
              å ena sidan ett fritt kulturliv och å andra sidan att tala om
              kulturen i termer av tillväxt och välfärd, att nyttoaspekten av
              kultur skulle stå i ett motsatsförhållande till det fria och kvalitativa
              bildnings- och kulturbegreppet. Detta är naturligtvis en konstruerad
              diskussion som har lite eller inget med verkligheten att göra.
            </seg>
            <seg n="4348d896">
              Herr talman! I betänkande framgår det tydligt att regeringens
              politik är att man ska ha tillgång till ett rikt kulturliv oavsett
              var man bor i landet. Som ett led i detta har kulturplanerna och
              kultursamverkansmodellen spelat en viktig roll. Vi moderater har
              varit pådrivande i att kulturen ska komma närmare medborgarna
              och att länen och regionerna ska få ett större inflytande över
              de pengar som går till kulturen från staten. Totalt är det nu
              16 län som är med, och ytterligare kommer i höst.
            </seg>
            <seg n="b3cef786">
              Detta är en av regeringens största kulturpolitiska reformer och
              baseras på samverkan och dialog mellan staten, landstingen och
              regionerna för att kunna uppnå regionala och nationella målsättningar
              inom kulturen. Ett extra anslag på 75 miljoner under tre år har
              avsatts för att stimulera detta arbete och hanteras av Kulturrådet.
            </seg>
            <seg n="135d994f">
              Herr talman! Alliansregeringen arbetar för att kulturen ska ta
              mer plats i samhället, i skolan, i vården och att barn och unga
              får rätt till den kultur som vi har slagit fast. Ett viktigt exempel
              på detta är satsningen på Skapande skola. 150 miljoner per år
              satsar vi nu på hela grundskolan och möjligheter till detta.
            </seg>
            <seg n="a0610ebb">
              Ett annat område som jag har nämnt är kultur och hälsa, där det
              händer väldigt mycket spännande saker. I Skåne fortsätter man
              med Kultur på recept, nu med tio vårdcentraler och 200 patienter
              inblandade. Vi har också gjort en särskild satsning på kultur
              för äldre genom 30 miljoner. Det är många projekt som rullar inom
              just det området.
            </seg>
            <seg n="710d166c">
              Mitt eget hemlän Halland har, herr talman, varit väldigt aktivt
              med att ha spännande områden inom kulturplanen. Vi sätter fokus
              på kulturens betydelse för tillväxten, hälsan och välmåendet,
              och nu följer kommunerna efter. Även de små kommunerna följer
              efter. Ett gott exempel är Falkenberg, där man nu genom ett kulturmanifest
              omsätter den regionala kulturplanen till en kommunal kulturplan.
            </seg>
            <seg n="7bb83cb9">
              Herr talman! Myndigheten för kulturanalys har gjort en första
              utvärdering av kultursamverkansmodellen. Den visar att professionella
              kulturskapare upplever att deras intressen har lyfts fram bättre
              och att det finns ett ökat intresse för och större kunskap om
              kulturpolitik hos politiker på regional och kommunal nivå.
            </seg>
            <seg n="173c0a3e">
              Det är mycket positivt. Nästa steg är att arbeta mer för de kulturella
              och kreativa näringarnas betydelse för ett läns utveckling. Därför
              har regeringen satsat 73 miljoner kronor på att utveckla detta
              område.
            </seg>
            <seg n="6fd7b82a">
              Herr talman! Ett motionsyrkande handlar om ökad jämställdhet
              på kulturområdet, vilket är en prioriterad fråga för regeringen.
              Myndigheten för kulturanalys har till uppgift att följa utvecklingen.
            </seg>
            <seg n="ab4aed5a">
              Under förra mandatperioden genomförde regeringen en satsning
              på jämställdhet inom scenkonstområdet. Man avsatte 6 miljoner
              kronor, och nu börjar vi se effekterna av detta, bland annat när
              det gäller rekrytering av fler kvinnliga chefer.
            </seg>
            <seg n="febb2354">
              Trots en avsevärd förbättring finns det mer kvar att göra. Mot
              bakgrund av detta satsade regeringen 17 ½ miljon kronor under
              2011 på film-, musei- och musikområdet för att öka jämställdheten.
              Kulturplanerna ska innehålla fakta om kulturen ur ett jämställdhetsperspektiv
              och även visa vilka insatser man genomför för att uppnå bättre
              jämställdhet.
            </seg>
            <seg n="f7b04221">
              Herr talman! Jag vill avsluta med att understryka att regeringen
              verkligen har lyft kulturens betydelse på olika sätt. Den kulturproposition
              som kom 2009 har visat vägen i denna utveckling. Namnet är tydligt
              i sig: Tid för kultur . Jag är övertygad om att det inte är många
              som vill vända tillbaka eller som påstår att det var bättre förr.
            </seg>
            <seg n="afd44701">
              Det alliansregeringen har gjort är att göra upp med ett politiserat
              och exklusivt kulturpolitiskt arv och i stället se hela det kulturella
              Sverige. Detta kulturella Sverige är allt från amatörkulturen,
              folkdansen, Opera på skäret och det lilla, ideellt drivna motorcykelmuseet
              i Falköping till Junibacken i Helsingfors.
            </seg>
            <seg n="5784892d">
              De små och de stora inom alla konstformer bidrar, såväl privata
              som statligt och kommunalt drivna. Kultursverige är, herr talman,
              en vacker sommaräng där små och stora samsas och där det sammanlagda
              värdet ger demokrati, välfärd och tillväxt.
            </seg>
            <seg n="8820555a">
              För mig är kultur livsviktigt, och all kultur både görs av människor
              och gör oss till människor.
            </seg>
            <seg n="12e201af">
              Herr talman! Det känns nästan som om Anne Marie Brodén inte har
              suttit här hela eftermiddagen och lyssnat på de tidigare inläggen
              och kanske även det som jag lyfte fram.
            </seg>
            <seg n="4f2e35a2">
              Det du lyfter fram är bara att det skimrar, att det är så bra,
              att det finns kultur överallt och att alla får ta del av kultur,
              medan vi är flera som i talarstolen har lyft fram de ökade klyftorna,
              att det är färre som läser och att många barn och unga inte kan
              vara en del av idrottsrörelsen eftersom deras föräldrar inte har
              råd att betala avgiften.
            </seg>
            <seg n="dfaa9769">
              Jag lyfte fram musik- och kulturskolorna. På vissa håll lägger
              man ned eller ger inget bidrag över huvud taget. Det är ökade
              kostnader. Vilka barn är det som får ta del av verksamheterna?
              Jo, det är de som har råd att betala en avgift.
            </seg>
            <seg n="7100317d">
              Det är klart att man kan säga att det finns så mycket kultur.
              Ja, det finns kultur för alla dem som har råd. Men hur får vi
              möjlighet att se till att alla får ta del av kultur, även de som
              inte har fått mängder med skattesänkningar eller de som jag lyfte
              fram, som faktiskt har fått betala för att andra ska få mer i
              plånboken? Det är de sjuka och de arbetslösa som har fått mindre
              att kunna konsumera kultur för när kulturministern säger att den
              största kulturpolitiska reformen är att man har sänkt skatterna.
            </seg>
            <seg n="0c7d9f71">
              För mig blir det väldigt innehållslöst när man säger att man
              ser kulturen som en viktig del i samhället, att den innebär en
              aspektpolitik för hälsan, för vården och för allt möjligt.
            </seg>
            <seg n="47bb2d1f">
              Men hur är det med dem som inte får ta del av kulturen? Struntar
              vi i dem? Vänder vi bara ryggen åt dem? Eller vad tycker Anne
              Marie att vi ska göra för att alla verkligen ska få ta del av
              kulturen?
            </seg>
            <seg n="7cd44e93">
              Herr talman! Det är givet att man kan flytta fokus från det som
              betänkandet handlar om. Jag har lyssnat på debatten i eftermiddag.
              Det finns de som har svårigheter med höga avgifter i kommunerna
              det har debatterats. Det är inte så att jag inte ser dessa saker.
            </seg>
            <seg n="c514882a">
              Men vad jag har lyft fram är att det har lagts mer pengar på
              kulturen än någonsin tidigare i Sverige. Vi har också försökt
              förstärka regionerna och på det viset också kommunerna. Jag tror
              att kulturplanen och samverkansmodellen kommer att visa och redan
              gör det i viss del att man jobbar aktivt med att kulturen kommer
              högt upp på den politiska dagordningen.
            </seg>
            <seg n="7babca4b">
              Man kan naturligtvis välja att svartmåla allt. Man kan också
              välja att ibland försöka framställa det så att regeringen inte
              gör något. Det är lite olika strategier från oppositionen. Jag
              tror inte att något av det är sant.
            </seg>
            <seg n="56ab5258">
              Det är givet att det finns barn som har det tufft. Jag sitter
              i Allmänna barnhusets styrelse. Vi tittar speciellt på till exempel
              de barn som har det långvarigt tufft. Där försöker man hitta olika
              lösningar.
            </seg>
            <seg n="7da5dd2a">
              Gunilla Carlsson lyfte upp en helt annan sak i sin diskussion.
              Det var utanförskapet, som Gunilla Carlsson sade hade ökat. Men
              siffrorna talar ju om det motsatta. Det är nog viktigt att försöka
              hålla sig till fakta i den här diskussionen.
            </seg>
            <seg n="24059410">
              Men visst ser vi dem som har det tufft, och det är också därför
              som vi gör ytterligare satsningar.
            </seg>
            <seg n="76f3c011">
              Jag delar den uppfattning som Folkpartiet och Christer Nylander
              framförde tidigare, att det är olyckligt att kommunerna ibland
              både höjer avgifter och drar ned. Jag tycker att kulturen har
              en alldeles särskild ställning och är viktig för alla barn. Det
              är därför vi har slagit fast att barn och unga i Sverige har rätt
              att få kultur.
            </seg>
            <seg n="c03e833e">
              Det är därför Skapande skola är så viktig. Jag var så förvånad
              när Gunilla Carlssons parti var emot Skapande skola och tyckte
              att det var något besvärligt som kom. Nu har man vänt lite, eftersom
              man ser att det ger goda effekter. Det är inte så att det är några
              avgifter för barnen, utan här tillför man resurser till skolorna
              och förhoppningsvis också på sikt till förskolorna.
            </seg>
            <seg n="e8cd88e7">
              Herr talman! Men även när det gäller Skapande skola ser vi stora
              skillnader. Det är inte så alla barn i alla skolor får ta del
              av Skapande skola-pengar, utan det är vissa elever och vissa skolor.
              Det beror på vilken aktiv lärare man har, vilken aktiv rektor
              man har, om man får ta del av det. Det är klart att vi inte är
              glada över det.
            </seg>
            <seg n="ce967c3c">
              Vi har ställt oss bakom Skapande skola. Men jag tycker att ett
              av problemen är att vi inte når ut till alla barn.
            </seg>
            <seg n="2e14eb5e">
              Jag hade önskat att vi hade haft en utbildningsminister som någon
              gång lyfte fram de estetiska ämnena som viktiga ämnen i skolan.
              Men jag tror aldrig att jag har hört Björklund nämna dem över
              huvud taget, utan det är bara svenska, engelska och matte som
              är de viktigaste. Musik och bild har inte i skolan att göra, känns
              det som många gånger.
            </seg>
            <seg n="6d95863d">
              Risken med kulturpolitiken som en del av aspektpolitiken är att
              man lägger över mer och mer på regionerna. Vi får mer och mer
              signaler om att kulturpolitiker petar i saker. Jag tror att det
              var Christer Nylander som här tidigare sade att vi inte ska styra
              vart pengarna till kulturen ska gå. Nu får vi alltmer signaler
              om att kulturpolitiker till och med vill vara med och tala om
              vad man ska spela på scenerna för att vara beredda att lägga pengar
              på kulturen. Ser inte Anne Marie någon fara med att det hela tiden
              handlar om aspektpolitik? Man ser inte att kultur har ett egenvärde,
              utan man satsar på kultur för att det är en del av näringslivets
              utveckling eller för att det är bra för hälsan eller något annat.
              Jag tror att kulturen ger sådana effekter ändå, men när man bara
              pratar om kultur som en del av något annat alltså som en del av
              aspektpolitiken tycker jag att man förminskar kulturen och kulturens
              kraft i samhället. Man gör kulturen mer och mer beroende av att
              vara bra för andra saker.
            </seg>
            <seg n="a9469db1">
              Herr talman! Jag ska läsa direkt ur mitt tal: Regeringen har
              slagit fast att kulturens egenvärde och rätt att utrycka sig fritt
              är grunden i all kulturpolitik. Jag vet inte om Gunilla hörde
              det. Det är givet att vi slår vakt om det. Men det innebär inte
              att vi är emot alla de goda effekter som kulturen har och som
              vi lär oss mer och mer om, inte minst genom forskningen.
            </seg>
            <seg n="7ce1bdb1">
              Man ser gärna bekymmer. Jag tycker att Gunilla ska gå till en
              del av sina kolleger i vissa kommuner, som har varit motståndare
              till Skapande skola och därför inte har sökt några medel. På vår
              kant försöker vi jobba så att alla kommuner tar ett aktivt ansvar
              för att föra ut till skolorna.
            </seg>
            <seg n="48d369aa">
              Jag besökte Andersbergs skola för ett tag sedan. Den ligger i
              ett väldigt utsatt område i Halmstad. Där jobbar man oerhört engagerat
              med att ta in författare och med att få inte minst killarna att
              intressera sig för läsning. Man har skrivit uppsatser och dikter
              som nu är en bok på biblioteket. Det är ett gott exempel på vad
              Skapande skola kan betyda både för integration och för ett utsatt
              område. Här finns det många goda exempel, och det kanske också
              är bra att vi lyfter fram dem.
            </seg>
            <seg n="a969028b">
              Jag vill också kommentera en annan sak som Gunilla Carlsson tog
              upp. Det handlar om Bergmancentret på Fårö. Gunilla glömde att
              säga hur mycket som redan är satsat på Ingmar Bergman. Hon fick
              det i stället att låta som att regeringen inte gör något eller
              inte har gjort något.
            </seg>
            <seg n="5e760f42">
              Låt mig nämna att man 2007 avsatte 20 miljoner till en speciell
              Ingmar Bergman-satsning. År 2010 avsatte man 1 ½ miljon till festivalen
              och ytterligare 750 000 till ett arkiv. Fårö har fått 500 000.
              Därtill har man fått 3 miljoner av Arvsfonden, och man söker dessutom
              medel på det regionala planet.
            </seg>
            <seg n="34c4fcf8">
              Detta hör ihop med vår diskussion om att regional kulturpolitik
              kan vara minst lika bra som en nationell, statlig kulturpolitik.
              Gunillas parti lyfter ofta fram att nationens politik är mycket
              viktigare än den lokala eller regionala, men här har Gotland alla
              möjligheter att stödja Fårö.
            </seg>
          </u>
          <note n="535e6dea">
            Därför yrkar jag, enligt utskottets förslag, avslag på samtliga
            motioner och bifall till förslaget i betänkande KrU10.
          </note>
          <note n="349ce432">
            Anf. 115 GUNILLA CARLSSON i Hisings Backa (S) replik:
          </note>
          <note n="090d9e14">
            Anf. 116 ANNE MARIE BRODÉN (M) replik:
          </note>
          <note n="6ce02ca6">
            Anf. 117 GUNILLA CARLSSON i Hisings Backa (S) replik:
          </note>
          <note n="8ea19d0b">
            Anf. 118 ANNE MARIE BRODÉN (M) replik:
          </note>
          <note type="speaker" n="efcbc614">
            Anf. 119 LARS OHLY (V) replik:
          </note>
          <u who="lars_ohly_517dae" xml:id="i-86d6a55bdfd4afb8-0" n="668bb97f">
            <seg n="f9f22b88">
              Herr talman! Låt mig börja med att rätta mig. Jag sade att jag
              yrkade bifall till reservation 7, men det ska vara reservation
              9 under punkt 7.
            </seg>
            <seg n="babec507">
              Anne Marie Brodén säger att det är viktigt att inte svartmåla.
              Jag håller med om det. Lika viktigt är det att inte skönmåla.
              Man måste försöka hitta den där balansen som är så svår att finna
              när vi är färgade av våra politiska uppfattningar och av de förslag
              vi har lagt fram och så vidare.
            </seg>
            <seg n="c661e0a1">
              Det finns dock några beslut som har fattats som jag menar påverkar
              möjligheten att göra det som utskottet skriver i betänkandet,
              till exempel att se till att tillgången till kultur är någorlunda
              jämnt fördelad över hela landet. Då vill jag fråga Anne Marie
              Brodén: Hur har nedläggningen av Rikskonserter bidragit till detta?
              På vilket sätt har nedläggningen av Rikskonserter bidragit till
              att tillgången till kultur i hela landet har stärkts, vilket ju
              utskottet skriver är en målsättning?
            </seg>
            <seg n="069421e6">
              Hur har tillgången till professionellt utövad kultur ökat genom
              att man har återinfört entréavgifterna på statliga museer? Det
              är ju ett beslut som Anne Marie Brodén står bakom. Om man nu tycker
              att det är viktigt med professionellt utövad kultur och dit hör
              det fantastiska, enorma kulturarv som finns i både statliga och
              regionala museer borde det väl vara en uppgift för politiken att
              se till att trösklarna för att ta del av det är så låga som möjligt?
            </seg>
            <seg n="5edc600e">
              Och vad tror Anne Marie Brodén att de ganska höga avgifter som
              en del kommuner tar ut för deltagande i kulturskolan innebär för
              barns möjlighet att själva utöva kultur? Det finns kommuner som
              tar 1 6001 700 kronor per termin. Det är mängder av föräldrar
              som inte har råd med det. Ser Anne Marie Brodén detta som ett
              problem i förhållande till det som utskottet skriver i betänkandet?
              Detta är några frågor som jag gärna skulle vilja ha svar på.
            </seg>
          </u>
          <note n="69734690" type="speaker">
            Anf. 120 ANNE MARIE BRODÉN (M) replik:
          </note>
          <u who="anne_marie_broden_c263a5" xml:id="i-b7fd0c86f82523c4-0" n="adc8f1fa">
            <seg n="6133e5c7"/>
            <seg n="365e4e10">
              Herr talman! Jag delar Lars Ohlys uppfattning att vi ska försöka
              nyansera diskussionen. Vad jag försökte göra i mitt anförande
              var också att lyfta fram de satsningar som faktiskt är gjorda,
              inte minst på jämställdhetsområdet. Då blir det en del miljoner.
              Det är jag glad för att jag kan säga.
            </seg>
            <seg n="516401c9">
              Självklart hade Rikskonserter sin roll att spela, men vi i utskottet
              träffade också flera andra aktörer inom musiklivet som inte ansåg
              att Rikskonserter fullt ut fyllde den kostym man skulle fylla.
              Jag har själv varit ordförande i Musik i Halland, det regionala
              musiklivet, och också varit vice ordförande i det nationella.
              Många av de saker som Rikskonserter gjorde gör nu de regionala
              musikorganisationerna, och de gör det väldigt bra.
            </seg>
            <seg n="c05a918e">
              Dessutom lyssnade vi förra veckan i utskottets hearing på Stina
              Westerberg från Musikverket, som berättade om hur mycket spännande
              som var på gång där. Jag är inte så orolig som Lars Ohly när det
              gäller framtiden för musiklivet, både det regionala och det nationella.
            </seg>
            <seg n="65de8021">
              Detta med avgifter till museer har vi diskuterat många gånger.
              Det är ju avgiftsfritt för barn och unga, och det är väldigt viktigt
              att hålla fast vid. Sedan står det museerna fritt att själva prioritera
              när man ska ha avgifter och inte, men pengarna ska i huvudsak
              gå till bra utställningar. Det är många som belyser detta. Vissa
              gånger har det blivit avgiftsfritt, och andra gånger har man tagit
              en avgift. Det väljer museerna själva.
            </seg>
            <seg n="73575aff">
              Jag delar oron när det gäller avgifter till kulturskolan. Det
              är ett bekymmer när man sätter väldigt höga avgifter. Det är dock
              kommunerna som bestämmer detta själva.
            </seg>
            <seg n="82aa9b8a">
              Vi har i vårt parti och i Alliansen fört fram att vi gärna vill
              att man ser på till exempel Nacka. Många kommuner har låga avgifter
              men jättelång kö. Det är inte ett dugg bättre. Nacka har infört
              en musikskolepeng, där alla får en check från kommunen. Då kommer
              den också alla till del och går till en musikskola, antingen privat
              eller offentlig. Det tycker jag är en bra modell.
            </seg>
          </u>
          <note type="speaker" n="5198168d">
            Anf. 121 LARS OHLY (V) replik:
          </note>
          <u who="lars_ohly_517dae" xml:id="i-8c5dd2b6a87052ce-1" n="668bb97f" next="i-de59c4f5df60ff57-1">
            <seg n="3b2e0f0c">
              Herr talman! Jag kan välja att tolka Anne Marie Brodén positivt.
              I några delar fanns det ändå ett erkännande av att det kanske
              inte var problemfritt att lägga ned Rikskonserter, även om Anne
              Marie Brodén har en positiv uppfattning om att mycket av det uppdraget
              nu har överförts till andra producenter.
            </seg>
            <seg n="11718102">
              När det gäller avgiftsfriheten på museer är det uppenbart att
              Anne Marie Brodén tycker att det var ett bra beslut att ta bort
              den. Därmed har jag fått svar på min fråga om Anne Marie Brodén
              inte tyckte att det påverkade tillgängligheten negativt och om
              detta inte var ett problem.
            </seg>
            <seg n="c1625326">
              När det gäller kulturskolan har det funnits förslag här i riksdagen
              om att vi skulle avsätta pengar för att få en enhetlig avgift
              och en maxtaxa för kulturskolan. Det har Anne Marie Brodén med
              flera avslagit.
            </seg>
            <seg n="3ff2da11">
              Allt detta är sådant som jag menar skulle kunna regleras i en
              kulturlag. Då skulle man peka ut kulturens betydelse och vikten
              av tillgång till professionellt utövad kultur, vikten av att de
              som utövar denna professionellt utövade kultur får goda villkor
              och vikten av tillgång och möjligheten att själv få pröva på,
              inte minst för barn och ungdomar men även för vuxna. Därigenom
              skulle man kunna sy ihop det här.
            </seg>
            <seg n="92cd680a">
              Därför har jag valt att särskilt yrka bifall till reservation
              9, som särskilt pekar på vikten av att vi tar efter Norge lite
              och tänker efter hur vi ska kunna stärka kulturens betydelse.
              Hur ska vi kunna göra den så viktig som alla talare i den här
              debatten påstår sig vilja göra den? Även Anne Marie Brodén hade
              fantastiskt fina formuleringar om kulturens betydelse, men de
              fina orden göder inte en enda konstutövare, och de gör inte att
              barn och unga får tillgång till möjligheten att själva utöva kultur.
              Det krävs något mer. Det krävs nämligen prioritering och resurser,
              och där står tyvärr regeringen och den borgerliga majoriteten
              tomhänta.
            </seg>
          </u>
          <note n="a87dc4ac">
            Anf. 122 ANNE MARIE BRODÉN (M) replik:
          </note>
          <u who="lars_ohly_517dae" xml:id="i-de59c4f5df60ff57-1" n="668bb97f" prev="i-8c5dd2b6a87052ce-1">
            <seg n="23351c8d">
              Herr talman! Jag tittade på hur många som besökte scenkonsten
              förra året. Det var 7 miljoner besökare. I Sverige har vi oerhört
              hög besöksstatistik och hög kulturkonsumtion men också högt kulturutövande.
              Vi har inga dåliga siffror att luta oss mot.
            </seg>
            <seg n="54b25c77">
              Det är klart att man kan snegla på Norge. Vi har valt en lite
              annan modell, och det är att få ett mer regionalt inflytande på
              kulturen. Jag tror att det är väldigt bra. Jag tror också att
              precis det som hände i fredags hemma i mitt län är bra, att regionstyrelsens
              ordförande sitter och diskuterar med vd:n på Rikskonserter hur
              viktigt det är med kulturen i ett län och i kommunerna.
            </seg>
            <seg n="1ed6eb7b">
              Det händer något när vi för ut kulturen i länen. Därför tror
              jag att det är rätt modell som vi har valt. Vi har också sedan
              2006 satsat 730 miljoner mer till kulturen. Det är givet att vi
              tror att det har effekt.
            </seg>
            <seg n="e737e65e">
              Vi har lite olika modeller. Vi har lite olika syn på kultur ibland.
              De vackra ord som Lars Ohly sade att jag sade står jag bakom.
              Jag tycker att kulturen är väldigt viktig. Så gör också statsministern.
              Det finns tydligt i regeringsförklaringen. Där finns både idrotten
              och kulturen med på ett mycket bra sätt. Och det är givet att
              vi fortsatt kommer att satsa på alla viktiga områden och inte
              minst också på scenkonsten. Det har stor betydelse att man vill
              och kan jobba och verka på kulturområdet.
            </seg>
            <seg n="ba0bdb51">
              Jag ska gå tillbaka till Skapande skola. Vi kan titta på de möjligheter
              som det har givit att få fler arbetstillfällen. Det har varit
              väldigt positivt. Och pratar vi med Svensk Scenkonst eller vem
              som helst som vi har träffat och diskuterat med inför vårt arbete
              med kulturen 2020, som Moderaterna har gjort, ser vi tydligt att
              det har svängt och att man har en mycket positiv bild av regeringens
              kulturpolitik i dag, trots att Lars Ohly säger något annat i debatten.
            </seg>
          </u>
          <note type="speaker" n="ee73f007">
            Anf. 123 TINA EHN (MP) replik:
          </note>
          <u who="tina_ehn_aa733d" xml:id="i-8bbb8dd697a01716-0" n="93a5ba01" next="i-8439649240c14346-0">
            <seg n="4dc41f2e">
              Herr talman! Jag vet inte var jag ska börja. Jag kan väl börja
              med det som jag brukar säga. Jag tycker att det är för lite kultur
              i utbildningssystemet. Det är för lite kultur för unga människor.
              Det är för lite insikt om kulturens betydelse i politiken, tror
              jag, över huvud taget.
            </seg>
            <seg n="52433629">
              Jag tycker att vi har en trött kulturpolitik i det här landet,
              och jag tycker inte om den utbildningspolitik som vi har där man
              till exempel har tagit bort de estetiska ämnena som var obligatoriska
              i gymnasiet. Jag tycker att det utvecklas åt helt fel håll.
            </seg>
            <seg n="878183fd">
              Vi hör ofta från Anne Marie Brodén, Moderaterna och Alliansen
              om projektet Skapande skola. Det är svårt att säga att det är
              ett dåligt projekt. Det kan man kanske inte säga. Men man kan
              ändå vara lite kritisk. Det har gått från 32 miljoner till 150
              miljoner kronor på fyra år. Är det för elevernas kontinuitet när
              det gäller kultur och estetisk verksamhet, eller är det för konstnärens
              möjlighet att komma till skolan?
            </seg>
            <seg n="72c4a941">
              Det behöver inte vara fel, det ena eller det andra. Men frågan
              är vad man får för effekter. Vad är det man vill ha ut? Har man
              något slags tanke bakom detta, att det finns en kontinuitet, en
              kvalitetssäkring, för eleverna?
            </seg>
            <seg n="84b3a331">
              I och med att det är en kulturskapare som kommer till skolan
              kan man tänka sig att det finns en kvalitetsstämpel där och att
              man är nöjd med det. Det här är den kultur man erbjuder. Men gör
              man så inom andra utbildningsområden? Knappast.
            </seg>
            <seg n="ed216596">
              Jag tycker att det är viktigt att ha lite självkritik och ändå
              se att man alltid lyfter det här området, Skapande skola, som
              ett slags ersättning för det som fattas. Det är någonting som
              jag tycker att vi borde diskutera mycket mer, och jag skulle gärna
              vilja höra Anne Marie Brodéns syn på det.
            </seg>
          </u>
          <note n="56e5606d">
            Anf. 124 ANNE MARIE BRODÉN (M) replik:
          </note>
          <u who="tina_ehn_aa733d" xml:id="i-8439649240c14346-0" n="93a5ba01" prev="i-8bbb8dd697a01716-0">
            <seg n="c0e19f0b">
              Herr talman! Det är klart att oppositionen gärna vill säga, och
              kanske också tycka, att det är en trött regering. Jag tog med
              det absolut senaste, aktuella, när det gäller regeringens kulturpolitik.
              Det är två hela sidor med mycket aktiviteter, både sådana som
              sker och sådana som kommer att ske. Så jag delar inte riktigt
              den uppfattningen.
            </seg>
            <seg n="bfd04ba8">
              Kulturarvet har vi kanske pratat om. Det är kultur för äldre,
              Kulturarvslyftet, Kulturbryggan, kulturella och kreativa näringar,
              kultursamverkan, Skapande skola och mer kultur i skolan. På medieområdet
              har vi många olika områden. Inom idrotten har vi flera olika satsningar.
              Det är inte så att det inte händer något, men det är möjligt att
              det kan hända ännu mer.
            </seg>
            <seg n="ebb3612f">
              Jag delar den oro som finns hos Tina Ehn, att skolan kan, vilket
              den inte får enligt den uppgift skolan har, ta bort den andra
              kulturen. Vi försöker följa detta, och Kulturanalys har ett särskilt
              uppdrag att titta på att skolan gör det man ska enligt det uppdrag
              man har. Sedan kommer Skapande skola som ett plus på detta. Så
              är det tänkt, och så hoppas jag också att det är.
            </seg>
            <seg n="f917f60a">
              Vi har också uppmärksammat att vissa kommuner minskar på kulturskolan
              och tycker att det är väldigt olyckligt. Men det finns andra saker
              som händer i vissa kommuner, och det är att man för in kulturskolan
              på biblioteken eller att man försöker samordna allting till att
              bli något som kanske inte riktigt känns så specifikt som kulturskolan
              en gång var tänkt.
            </seg>
            <seg n="e5f6f222">
              Här finns det säkert mycket mer att följa upp. Därför är det
              viktigt att vi just har bildat denna myndighet, Kulturanalys,
              som ger oss mer underlag och fakta i det fortsatta arbetet.
            </seg>
            <seg n="190455a7">
              Jag delar som sagt inte oron över att det händer för lite när
              det gäller den nationella kulturpolitiken, och jag är positiv
              när det gäller regionerna. Men vi behöver också bevaka att det
              finns kultur i skolan på ett naturligt och riktigt sätt. Där delar
              jag Tina Ehns oro.
            </seg>
          </u>
          <note type="speaker" n="25b0838c">
            Anf. 125 TINA EHN (MP) replik:
          </note>
          <u who="tina_ehn_aa733d" xml:id="i-8bbb8dd697a01716-1" n="93a5ba01" next="i-8439649240c14346-1">
            <seg n="ac3297bf">
              Herr talman! Det känns bra att höra att det finns lite grann
              av insikt när det gäller det som händer med musik- och kulturskolorna.
              Det finns ändå en oro hos regeringsföreträdarna här.
            </seg>
            <seg n="f24a231f">
              Jag tror att det är någonting som vi får titta på. Vi kan vara
              överens om att Skapande skola är ett intressant projekt, men vi
              måste på något sätt se allt det vi har och det som fungerar otroligt
              bra och som har lyft väldigt mycket, inte minst musiken i Sverige.
            </seg>
            <seg n="9e5e6953">
              I dag hör vi att det läggs ned musik- och kulturskolor i kommuner.
              Det är otroligt allvarligt. Här behöver vi reagera. Hur ska vi
              göra? Det kan vara på olika sätt. Det finns tankar om musikskolelagar
              eller kulturskolelagar. Det finns det förslag som nämndes här,
              om en musikskolepeng. Hur fungerar det? Är det någonting som alla
              kommuner ska åläggas att göra?
            </seg>
            <seg n="c299cdfd">
              Jag tror att det är otroligt viktigt att vi tittar bredare på
              detta än att bara lyfta de här enskilda projekten, som Skapande
              skola, och ha det som något slags grädde över allting som är svårt.
              Ni vet, när man har en tårta med olika gropar kan man släta ut
              den med grädde. Det tror jag inte är bra, för det behövs en substans
              i det här med kulturen och den estetik som vi behöver allihop
              för att utvecklas, speciellt barn.
            </seg>
            <seg n="56398a00">
              Det var intressant att Skåne lyftes som ett exempel. Jag måste
              slå mig för bröstet lite. Där har Miljöpartiet ordföranderollen
              i Kultur Skåne. Det känns bra att det var ett positivt exempel,
              hur man jobbar där. Jag vet att man jobbar väldigt bra.
            </seg>
          </u>
          <note n="4cdd9770">
            Anf. 126 ANNE MARIE BRODÉN (M) replik:
          </note>
          <u who="tina_ehn_aa733d" xml:id="i-8439649240c14346-1" n="93a5ba01" prev="i-8bbb8dd697a01716-1">
            <seg n="b2369f41">
              Herr talman! Det är givet att man försöker lyfta de speciella
              satsningar som görs i en sådan här debatt, men jag delar uppfattningen
              att kulturen är mycket större. Jag försökte räkna upp alla olika
              områden och alla de människor som är verksamma inom kulturen och
              som har en väldigt stor betydelse, inte minst för barn och unga.
              Det är därför vi har slagit fast i kulturpropositionen att barn
              och unga har rätt till kultur.
            </seg>
            <seg n="fd8cf03c">
              När jag är ute och lyssnar på Kulturrådets representanter, när
              de talar runt om i landet, lyfter de fram att det äntligen finns
              en rättighet för barn och unga att få tillgång till kultur och
              att de tycker att det är väldigt bra att regeringen har satt ned
              foten på det området.
            </seg>
            <seg n="49ea9de2">
              Sedan är det givet att Region Skåne har gått före. Jag tycker
              att man har gjort det av flera skäl. Man vågade börja med kultur
              på recept. Man har mycket runt kultur för äldre. Umeå har också
              gått före. Där gör man väldigt mycket breda kultursatsningar.
              Umeå har blivit utnämnd till årets kulturhuvudstad 2014. Utskottet
              ska snart åka dit på besök för att lära ännu mer.
            </seg>
            <seg n="ee5d713b">
              Där ser man hur kulturen liksom kan gå in i varenda del i samhället
              och bli mycket spännande för Umeå, som en attraktiv stad. Jag
              tror att det är det som vi vill att regioner och kommuner ska
              se, det som vi som är riktigt engagerade i kultur tar för givet,
              att detta betyder något alldeles speciellt. Kanske betyder det
              att man flyttar till Skåne, för man tycker att de är så nytänkande
              och vågar saker där. Eller så flyttar man till Halland, för de
              har så mycket spännande kultur i Halland. Eller så flyttar man
              någon annanstans.
            </seg>
            <seg n="6a47999b">
              Jag tror att det är precis på det sättet som vi har velat lyfta
              upp kulturen och kulturens roll i samhället. Det ska inte misstolkas
              som att vi inte ser kulturens betydelse för dess egen skull, för
              yttrandefriheten och för demokratin. Men det är också intressant
              att prata om aspektpolitik. Jag tror att detta med kulturens betydelse
              för hälsan, kulturens betydelse för tillväxt och så vidare verkligen
              har slagit rot. Det är alltså en bra framgångssaga trots allt.
            </seg>
          </u>
          <note type="speaker" n="dfb14e71">
            Anf. 127 CHRISTER NYLANDER (FP):
          </note>
          <u who="christer_nylander_85e5f7" xml:id="i-91207336a0849dc1-11" n="82e09b99">
            <seg n="5e4a190d">
              Herr talman! Jag tyckte att det var ett på många sätt givande
              och intressant replikskifte som följde på Anne Marie Brodéns anförande
              nyligen. Jag tyckte nog att Anne Marie Brodén står för den politik
              som jag tycker är bäst av det som redovisades och inte bara därför
              att hon tyckte att folk skulle flytta till Skåne.
            </seg>
            <seg n="04ed265e">
              När man lyssnar på oppositionen och läser betänkandet ska man
              såklart komma ihåg att detta är ett betänkande som handlar om
              motioner. Men i de reservationer som kommer från oppositionen
              är det mycket utredningar och mycket kartläggningar. Man skulle
              kunna hänga upp sig på det om man valde att vara konfrontatorisk.
              Jag har valt att inte vara det utan att i stället lyssna på det
              som lyfts fram i debatten här. Jag tycker att det finns en hel
              del områden där vi skulle kunna hitta gemensamma vägar framåt.
            </seg>
            <seg n="76b55b7a">
              Det är till exempel bra att oppositionen lyfter fram kulturskolan
              och musikskolan på många sätt. Jag saknar möjligen ibland en diskussion
              om kvaliteten. Man ska inte bara diskutera priset och avgiften
              utan också fundera på att det är ganska stora kvalitetsskillnader
              mellan olika kommuner när det gäller musikskolan. Det innebär
              att man även om man skulle ha råd att gå där inte alltid får den
              undervisning som man skulle behöva. Det kanske skulle behövas
              någon form av nationell uppföljning också av kvaliteten i kulturskolan.
            </seg>
            <seg n="7d32f06e">
              Det är bra att Gunilla Carlsson lyfter fram scenkonstpensionerna,
              som vi vet är en helt avgörande faktor när det gäller planeringen
              och budgeten ute i regionerna. Det är också bra att utskottet
              i ett annat betänkande har varit mycket enigt om att detta måste
              lösas. Det är bra att exempel som Bergmancentret lyfts fram. Jag
              tror att vi i Sverige måste bli bättre på att lyfta fram de goda
              exempel som finns. Det handlar både om kulturpersonligheter som
              genom historien har varit stora inte minst August Strindberg som
              nu syns runt om i Europa och i världen och Bergman, Astrid Lindgren,
              Selma Lagerlöf och om många andra som är tydliga kulturpersonligheter.
              Vi skulle på olika sätt kunna lyfta fram dem bättre.
            </seg>
            <seg n="0d5d7c87">
              Det är bra att Tina Ehn och Lars Ohly så tydligt lyfter fram
              amatörkulturen. Jag själv och Folkpartiet tenderar ibland att
              inte tala så mycket om den. Men vi vet hur viktig den är, inte
              minst runt om i landet. Den är viktig för att få människor att
              växa som just människor genom att själva delta i amatörkultur
              eller på olika sätt ta del av dem. Man berikar varandra på detta
              sätt. Jag kan tycka att Tina Ehn har en poäng i hur detta kan
              lyftas fram ytterligare. Vi har gjort ganska stora satsningar
              från Alliansens sida på amatörkulturen via de anslag som folkbildningen
              har fått. Men det kan säkert göras mer. Jag tror att det kreativa
              skapande som finns inom amatörkulturen runt om i Sverige är stimulerande
              och bra för människor.
            </seg>
            <seg n="bdf268d8">
              Jag tycker att Lars Ohly är lite negativ i sin syn på Alliansens
              kulturpolitik. Det är inte oväntat; det tillhör uppdraget. Men
              man måste ändå konstatera att alliansregeringen har lyckats lyfta
              kulturpolitikens budget under varje år, precis som Anne Marie
              Brodén tidigare sade. Det har kommit mer resurser till amatörkulturen
              genom folkbildningsanslaget. Jag är inte säker på att man ska
              peka ut Statens musikverk, som är den plattform som har skapats,
              som ett misslyckande efter den korta tid som har gått. Jag tror
              tvärtom att de gör ganska mycket som är bra.
            </seg>
            <seg n="3a78b78e">
              Jag tror också att man ska fortsätta att fundera på hur jämställdheten
              kan bli bättre trots att regeringen har gjort ganska många insatser
              för att förbättra jämställdheten inom kulturlivet. Men jag delar
              åsikten att det är viktigt för oss som sitter i Alliansen att
              inte bara titta på det som Tina Ehn talar om grädden utan också
              fundera på de håligheter som behöver slätas ut. Det är klart att
              det finns ett behov av att fortsätta lyfta fram kulturpolitiken
              och att göra kulturen viktigare i samhället.
            </seg>
            <seg n="6f14e468">
              Jag tror, herr talman, att det framför allt handlar om att möta
              de utmaningar som Sverige står inför framöver. Kulturen blir allt
              viktigare både för oss som land och samhälle och för oss enskilda
              individer. Det handlar om att i en snabbt föränderlig värld genom
              kulturen lära sig att förstå mer av sig själv men också mer av
              sin omvärld. Det handlar om att genom kulturen förbättra sin egen
              kreativitet men också mänsklighetens kreativitet. Vi står inför
              så stora utmaningar just nu att människor måste bli mer kreativa
              för att lösa det klimathot, den medicinproblematik och den utvecklingsproblematik
              som finns runt om i världen.
            </seg>
            <seg n="5bdb8cf5">
              Det är viktigt att kulturen tar större plats därför att det i
              människans utveckling blir ett alltmer kulturaliserat samhälle.
              Då måste också kulturpolitiken hänga med i detta.
            </seg>
            <seg n="44490e9c">
              Vi måste fortsätta att flytta fram positionerna, att flytta fram
              kulturpolitiken och att göra kulturen viktigare i samhället. Här
              har vi från Alliansen en hel del att lära oss och fundera på när
              det gäller att utvärdera oss själva. Men också oppositionen har
              anledning att fundera på hur de utvecklar sin politik. Genom jämförelsen
              mellan olika partiers kulturpolitik kan vi också bli bättre tillsammans.
            </seg>
            <seg n="f0b82532">
              Det är till exempel viktigt att både slå fast detta om kultur
              i hela landet och våga säga att det ibland är viktigt att storstadsregionernas
              bit sticker ut. Inte minst i en globaliserad värld är det viktigt
              att man har ett antal regioner som syns på den globala arenan
              och att till exempel Helsingforssregionen är en region som man
              besöker därför att man vill ta del av den yttersta kvaliteten
              i kulturen, exempelvis konsten. Helsingfors ska finnas med i diskussionen
              jämte New York och Berlin när det gäller ställen som man borde
              besöka när man ska se riktigt bra konst. Jag tror inte att det
              är dumt att ha några sådana regioner. I det perspektivet är det
              bra att behovet av ett nytt operahus i Helsingforssregionen lyfts
              fram också i detta betänkande.
            </seg>
            <seg n="ffb9261f">
              Men det handlar också om att se att behovet finns i hela landet.
              Jag tror att den regionaliseringspolitik som regeringen nu genomför
              är någonting som i grunden är bra och som vi dessutom kan utveckla.
            </seg>
            <seg n="3b90b44c">
              Precis som Anne Marie Brodén mycket tydligt noterade är det klart
              att även om kulturen och det kreativa blir allt viktigare i samhället
              måste man börja från grunden. Man kan inte starta en kreativ verksamhet
              eller en kulturell verksamhet bara för att man ska sälja saker.
              Kvaliteten och konsten i sig, egenvärdet, är naturligtvis grunden.
            </seg>
            <seg n="9e7b5cee">
              Men man ska inte blunda för att när man väl har hög kvalitet
              eller mycket intressant kultur i ett land eller i en region kan
              det också föra med sig många andra positiva effekter. Det kan
              till exempel göra att ekonomin blir mer kreativ eller att människor
              mår bättre av att ta del av kulturen. Det finns också andra effekter
              av det som Anne Marie Brodén kallar för aspektpolitiken.
            </seg>
          </u>
          <note n="9770a6b3">
            Herr talman! Jag väljer att med detta yrka bifall till utskottets
            förslag i betänkandet.
          </note>
          <note type="speaker" n="24799aba">
            Anf. 128 PER LODENIUS (C):
          </note>
          <u who="per_lodenius_2b9bcf" xml:id="i-578aed0ddd5aacfc-2" n="cb20c123">
            <seg n="19235f04">
              Herr talman! Centerpartiet värnar kulturens egenvärde och dess
              betydelse som samhällsberättare och aktiv part i samhällsutvecklingen.
            </seg>
            <seg n="4bd94668">
              I Centerpartiet ser vi kulturens betydelse i många dimensioner.
              Dess unika värde för oss som enskilda människor är en del. Vi
              ser kulturens betydelse för välbefinnande och hälsa, för personlig
              och samhällelig bildning och för utmaning av konventioner. Kulturen
              bidrar till ett mer tolerant samhälle samtidigt som den har stor
              betydelse för innovationer och entreprenöriell utveckling.
            </seg>
            <seg n="85297353">
              Hela samhället har behov av ett brett och omfattande kulturliv.
              Vi är mångfasetterade både som människor och som samhälle och
              vet att vi lockas och inspireras av de mest skilda kulturella
              uttryck. Därför är det också viktigt med en kulturell mångfald
              som ger utrymme för ett mänskligare, mer demokratiskt och friare
              samhällsliv.
            </seg>
            <seg n="8926a406">
              En uppgift vi har är att skapa förutsättningar för det nya som
              växer fram och som vi inte har någon självklar plattform för i
              dag. Vi måste också fortsätta att värna den ideella sektorn som
              gör så stora insatser. För att vidareutveckla en klok och vidsynt
              kulturpolitik är det viktigt att föra en bred dialog med företrädare
              för exempelvis de ideella organisationerna, med kulturarbetare
              inom olika områden, med näringsliv och med forskare.
            </seg>
            <seg n="e9df2d05">
              De kulturella och kreativa näringarnas betydelse för nationell
              och regional tillväxt, jobb och innovationer blir allt tydligare
              i dagens samhälle. Ett livskraftigt kulturliv bidrar också till
              en orts eller en regions attraktionskraft både vad gäller att
              locka till sig nya invånare och för att öka exempelvis kulturturismen.
            </seg>
            <seg n="77a3803e">
              Centerpartiet i regeringen har därför tagit fram en handlingsplan
              för de kulturella och kreativa näringarna. Handlingsplanen går
              ut på att skapa långsiktigt goda villkor för dessa näringar. Kultursamverkansmodellen
              är också en viktig motor för att utveckla kulturen och samarbetet
              mellan aktörerna som finns i en region. Men för att detta ska
              fungera är det viktigt att den dialog som regionen för med kommunerna,
              det fria kulturlivets organisationer, studieförbunden, de ideella
              kulturorganisationerna och de professionella aktörerna blir så
              bra som möjligt.
            </seg>
            <seg n="b351088e">
              Kultur finns i hela vårt land. Mycket av den drivs genom ideella
              krafter men också genom faktiskt engagerade lokalpolitiker och
              inte minst engagerade kulturarbetare. Goda exempel finns över
              hela landet. Jag har själv haft förmånen att få besöka spännande
              kulturmål i vårt land. Jag tänker exempelvis på Avesta Art i Verket,
              Vara konserthus och Kalmar läns museum för att bara nämna några.
            </seg>
            <seg n="447fbf99">
              Tips på besök att göra har jag fått från engagerade centerpartister
              runt om i vårt land. Det finns ett mycket stort engagemang i och
              en stolthet över vad man skapar på sin hemort. Det är fantastiskt
              att resa runt i Sverige och få se vilket engagemang som finns
              för kulturen. Jag tänker exempelvis på Panikteatern, som berättade
              för mig om sitt turnerande bland bygdegårdarna i vårt land. Det
              är en professionell teaterensemble som ser mötet med publiken,
              och de möten som sker i publiken, som en lika viktig del som själva
              teaterföreställningen. Det är en professionell teater som bidrar
              till sammanhållning och fest i den bygd de besöker.
            </seg>
            <seg n="f3fb0b26">
              Jag tänker också på Gottsunda teater i Uppsala där jag har fått
              se en fantastisk föreställning tillsammans med två skolklasser
              och ett gäng byggjobbare. Förutom dans- och teaterföreställningarna,
              som för övrigt spelas gratis för Uppsala kommuns skolelever, bedriver
              Gottsunda teater en bred verksamhet ofta med social prägel. Jag
              tänker bland annat på det mentorsprojekt man har, där teaterns
              skådespelare och dansare är mentorer för ungdomar från området.
            </seg>
            <seg n="242c519c">
              Hos Kulturskolan i Åre har man Krumsprång, som har som mål att
              stärka elever i behov av särskilt stöd. Det gör man genom olika
              kulturaktiviteter. Då man är en landsbygdskommun behöver man ibland
              ta till lite praktiska lösningar som kanske inte alltid är så
              konventionella men som har visat sig bli väldigt lyckade.
            </seg>
            <seg n="1cbb2732">
              Rock City i Hultsfred, där Svenskt Rockarkiv finns, besökte jag
              en torsdagskväll i januari. I dagens betänkande behandlar vi också
              en motion som rör just Svenskt Rockarkiv.
            </seg>
            <seg n="cfd9f55a">
              Nu måste jag väl erkänna att formuleringen i utskottets ställningstagande
              kan uppfattas som lite missvisande. Jag vill vara tydlig med att
              jag inte ser Svenskt Rockarkiv som en regional angelägenhet. Fram
              till 2003 var det Statens ljud- och bildarkiv, placerat i Helsingfors,
              som förvaltade detta kulturarv. Jag tror inte att någon då tvivlade
              på att det var en nationell angelägenhet.
            </seg>
            <seg n="94a8ed06">
              Sedan 2003 är det Rock City som förvaltar Rockarkivet, som för
              övrigt inte bara innehåller rockminnen. Ett mer riktigt namn tror
              jag skulle kunna vara populärmusikarkivet. Men nu är namnet Rockarkivet
              så etablerat att något namnbyte inte är aktuellt. Men att arkivet
              nu ligger i Hultsfred och inte i Helsingfors kan ju inte innebära
              att det plötsligt har blivit en regional angelägenhet. Allt som
              är av riksintresse måste väl inte ligga i Helsingfors?
            </seg>
            <seg n="2da749ac">
              Det här är något som också Statens musikverk har insett. I en
              helt nyligen inlämnad skrivelse till Kulturdepartementet föreslår
              Statens musikverk att staten kliver in och tar ett ansvar för
              populärmusikens kulturarv i Svenskt Rockarkiv. Man nämner i skrivelsen
              att dokumentation, bevarande samt service till forskare, medier
              och allmänhet rörande populärmusik skulle kunna ingå som en särskilt
              profilerad del i Statens musikverks uppdrag och verksamhet, precis
              som andra musikgenrer gör i dag. Jag tänker bland annat på jazz
              och visa.
            </seg>
            <seg n="97adf72d">
              Ett samarbete med Statens musikverk skulle betyda otroligt mycket
              för Svenskt Rockarkiv, som i dag till stor del drivs på ideell
              basis.
            </seg>
            <seg n="bc60bc4e">
              Herr talman! Under mina resor i Sverige under våren kan jag konstatera
              att det finns ett stort engagemang för kultur i vårt land, ett
              engagemang som måste stöttas och uppmuntras. Kulturen hjälper
              oss att se världen runt omkring oss. Vi kan med en berättelse
              se oss själva med en klarare blick. Vi kan genom en teaterföreställning
              förstå andras livsvillkor. Vi kan uppfyllas av kraft, lust och
              glädje genom att dansa. Kulturen kan berika oss i alla livets
              situationer. Den kan roa och den kan oroa.
            </seg>
            <seg n="98ecb3a6">
              Kulturen har så många olika uttryckssätt att vi alla kan finna
              något som passar, om vi bara får chansen. För att alla ska få
              chansen att uppleva kultur och också själva aktivt kunna delta
              krävs rätt förutsättningar.
            </seg>
            <seg n="1d396ac8">
              Det finns mycket god kultur att tillgå där samhället genom stat,
              regioner, landsting och kommuner bidrar till finansieringen. För
              oss i Centerpartiet är det viktigt att dessa medel också bidrar
              till att fler får tillgång till kulturen. Kulturen är en viktig
              del i ett hållbart samhälle. Utan kultur tappar vi en långsiktighet
              i vår samhällsutveckling.
            </seg>
          </u>
          <note n="5d120f55">
            Herr talman! Jag yrkar bifall till utskottets förslag och avslag
            på motionerna.
          </note>
          <note type="speaker" n="ff067a9f">
            Anf. 129 LARS-AXEL NORDELL (KD):
          </note>
          <u who="lars-axel_nordell_f0cb4d" xml:id="i-3caa436160bdb87c-2" n="6f2b03d6">
            <seg n="465cbdc9">
              Herr talman! Det finns en tydlig kristdemokratisk princip om
              ansvars- och maktfördelning. Den heter subsidiaritetsprincipen.
              I dag används den inte bara av kristdemokratiska partier utan,
              tror jag, av alla partier på Europanivå.
            </seg>
            <seg n="eb7adaee">
              Många svenskar tycker att det är svårt att uttala ordet subsidiaritet,
              och därför har det gjorts försök att hitta svenska översättningar,
              som inte alltid har varit så lyckade. Bland annat säger man närhetsprincipen,
              men det täcker inte in hela begreppet, eftersom subsidiär betyder
              understödja. Det handlar om att vi bygger vårt samhälle inte uppifrån
              och ned utan nedifrån och upp och att beslut därmed ska fattas
              på lägsta möjliga ändamålsenliga eller effektiva nivå.
            </seg>
            <seg n="5e76b76b">
              Det kommunala självstyret, med rötter ända hos Gustav Vasa, är
              något som vi vill vara rädda om, och vi gillar också decentralisering.
              Men subsidiaritetsprincipen innebär att nivån som ligger över
              ska understödja de lägre nivåerna att ta sitt ansvar. Det innebär
              att en kommun inte ska beröva en familj dess ansvar för barnomsorgen,
              utan kommunen ska understödja och komplettera.
            </seg>
            <seg n="85c571fb">
              På samma sätt är det med staten gentemot kommunerna, eller EU,
              som har en viktig understödjande roll gentemot medlemsländerna,
              till exempel när det gäller sammanhållningspolitiken.
            </seg>
            <seg n="f75bfffb">
              Lägsta möjliga ändamålsenliga nivå kan innebära att vi kommer
              fram till att vissa frågor, till exempel de som handlar om internationell
              brottslighet eller narkotikasmuggling, måste upp på en övergripande
              EU-nivå för att bli ändamålsenliga eller effektiva.
            </seg>
            <seg n="e99fb848">
              Herr talman! Samverkansmodellen på kulturområdet bygger på samma
              principer, just subsidiaritetsprincipen. Och den har blivit en
              succé. Tidigare fördelade staten sina kulturpolitiska anslag i
              detalj även till regionala självstyrelseorgan. Oavsett om det
              till och med kunde råda total enighet i en region om hur man ansåg
              att resurserna skulle fördelas visste staten alltid bäst. Men
              sedan det här har införts kan kommunerna och landstingen vara
              med och påverka.
            </seg>
            <seg n="aea8b1cb">
              Den kultursamverkansmodell som sjösatts omfattar från och med
              i år 16 av 21 län. Det innebär en tyngdpunktsförskjutning från
              centralt fattade beslut till ett ökat regionalt ansvar för kulturområdet.
              Inom ramen för de nya nationella kulturpolitiska målen, som riksdagen
              antog i december 2009, ska regionala och lokala prioriteringar
              få ökat genomslag och föra kulturen närmare medborgarna.
            </seg>
            <seg n="da8c1fc6">
              Det finns en viktig förutsättning. Det är att respektive region
              eller landsting har arbetat fram en regional kulturplan i samverkan
              med länets kommuner. Arbetet med den regionala kulturplanen ska
              även ske i dialog med det civila samhället och de professionella
              kulturskaparna. Modellen bidrar därmed till att skapa strategiska
              mötesplatser för de många aktörer som på nationell, regional och
              lokal nivå verkar för kulturens utveckling i hela samhället.
            </seg>
            <seg n="9bcd4f02">
              Jag vill understryka att samverkansmodellen är bra. Den är viktig
              för kulturutvecklingen i vårt land.
            </seg>
            <seg n="1aed2658">
              Herr talman! Det statliga bidraget till regional kulturverksamhet
              uppgår i dag till 1,28 miljarder kronor. För att underlätta utvecklingen
              av samverkansmodellen tillfördes 25 miljoner kronor för 2012,
              och en förstärkning har aviserats även för 2013 och 2014. Förstärkningen
              ska inriktas mot verksamheter som förnyar och utvecklar kulturområdet,
              vad gäller både konstnärliga uttryck och nydanande sätt att tillgängliggöra
              och sprida kulturen till nya och bredare publikgrupper.
            </seg>
            <seg n="6daffd2b">
              Utskottet anser att det är angeläget att fortlöpande följa upp
              och utvärdera kulturpolitiken för att försäkra sig om att de nationella
              målen också får genomslag i praktiken. Det var också bakgrunden
              till bildandet av Myndigheten för kulturanalys.
            </seg>
            <seg n="8d30d98f">
              Av de 25 motionsyrkandena från den allmänna motionstiden 2011
              som behandlas i betänkandet kan man konstatera att det finns ett
              betydande intresse och engagemang från ledamöterna i Sveriges
              riksdag för kulturpolitiska frågor. En motion handlar om en intressant
              framgångssaga i norra delen av min valkrets, Örebro län.
            </seg>
            <seg n="21072d80">
              Herr talman! År 1999 presenterade eldsjälen, entreprenören, violinisten
              och operasångaren Sten Niclasson en vision om att skapa ett operahus
              av ett jättelikt gammalt virkesmagasin mitt ute i glesbygden intill
              sjön Ljusnaren i Ljusnarsbergs kommun i norra delen av Örebro
              län.
            </seg>
            <seg n="cdd8c8b3">
              Han hade bjudit in länsstyrelsens styrelse, där jag var ledamot.
              Han klev upp på en gul uppochnedvänd läskedrycksback den gamla
              sorten, ni vet, för 25 flaskor som han hade placerat mitt på golvet
              i virkesmagasinet och gav med full hals prov på vilken fantastisk
              akustik som den gamla byggnaden bjöd på.
            </seg>
            <seg n="e2fb5695">
              Där stod vi, helt fascinerade över hur det lät, över hur hans
              vision såg ut och över hans handlingskraft och engagemang. I dag,
              13 år senare, har Opera på Skäret under åtta års tid spelat opera
              och utvecklats till Sveriges största operafestival med 15 000
              besökare förra sommaren då de under fyra veckor spelade Carmen.
            </seg>
            <seg n="9c0aac39">
              Alltsedan Opera på Skäret startade har frågan om att få till
              stånd en stabil och långsiktig finansiering varit aktuell. Därför
              är det glädjande att ett statsbidrag på 600 000 kronor nu kommer
              att utgå till landstinget och ingå i samverkansmodellen för att
              tillförsäkra Opera på Skäret en framtid där också kommun och landsting
              är med och finansierar.
            </seg>
            <seg n="f8fecddc">
              Detta är bra, men tillsammans utgör det offentliga stödet ändå
              enbart 30 procent av verksamhetsbudgeten medan 70 procent finansieras
              genom biljettintäkter och sponsring. Det är extremt högt och leder
              till att ambitionen att satsa på vissa saker, till exempel föreställningar
              för barn och ungdomar eller turnéverksamheten, måste stå tillbaka.
              Det är beklagligt.
            </seg>
            <seg n="fcdbb88d">
              I betänkandet lyfter utskottet också fram regeringens handlingsplan
              för kulturella och kreativa näringar. Planen utgör en del av en
              fördjupad samverkan mellan näringspolitiken och kulturpolitiken
              och omfattar en satsning på totalt 73 miljoner kronor under åren
              20092012.
            </seg>
            <seg n="0d31423f">
              Det övergripande målet är att stärka entreprenörskap och företagande
              inom kulturområdet och att främja kulturell och kreativ kompetens
              i näringslivet för ökad konkurrenskraft och innovationsförmåga.
              Insatserna i handlingsplanen utgår från de kulturella och kreativa
              entreprenörernas behov och möjligheter.
            </seg>
            <seg n="4526b929">
              Herr talman! Med detta yrkar jag bifall till förslaget i kulturutskottets
              betänkande.
            </seg>
          </u>
          <note type="speaker" n="fda2bcef">
            Anf. 130 ISAK FROM (S):
          </note>
          <u who="isak_from_0325ff" xml:id="i-71e02e0b9fca0d57-0" n="fc6630e3" next="i-233a42704ffa963c-0">
            <seg n="7e8cfb50">
              Herr talman! Det känns riktigt bra att komma så här i slutet
              av en lång kulturdebatt. Det är vi inte riktigt vana vid här i
              Sveriges riksdag.
            </seg>
            <seg n="374c754b">
              Jag ska tala om betydelsen av framtidstro, internationellt kulturutbyte
              och tillväxt i de kreativa näringarna. Naturligtvis har det sin
              utgångspunkt i kulturhuvudstadsåret 2014 i Umeå. Det finns en
              motion från Helén Pettersson om kulturhuvudstadsåret som ett nationellt
              intresse som är viktig. Jag står dock bakom utskottets gemensamma
              text i betänkandet, som ändå blev ganska bra. Orsaken till att
              vi inte reserverar oss till förmån för motionen är vikten av att
              vi står enade, så att vi alla kan känna att 2014 blir vårt år.
            </seg>
            <seg n="29cdbbdd">
              Vad är då kulturhuvudstadsåret? Den initiala idén med Europas
              kulturhuvudstäder sägs ha börjat efter en pratstund mellan de
              tidigare grekiska och franska kulturministrarna medan de väntade
              på ett försenat flyg på Atens flygplats. De berörde behovet av
              att lära känna varandra mer inom Europa. Den grekiska ministern,
              mrs Mercouri, följde upp idén, och redan i juni 1985 lanserades
              Europahuvudstaden för kultur vid ett möte för EU:s kulturministrar.
            </seg>
            <seg n="b1f3d877">
              Huvudsyftet var att öka kunskaperna om varandra och föra Europas
              folk närmare varandra. Aten blev utsett till kulturhuvudstad det
              första året. Europas kulturhuvudstad är i dag ett årligt evenemang
              med syfte att belysa vårt gemensamma kulturarv och väcka intresse
              för den kulturella rikedom som finns inom Europa. Mer än 40 städer
              har fått äran att genomföra kulturhuvudstadsåret, från Helsingfors
              till Genua, Aten till Glasgow och Kraków till Porto.
            </seg>
            <seg n="31f285d6">
              Jag har själv varit i Liverpool efter Liverpools genomförande
              och i Åbo innan Åbo genomförde sitt kulturhuvudstadsår. För Åbos
              del var det för att se på ansökan och förberedelserna, och för
              Liverpools del var vi där 2009 med Regionförbundet i Västerbotten
              för att se vad det blev av det. I Liverpool lyfte man faktiskt
              en hel stad som var ganska nedkörd. Det var en gammal industristad
              som var ganska förfallen. Man gjorde en statlig, regional och
              kommunal jättesatsning för att lyfta Liverpool, som är väl värt
              att åka och titta på fortfarande.
            </seg>
            <seg n="2d09d8f8">
              En stad väljs inte som en Europahuvudstad för kultur endast för
              vad den är i dag utan främst för vad den planerar att göra under
              kulturhuvudstadsåret och därefter. Det måste vara något speciellt.
              Det är dock en väldigt lång resa. För Umeås del började den redan
              2008 när alla Sveriges städer bjöds in av regeringen via Kulturrådet
              att ansöka. Ansökan skulle innehålla obligatoriska uppgifter enligt
              EU-reglementet men också infomaterial, bilder, film eller ljud.
              Den viktigaste delen av ansökan var dock att presentera en budget
              som är heltäckande samt ett kulturprogram för hela 2014.
            </seg>
          </u>
          <note n="533abd90">
            Den 27 oktober 2008 beslöt kommunfullmäktige i Umeå att man skulle
            kandidera.
          </note>
          <note n="fd3c8c9d">
            Den 31 oktober 2008 lämnades ansökan över till Kulturrådet. Tre
            andra städer lämnade också in ansökningar Gävle, Lund och Uppsala
            var med.
          </note>
          <note n="76b52335">
            Den 9 december 2008 meddelade juryn att Umeå och Lund hade gått
            vidare till andra omgången.
          </note>
          <note n="f57682dd">
            Mellan januari och juni 2009 gjorde man en fördjupad ansökan.
          </note>
          <note n="d54f5f9f">
            Den 7 och 8 september 2009 sammanträdde juryn och bestämde sig
            för att rekommendera Umeå. De meddelade Kulturrådet, som sedan
            meddelade regeringen. Regeringen nominerade Umeå som den svenska
            kandidaten.
          </note>
          <u who="isak_from_0325ff" xml:id="i-233a42704ffa963c-0" n="fc6630e3" prev="i-71e02e0b9fca0d57-0">
            <seg n="58a30535">
              Den 10 och 11 maj 2010, två och ett halvt år efter utlysandet,
              fattade Europeiska unionens råd det slutgiltiga beslutet.
            </seg>
            <seg n="ee4de177">
              Det första kulturhuvudstadsåret var som sagt Aten 1985. Sverige
              har varit värd en gång tidigare, med Helsingfors 1998. Då bidrog
              staten direkt med 150 miljoner. Alla minns troligen inte pådraget
              för kulturhuvudstadsåret 1998 i Helsingfors. Kanske har man också
              glömt kritiken från Statens kulturråd och kanske också den kritik
              som ligger till grund för att kulturhuvudstadsåret i Sverige har
              fått lite av en svart stämpel ute i landet.
            </seg>
            <seg n="35cb4962">
              Kulturrådet lyfte fram att det var en satsning för eliten och
              de mest invigda och att väldigt lite kom ytterområdena till godo.
              Om man frågar stockholmarna kommer de förstås ihåg fyrverkerierna.
              Jag kan garantera, herr talman, att Umeå och Västerbotten kommer
              att leverera mycket mer än fyrverkerier 2014. Jag hoppas också
              att ni alla kommer och tittar.
            </seg>
            <seg n="57f32e8a">
              Numera utses två städer per år, och 2014 riktas blickarna mot
              Östersjön Riga och Umeå. Det handlar om det nordliga perspektivet.
              Top of the world det är ingen dålig benämning på Umeå är en kraftsamling
              för det nordliga rummet i det europeiska huset. Här är Västerbotten,
              Norrbotten, Jämtland och Västernorrland alla delaktiga i satsningen.
              År 2014 är det nordligaste kulturhuvudstadsåret någonsin och även
              första gången Europa får se den samiska kulturen vårt enda urfolk.
            </seg>
            <seg n="2dfc8709">
              Det kommer att väcka stor internationell nyfikenhet. Därför är
              en nationell investering för de nationella målen och en långsiktig
              strategi för besöksnäringen viktig. Visit Sweden har lanserat
              den största marknadsföringsinsatsen i Europa, top of the world
              ice tour. Då finns det lite att leva upp till.
            </seg>
            <seg n="56dd58a9">
              De åtta samiska årstiderna ligger till grund för ansökan. Det
              är ett unikt program och en strategi ända fram till 2050 för en
              internationalisering av hela regionen, attraktionskraft, förmögenhetsbildning,
              möjligheter i regionen, den innovationsdrivande kulturens framväxt,
              nya kreativa näringar och musik- och spelindustrin. EU har benämnt
              ansökan Excellent programme preparations, alltså goda förberedelser.
            </seg>
            <seg n="4884c8c6">
              Från början var 170 miljoner budgeterade i statliga medel. Det
              förutsätter att vi ligger fast. Det kräver öppna dörrar och ger
              legitimitet också åt nya näringslivsfinansieringar som är nödvändiga
              för att göra året och åren därefter goda. Det visar också på regeringens
              vilja att satsa på den nordliga regionen. Det är en engångssatsning
              med garanterat långsiktiga resultat. Sedan kan man välja att lägga
              den på ett eller två år. Sverige måste lyckas. Det handlar om
              tolv års gedigna förberedelser.
            </seg>
            <seg n="78c9ec37">
              170 miljoner i statlig medfinansiering är den avgörande skillnaden.
              År 2014 är det Östersjöns tur, som vi fick höra i torsdags på
              utskottets hearing om internationellt kulturutbyte. Det är Umeås
              och Rigas tur som Europas kulturhuvudstäder. De ska vara motorer
              för kulturell utveckling och bidra till att öka förståelsen mellan
              Europas folk. Det är viktigt att påpeka att det är Sveriges regering
              som nominerat Umeå, så också regering och riksdag har ett tydligt
              ansvar.
            </seg>
            <seg n="066c66d7">
              Umeås ansökan innehöll, förutom ett heltäckande program, lokal
              och regional medfinansiering, vilket är ovanligt. Så har det inte
              alltid varit tidigare. Men när också kommunen och regionen är
              med visar erfarenheterna att satsningarna blir bättre.
            </seg>
            <seg n="f0681fcf">
              De ekonomiska effekterna av Åbos kulturhuvudstadsår är betydligt
              större än väntat. Året som kulturhuvudstad har hittills medfört
              överskottsproduktionseffekter på 260 miljoner euro. Det är inte
              dåligt! Det nationella ansvaret är väl belagt när det gäller kriterierna
              för att bli EU:s kulturhuvudstad.
            </seg>
            <seg n="cd4588cc">
              Herr talman! Jag vet inte vad som är problemet, varför regeringen
              tvekar med att ge besked. Om vi som land inte tar vårt ansvar
              kommer det naturligtvis att få konsekvenser. Det kräver en egen
              budgetpost i höstens budget.
            </seg>
            <seg n="8ff04dbd">
              Jag är lite besviken på mina kolleger från allianspartierna i
              utskottet. Anne Marie Brodén räddade det lite grann i sista replikskiftet
              med Tina Ehn där hon lyfte fram Umeås kulturhuvudstadsår. Annars
              var det tämligen tunnsått.
            </seg>
            <seg n="81d92507">
              Frågan till alliansregeringens stöttepelare här i kammaren är:
              Kommer det en egen budgetpost i höst? Är tanken att utarma övriga
              kulturaktörer och att ställa landsändar mot varandra?
            </seg>
            <seg n="582cb098">
              Vi socialdemokrater menar i alla fall att det är bra att vi får
              så stor medverkan som möjligt från institutioner och myndigheter.
              Men det är av yttersta vikt att vi snarast får besked från regeringen
              om de 170 miljoner som ligger till grund för att få privata finansiärer
              att våga satsa.
            </seg>
            <seg n="b87ac9d8">
              Herr talman! Att vara kulturhuvudstad i Europa handlar om att
              umgås med Europa. Det bästa sättet att vitalisera en stad är att
              ge människor med olika ursprung möjlighet att mötas.
            </seg>
            <seg n="f62609fe">
              Låt oss tillsammans, förutom att visa upp det nordliga perspektivet
              för Europa, göra 2014 till ett år av mångfald av kultur i hela
              landet. Jag hoppas att så många som möjligt av oss här i kammaren
              fortfarande är kulturpolitiker 2014 så att vi den 30 januari 2014
              kan vara med på invigningen uppe i Umeå, då Vårdandets årstid
              inleds. Det är den första årstiden av de åtta som kommer att pågå
              ända till den 30 januari 2015.
            </seg>
          </u>
          <note n="2b8f25b9">
            Överläggningen var härmed avslutad.
          </note>
          <note n="b04ad317">
            15 § Bordläggning och beslut om förlängd motionstid
          </note>
          <note n="214ee77e">
            Anmäldes och bordlades
          </note>
          <note n="6af53722">
            Kammaren biföll talmannens förslag att motionstiden för dessa
            framställningar skulle förlängas till onsdagen den 26 september.
          </note>
          <note n="6531cfc3">
            16 § Anmälan om interpellation
          </note>
          <note n="d979b7a3">
            Anmäldes att följande interpellation framställts
          </note>
          <note n="9e0c6fde">
            den 11 juni
          </note>
          <note n="ed52feda">
            Anders Ygeman
          </note>
          <note n="9ccd1e9f">
            Interpellationen redovisas i bilaga som fogats till riksdagens
            snabbprotokoll tisdagen den 19 juni.
          </note>
          <note n="eb754d65">
            17 § Anmälan om frågor för skriftliga svar
          </note>
          <note n="bbcb18c8">
            Anmäldes att följande frågor för skriftliga svar framställts
          </note>
          <note n="a10bdbb7">
            den 8 juni
          </note>
          <note n="66d7a4a0">
            Jens Holm
          </note>
          <note n="118b4960">
            Kerstin Engle
          </note>
          <note n="118b4960">
            Kerstin Engle
          </note>
          <note n="9f12864a">
            Christer Engelhardt
          </note>
          <note n="9e0c6fde">
            den 11 juni
          </note>
          <note n="9de57145">
            Johan Andersson
          </note>
          <note n="b79e42b4">
            Eva Olofsson
          </note>
          <note n="dd45ca2c">
            Frågorna redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note n="944cd9e2">
            18 § Kammaren åtskildes kl. 18.13.
          </note>
          <note n="780e8c73">
            Förhandlingarna leddes
          </note>
          <note n="538a030e">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
