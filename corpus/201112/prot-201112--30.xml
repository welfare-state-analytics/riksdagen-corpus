<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--30</head>
          <docDate when="2011-11-11">2011-11-11</docDate>
        </div>
      </front>
      <body>
        <div>
          <note n="d0afcb45">
            ﻿
          </note>
          <note n="895ab8dd">
            Riksdagens protokoll
          </note>
          <note n="994f7463">
            2011/12:30
          </note>
          <note type="date" n="2dc3970f">
            Fredagen den 11 november
          </note>
          <note n="e15db98e">
            Kl. 09:00 - 12:30
          </note>
          <note n="51e76504">
            1 § Anmälan om inkomna uppteckningar från EU-nämndssammanträden
          </note>
          <note n="581471db">
            Förste vice talmannen anmälde att uppteckningar från följande
            EU-nämndssammanträden inkommit:
          </note>
          <note n="a809292b">
            2 § Anmälan om inkommen faktapromemoria om förslag från Europeiska
            kommissionen
          </note>
          <note n="1c5ecc37">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="98ff0288">
            KOM(2011)607, KOM(2011)610, KOM(2011)611, KOM(2011)612, KOM(2011)614
          </note>
          <note n="f6e2cda2">
            KOM(2011)615
          </note>
          <note n="ed06fb14">
            3 § Anmälan om fördröjda svar på interpellationer
          </note>
          <note n="51be948c">
            Till riksdagen hade inkommit följande skrivelser:
          </note>
          <note n="aaf1c86d">
            Interpellation 2011/12:85
          </note>
          <note n="af09c97e">
            Interpellation 2011/12:85 Översvämningsrisk i Vänern och Arvika
          </note>
          <note n="d23328a4">
            Interpellationen kommer att besvaras tisdagen den 13 december
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="e0bc7312">
            Lena Ingvarsson
          </note>
          <note n="20e7d4ee">
            Interpellation 2011/12:102
          </note>
          <note n="d9cdb550">
            Interpellation 2011/12:102 Sveriges position i förhandlingarna
            under Durbanmötet
          </note>
          <note n="3b34a431">
            Interpellationen kommer att besvaras tisdagen den 1 december
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="e0bc7312">
            Lena Ingvarsson
          </note>
          <note n="b8e90878">
            4 § Hänvisning av ärenden till utskott
          </note>
          <note n="f20c2622">
            Föredrogs och hänvisades
          </note>
          <note n="157247cb">
            den 5 januari 2012
          </note>
          <note n="f426b853">
            5 § Svar på interpellation 2011/12:55 om kassationen av livsmedel
            fram till 2025
          </note>
          <note type="speaker" n="f0341841">
            Anf. 1 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-31742fd94e9e3622-0" n="95aa3390" next="i-f4102c8c86871c27-0">
            <seg n="3aa44ceb">
              Fru talman! Pyry Niemi har frågat mig vilka åtgärder regeringen
              planerar för att halvera kassationen av livsmedel fram till 2025,
              vilka åtgärder regeringen planerar att vidta för att komma åt
              problemen med bästföredatum samt vilka åtgärder jag avser att
              vidta för att minska kassationen av färsk frukt och grönsaker
              mot bakgrund av att det finns uppgifter om att 30 procent slängs
              bort innan det når slutkonsumenterna.
            </seg>
            <seg n="08ba034b">
              Det är ett viktigt område som Pyry Niemi tar upp, och personligen
              har jag engagerat mig i denna fråga. Det är nödvändigt att vi
              alla genom vårt eget agerande ser till att minska svinnet. Det
              är också viktigt att vi kan vidta åtgärder för att kunna föra
              en ansvarsfull politik på det här området, det vill säga en politik
              som innebär att kommande generationer också kan bruka och tillvarata
              de resurser som vi i dag tar för givna.
            </seg>
            <seg n="d0f23dca">
              Jag vill lyfta fram olika aktiviteter som pågår inom mitt ansvarsområde.
            </seg>
            <seg n="37a2ca39">
              Livsmedelsverket arbetar till exempel för att frågor om matsvinn
              integreras vid måltider inom förskola, skola, vård och omsorg.
              Verket är i slutskedet av att utarbeta råd till hushållen om hur
              livsmedelssvinnet kan minskas genom bland annat bra förvaring
              av livsmedel och god planering. Vad varje enskild individ gör
              i sin vardag har stor betydelse.
            </seg>
            <seg n="851115d0">
              Verket avser också att ge vägledning till storhushåll och butiker
              om hur gällande livsmedelslagstiftning kan tolkas, i syfte att
              minska livsmedelssvinnet. Livsmedelsverket har även påbörjat ett
              arbete med att försöka identifiera områden där ändrad tillämpning
              av livsmedelslagstiftningen skulle kunna leda till minskat livsmedelssvinn
              utan att livsmedelssäkerheten äventyras eller försämras.
            </seg>
            <seg n="7a18e506">
              Inom satsningen Sverige det nya matlandet pågår fyra olika projekt
              som rör matsvinn. En nationell samverkansgrupp för minskat matavfall
              har bildats med syftet att minska svinnet genom samverkan i hela
              livsmedelskedjan. I samverkansgruppen ingår aktörer från myndigheter,
              forskare, intresseorganisationer och livsmedelsbranschen.
            </seg>
            <seg n="fe3427b7">
              Europeiska kommissionen har för avsikt att under 2013 specifikt
              lyfta fram matavfallsproblematiken och i samband med detta också
              göra en översyn av användningen av bästföremärkning.
            </seg>
            <seg n="48403a28">
              Jag vill också påminna Pyry Niemi om det arbete min kollega,
              miljöminister Lena Ek, ansvarar för i den av regeringen tillsatta
              parlamentariskt sammansatta beredningen Miljömålsberedningen.
              Beredningens övergripande uppdrag är att utveckla strategier med
              etappmål, styrmedel och åtgärder inom av regeringen prioriterade
              områden. Det nya miljömålssystemet innebär att de tidigare delmålen
              ska ersättas med etappmål och att dessa etappmål kan vara delar
              i strategier som behövs för att lösa miljöproblemen inom en generation.
            </seg>
          </u>
          <note n="0eeb20d9">
            I mars 2011 redovisade Miljömålsberedningen ett betänkande (SOU
            2011:34) med bland annat etappmål på avfallsområdet om en ökad
            resurshushållning i livsmedelskedjan till 2015 genom att
          </note>
          <u who="eskil_erlandsson_minister_2010" xml:id="i-f4102c8c86871c27-0" n="95aa3390" prev="i-31742fd94e9e3622-0">
            <seg n="8159d4b4">
              Betänkandet har varit ute på remiss och behandlas för närvarande
              inom Regeringskansliet. Regeringen kommer naturligtvis att i denna
              fråga återkomma till riksdagen med information om vilka åtgärder
              som regeringen bedömer behövs för att målen ska kunna nås. Samtidigt
              arbetar Naturvårdsverket med att färdigställa en nationell avfallsplan
              över åtgärder som behöver genomföras av olika aktörer för att
              uppnå en ökad resurshushållning bland annat i livsmedelskedjan.
            </seg>
            <seg n="dba23ec8">
              Med alla de aktiviteter och projekt som pågår är jag övertygad
              om att alla inblandade aktörer känner ett stort ansvar för frågan
              och arbetar för att resurserna ska tas till vara på bästa sätt.
              Det är med olika etappmål som ett långsiktigt arbete och målsättningar
              kan förverkligas. Jag bedömer att förutsättningarna är mycket
              goda för att de förslagna etappmålen kommer att nås.
            </seg>
          </u>
          <note type="speaker" n="02567b41">
            Anf. 2 PYRY NIEMI (S):
          </note>
          <u who="pyry_niemi_f2ba76" xml:id="i-2780471f2536fd2c-0" n="7768a922">
            <seg n="cf14b859">
              Fru talman! Jag vill tacka landsbygdsministern för svaren. Det
              är också bra att redovisa de framtida målsättningarna, men som
              alltid måste även målformuleringar grundas i aktiv handling. Det
              är okej att hänvisa till övriga aktörer, men jag ställer frågor
              om vad regeringen avser att göra och vilka konkreta åtgärder som
              kommer att vidtas.
            </seg>
            <seg n="45d92db2">
              Fru talman! De många frågorna kring livsmedelsförsörjningen hänger
              ihop. Vi lever i en värld där befolkningen väntas öka till nio
              miljarder år 2050, och vi måste öka livsmedelsproduktionen med
              70 procent för att klara av den växande befolkningens behov av
              mat. Två av sju är undernärda. Det finns uppenbara orättvisor
              i fördelningen av mat. Många av utvecklingsländerna visar stora
              framgångar i att öka graden av självförsörjning när det gäller
              livsmedel, men många fler har fortsatt stora utmaningar inte minst
              kopplat till de växande klimatutmaningarna.
            </seg>
            <seg n="65cbf22d">
              Sverige och hela EU har ett stort ansvar att genom aktiv handling
              förbättra fördelningen av livsmedel inom EU och givetvis globalt,
              med syftet att den växande befolkningen ska ha tillgång till mat.
              Detta bör ske samtidigt som vi optimerar och klimatanpassar primärproduktionen
              och logistiken fram till konsument så att mer mat når människorna
              och en betydligt mindre mängd mat kasseras av olika skäl.
            </seg>
            <seg n="e85f709d">
              Fru talman! Vi behöver omvärdera och se över regelverket för
              bästföredatum och överväga en helt ny märkningsterminologi. Minst-hållbar-till
              är ett förslag som finns i debatten.
            </seg>
            <seg n="e3bcacce">
              Många är i dag väldigt styrda av livsmedelstillverkarnas bästföredatummärkning.
              Det är problematiskt. Givetvis ska den mat som vi konsumerar vara
              tjänlig och ätbar, men samtidigt är bästföredatumet en signal
              om att det är dags att slänga innehållet och handla en ny förpackning
              mjölk eller dylikt. Det finns alltså inget frivilligt incitament
              för livsmedelstillverkare och andra till att fixa till minst-hållbar-till-märkning
              eftersom det sannolikt minskar försäljningen av färskvaror som
              mjölk, bröd och kött.
            </seg>
            <seg n="cf8d3a53">
              Vi behöver i samarbete med livsmedelindustrin och detaljhandeln
              utarbeta en plan för hur mängden mat som slängs kan minska. Visst
              är det bra ifall det kan ske en förändring på frivillighetens
              grund, men i vissa fall måste vi kanske ta till politiska styrmedel
              för att minska spill, svinn och kassation.
            </seg>
            <seg n="2ea89126">
              Vi måste diskutera ett nytt miljömål, till exempel om minskad
              mängd slängd mat. Det är också ett delmål för att minska avfallsmängden.
              Jag är inte främmande för fler styrmedel. På kommunnivå använder
              man ju viktbaserad avfallstaxa, alltså att man helt enkelt betalar
              mer om man slänger mer.
            </seg>
            <seg n="12f920dd">
              Enligt Naturvårdsverkets statistik fördelas matavfallet per år
              så här: livsmedelindustrierna 540 000 ton, grossister och butiker
              110 000 ton, restauranger och storkök 299 000 ton och hushållen
              905 000 ton. Det intressanta i sammanhanget är att hushållen står
              för endast 60 procent av matavfallet. Det betyder att innan maten
              ens nått konsumenterna går en stor del till spillo, helt i onödan
              kan man tycka. Inom EU slängs det mat motsvarande 779 kilo per
              person och år. I Sverige är siffran något bättre, 100 kilo per
              person och år. Men samtidigt slängs det bort 500 gram mat per
              person och vecka. Det är ganska alarmerande.
            </seg>
            <seg n="e8f88738">
              Det här manar till eftertanke. För varje onödigt slängd matportion
              brister vi i effektivitet avseende livsmedelsförsörjning. Det
              handlar alltså om att vi faktiskt ökar CO2-utsläppen inom EU med
              170 miljoner ton per år som en följd av allt svinn och all kassation.
              En tredje faktor är kostnaderna eller omvänt samhällsvinsterna.
            </seg>
            <seg n="c564bdc1">
              Enligt Naturvårdsverket skulle de samhällsekonomiska vinsterna
              bli 1123 miljarder per år om vi minskade livsmedelssvinnet enormt
              mycket pengar som kunde användas till annat.
            </seg>
          </u>
          <note type="speaker" n="93d8bb24">
            Anf. 3 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-0" n="95aa3390">
            <seg n="9be04962">
              Fru talman! I Sverige brukar vi arbeta genom våra myndigheter,
              myndigheter som lyder under regeringen. Jag tycker att det är
              ett bra sätt att arbeta. Vi använder våra myndigheter i det här
              sammanhanget på ett flertal sätt, som jag nämnde i mitt interpellationssvar.
            </seg>
            <seg n="2c5903ae">
              Fru talman! Inom projektet Sverige det nya matlandet finns det,
              som jag sade i svaret, ett antal projekt i gång för att komma
              till rätta med den problematik som jag tror att Pyry Niemi och
              jag är helt överens om att vi måste göra något åt.
            </seg>
            <seg n="a1abcaff">
              Bland annat pågår det inom projektet Sverige det nya matlandet
              arbete genom Institutet för livsmedel och bioteknik, SIK, som
              arbetar med projektet Minskat svinn i livsmedelskedjan ett helhetsgrepp,
              som de har döpt sitt projekt till. Där undersöker man mängden
              svinn men också orsaken till att det finns svinn och möjliga förbättringsåtgärder
              för att minska svinnet i hela livsmedelskedjan.
            </seg>
            <seg n="2d5b7b88">
              Det pågår också ett projekt som är döpt till Minska svinnet genom
              att hantera kylda och djupfrysta produkter. Det finns också ett
              projekt som är benämnt Du kan vinna på att låta svinnet försvinna.
              Det handlar om att kylda och frysta produkter jämförs och data
              inhämtas från olika aktörer i kedjan.
            </seg>
            <seg n="94876d2e">
              När arbetet i projekten är klart är det självklart att det kommer
              att användas i den så kallade praktiska verkligheten. Och jag
              vill betona de här arbetena av ett specifikt skäl, nämligen att
              projekten är medfinansierade av intressenterna i branschen. I
              det senare fallet är till exempel livsmedelsföretagen involverade
              som delfinansiärer, vilket tyder på att de också är intresserade
              av att ta tag i den här problematiken.
            </seg>
            <seg n="78b919a4">
              Ett annat projekt som jag också gärna vill nämna i sammanhanget
              står Hushållningssällskapet för. Där har man lagt upp en webbportal
              som är döpt till mindrematsvinn.nu och bygger på erfarenheter.
              Men där redovisas också goda exempel som finns på den lokala och
              regionala nivån. Den är alltså en utmärkt idébank för den som
              är intresserad, den intresserade konsumenten men också aktörerna
              i kedjan kan ha användning av att ta vara på de goda exempel som
              finns på det här området detta sagt utöver vad som är redovisat
              i mitt svar. Detta är alltså en del av det miljömålsarbete som
              bedrivs inom ramen för Miljömålsberedningen.
            </seg>
          </u>
          <note type="speaker" n="287b7ab0">
            Anf. 4 PYRY NIEMI (S):
          </note>
          <u who="pyry_niemi_f2ba76" xml:id="i-2780471f2536fd2c-1" n="7768a922">
            <seg n="a2c20162">
              Fru talman! Vid LRF är man bekymrad över att Sverige har en hög
              livsmedelsimport. Ur en primärproducents perspektiv är det givetvis
              tufft att konkurrera med oftast billigare importerade livsmedel,
              samtidigt som mycket av den producerade maten aldrig exponeras
              för konsumenten. Det här är inget nytt fenomen utan en trend som
              pågått en längre tid. Men det hänger ihop med hela resonemanget
              kring matsvinnet. Någonstans brister det i hela produktionskedjan
              när väldigt mycket mat blir bortslängd, ofta också importerad
              mat. Logistiken blir därmed ologisk.
            </seg>
            <seg n="1ec99b64">
              Det transporteras mat i Sverige och övriga EU-länder som sedan
              kastas bort. Det är ett systemfel som har många aktörer och som
              kräver politisk styrning när aktörerna av olika skäl inte kan
              inse eller har förmågan att med paraplyblick överblicka slutresultatet.
              Det är ett slöseri med livsnödvändiga resurser som med rätt styrning
              och motivation förhoppningsvis kommer fler till godo.
            </seg>
            <seg n="4c3c3660">
              Vad är då orsakerna till svinnet och kassationen inom livsmedelsindustrin?
              Jo, det finns naturligtvis ett flertal faktorer. Leverans av skadade
              varor, byte av produkter i produktionslinjen, viktvariationer,
              defekta produkter, produkter som har ramlat av transportbandet
              eller retur från butikerna.
            </seg>
            <seg n="8bf030d9">
              I en rapport från Avfall Sverige har kassationen från livsmedelsindustrin
              granskats, främst för att se vilka förpackningar som kan återvinnas.
              Här syns tydligt att de största kassationerna finns i mejerierna
              och bagerierna.
            </seg>
            <seg n="cb2d6964">
              I butikerna handlar det nästan uteslutande om passerat bästföredatum,
              som i sin tur beror på felbedömningar vid beställningen, oregelbundna
              köpmönster hos kunderna, konkurrenters eller egna kampanjer som
              leder till överblivna varor, ofördelaktig produktplacering i butikshyllorna
              och butiker som medvetet håller ett brett beständigt sortiment
              för att kunna rikta sig mot en bestämd kundkrets. Enligt Avfall
              Sverige är kassationen alltid störst av mjölk- och bageriprodukter.
            </seg>
            <seg n="1abdb7d7">
              Vad är det då som händer med avfallet? Enligt en svensk emissionsdatarapport
              om livsmedelsindustrins matavfall går 71 procent av matavfallet
              från livsmedelsindustrin till rötning och kompostering. Det är
              bra. Samtidigt återvinns hushållens matavfall till 24 procent
              biologiskt. Resten bränns eller energiåtervinns. Men mycket kommer
              aldrig den industrin till godo, och det är inte så bra.
            </seg>
            <seg n="4b386c3c">
              Fru talman! Kan vi göra något politiskt? Givetvis. Landsbygdsministern
              har också visat på ett antal bra exempel. Men jag vill ändå poängtera
              att det finns så mycket mer att göra. Det kräver också en aktiv
              politisk handling, inte bara genom att tala via myndigheterna.
            </seg>
            <seg n="85a73dfe">
              Det finns studier i Göteborg till exempel som visar att man har
              goda möjligheter att minska hushållssvinnet genom att coacha familjer
              till en hållbarare livsstil. Att ändra datummärkningen från bästföre
              till minst-hållbar-till har enligt EU:s miljödirektorats rapport
              BIO-IS 2010 den bästa effekten och beräknas bara den kunna minska
              livsmedelssvinnet med 20 procent. Det är några relativt enkla
              åtgärder som kan genomföras kommunalt men också nationellt med
              tydliga initiativ över hela landet.
            </seg>
            <seg n="494d6316">
              När det handlar om bästföredatum är det sannolikt svårt att ändra
              livsmedelshandlar- och konsumentbeteende utan att märkningen ändras,
              till exempel till minst-hållbar-till. Det skulle minska incitamentet
              hos livsmedelstillverkare att överproducera varor med syftet att
              sälja mer än vad som egentligen behöver konsumeras.
            </seg>
            <seg n="2e240640">
              Den offentliga upphandlingen av mat och hanteringen av densamma
              kräver också tydlig styrning i produktionsleden men också i slutförbrukarleden
              äldreomsorg, hälso- och sjukvård och skolor. Det behövs betydande
              insatser, inte minst från Miljöstyrningsrådet, avseende vilken
              kvalitet som bör handlas in för att råvarorna ska hålla en kvalitet
              som lockar brukarna till att äta måltiderna, samtidigt som storköken
              måste arbeta envetet med att producera måltider som faktiskt äts
              upp.
            </seg>
          </u>
          <note type="speaker" n="b00fdb0d">
            Anf. 5 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-1" n="95aa3390">
            <seg n="4bb7f19b">
              Fru talman! Låt mig upprepa meningen: Du kan vinna på att låta
              svinnet försvinna. Det gäller i alla led. Det gäller för oss konsumenter
              och självklart i alla led mellan jord och bord. Ingen aktör i
              denna kedja är intresserad av att göra något annat än att ta vara
              på så mycket som möjligt av det som tillförs kedjan. Det ligger
              ekonomi och pengar i detta för oss konsumenter och för alla led
              i kedjan.
            </seg>
            <seg n="d68ea872">
              Därtill kommer problemet att det svinn som uppstår av olika skäl,
              vilket Pyry Niemi redovisade på ett förtjänstfullt sätt, är kostsamt
              om man inte gör något bra av det som ändå uppstår till följd av
              att något hänt utefter kedjan.
            </seg>
            <seg n="ec3d1240">
              Låt mig redovisa några andra projekt som vi har i gång för att
              ta till vara det svinn som trots allt uppstår. Man ska nyttiggöra
              det i stället. Det är ett av skälen till att regeringen har gett
              myndigheter i uppdrag att under detta år redovisa vad man kan
              göra och hur man kan förbättra användningen av det svinn som finns.
            </seg>
            <seg n="4e58710a">
              Det är viktigt att vi ser avfallet som en resurs. Denna resurs
              kan användas till att till exempel producera biogas som är en
              nyttighet för vårt samhälle. Jordbruksverket kommer under december
              månad med en rapport som är beställd av regeringen om hur man
              har gjort för att nyttiggöra avfallet i ett trettiotal kommuner
              runt om i landet.
            </seg>
            <seg n="9a7c0f7e">
              Rapporten är ännu inte publicerad i sin helhet, men man kan ändå
              få fram ett antal goda exempel på insamlingsproblematik och teknik
              på större och mindre orter för att som sagt nyttiggöra den produkt
              som i dag många gånger är både ett miljöproblem och ett resursproblem.
            </seg>
            <seg n="1de2cac4">
              Jag ser rapporten som ytterligare en möjlighet att komma till
              rätta med den problematik som är under debatt i dag. Vi ska på
              alla sätt hjälpas åt för att få ned det resursslöseri som det
              är att inte använda sig av produkter i vårt samhälle.
            </seg>
          </u>
          <note type="speaker" n="0cc1e557">
            Anf. 6 PYRY NIEMI (S):
          </note>
          <u who="pyry_niemi_f2ba76" xml:id="i-2780471f2536fd2c-2" n="7768a922">
            <seg n="94efbfe5">
              Fru talman! Landsbygdsministern pekar på ett antal viktiga och
              nödvändiga åtgärder, och det gläder mig. Vi har säkert en samsyn
              i det mesta. Samtidigt är det viktigt att poängtera att frågan
              är av sådan karaktär att jag förväntar mig att landsbygdsministern
              efter denna interpellation ser till att i stor utsträckning möta
              livsmedelsindustrin och primärproducenterna. Jag vet att landsbygdsministern
              ofta möter dem, men det går inte nog att understryka värdet av
              dessa kontakter. En massa samhällsvinster kan göras.
            </seg>
            <seg n="15c2ce6a">
              I Sverige kan vi spara mellan 11 och 23 miljarder kronor bara
              genom att minska mängden matavfall och göra bra saker av det,
              till exempel biogas, eller inte producera så mycket eftersom det
              ändå inte kommer konsumenterna till godo.
            </seg>
            <seg n="3d67cad6">
              Detta har också tagits på stort allvar i Europaparlamentet som
              nu försöker hitta en strategi för att halvera matavfallet inom
              EU fram till 2025. Jag vet att den signalen har nått regeringen,
              men även om vi är duktigare än genomsnittet i EU på att ta hand
              om vårt matavfall producerar vi ändå 100 kilo matavfall per person
              och år. Det är tillräckligt mycket för att det ska vara ett stort
              problem.
            </seg>
            <seg n="46e8f85e">
              Det är illa att det är sådana brister i hela produktionsledet.
              Det gläder mig att det har tagits initiativ, men det är inte tillräckligt.
            </seg>
            <seg n="07d9785d">
              Jag utgår från att landsbygdsministern i allt väsentligt och
              vid varje tillfälle då detta kommer upp driver på, tar ett stort
              ansvar i samhällsdebatten, visar ett stort engagemang och ger
              tid för dessa viktiga nationella, europeiska och inte minst globala
              livsmedelsförsörjningsfrågor.
            </seg>
          </u>
          <note type="speaker" n="907fad03">
            Anf. 7 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-2" n="95aa3390">
            <seg n="ef335f88">
              Fru talman! Jag tackar Pyry Niemi för interpellationen. Jag anser
              att frågeställningen är av sådan vikt att vi tillsammans ska försöka
              göra vårt bästa för att lösa problemet. Det är viktigt av resurshushållningsskäl
              och även av ekonomiska skäl för oss konsumenter och för andra
              aktörer i kedjan.
            </seg>
            <seg n="79d27a54">
              Därtill kommer de etiska skälen. Det är omkring en miljard människor
              i vår värld som inte alla dagar på året kan äta sig mätta. Då
              är det förfärligt att det slängs och försvinner så mycket mat
              i kedjan från jord till bord.
            </seg>
            <seg n="6810cd36">
              Låt oss därför göra vad vi kan och hjälpas åt för att få bort
              så mycket svinn som möjligt och nyttiggöra det svinn som trots
              allt uppstår så att det inte blir ytterligare ett problem.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="854aad9b">
            6 § Svar på interpellation 2011/12:56 om EU:s regler för införsel
            av djur
          </note>
          <note type="speaker" n="a969801e">
            Anf. 8 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-3" n="95aa3390">
            <seg n="d29bb40f">
              Fru talman! Kent Ekeroth har frågat miljöministern om hon avser
              att verka för att EU:s påbud gällande villkor för införsel av
              hundar till Sverige ska följas. Om så inte är fallet frågar Kent
              Ekeroth vad miljöministern avser att göra åt situationen. Kent
              Ekeroth frågar också om miljöministern kommer att verka för att
              Sverige ska vägra följa EU:s påbud.
            </seg>
            <seg n="d1d609c5">
              Interpellationen har överlämnats till mig.
            </seg>
            <seg n="1a484fc1">
              Först vill jag påpeka att det inte stämmer att EU-kommissionen
              har föreslagit att avmaskning inte längre ska vara obligatoriskt.
              Tvärtom har kommissionen antagit en förordning om obligatorisk
              avmaskning av hundar före införsel till länder som är fria från
              rävens dvärgbandmask. Denna förordning väntas träda i kraft den
              1 januari 2012 då nuvarande övergångsregler upphör att gälla.
              Det kommer således fortsatt att vara obligatoriskt att avmaska
              hundar före införsel till de EU-länder som har dokumenterat att
              de är fria från dvärgbandmasken.
            </seg>
            <seg n="b281a6df">
              Jag anser att det är av stor vikt att de länder som i dag betraktas
              som fria från rävens dvärgbandmask får fortsatt möjlighet att
              skydda sig från parasiten. När ett land väl är smittat kan det
              dock ifrågasättas om generell avmaskning av alla hundar före införsel
              har någon större riskminskande effekt.
            </seg>
            <seg n="b95ebcbe">
              Jag anser i likhet med Kent Ekeroth att det är mycket olyckligt
              att rävens dvärgbandmask nu finns i Sverige. Det är viktigt att
              vi hanterar riskerna som detta kan leda till på ett ansvarsfullt
              sätt. Omedelbart efter att parasiten hade påvisats i februari
              2011 gav regeringen Jordbruksverket och Socialstyrelsen i uppdrag
              att tillsammans med övriga berörda myndigheter och organisationer
              utreda vilka åtgärder som är nödvändiga för att skydda folkhälsan.
            </seg>
            <seg n="1606999a">
              Av myndigheternas rapport, som överlämnades till regeringen den
              15 juni, framgår att riskerna för folkhälsan i nuläget är låga
              och att de sannolikt kommer att fortsätta att vara låga. Myndigheterna
              arbetar för att bemöta den oro som parasiten ändå kan väcka hos
              människor och för att kunna hantera de risker som kan uppstå i
              framtiden om parasiten får en större spridning i landet. En utökad
              övervakning kommer att genomföras för att klarlägga smittans utbredning
              och för att klarlägga om parasitförekomsten ökar. En handlingsplan
              kommer att tas fram för att kunna hantera situationen om parasitförekomsten
              lokalt skulle bli hög.
            </seg>
            <seg n="59f0eb3e">
              Oavsett utbredningen av smittan hos räv i Sverige är det enligt
              rapporten troligt utifrån erfarenheter från andra länder att smitta
              till människa kommer att vara ovanlig. Kunskapen om de viktigaste
              smittkällorna är bristfällig, men risken att smittas via bär bedöms
              vara mycket liten enligt svensk och internationell expertis. Tyvärr
              har det förekommit en hel del överdrifter i rapporteringen, och
              just bärplockning har utmålats som en stor risk. Jag beklagar
              detta och anser att det är viktigt att vi baserar information
              och åtgärder på experternas råd.
            </seg>
            <seg n="9b407b8e">
              Myndigheterna kommer att vidta åtgärder för att informera om
              parasiten och hur den sprids. Det är bland annat viktigt att människor
              är medvetna om att avföring från räv kan innehålla parasitägg
              och att det därför till exempel är olämpligt att mata rävar i
              trädgården. Det är också viktigt att informera hundägare att hundar
              som äter sork kan vara smittade och att risken kan undanröjas
              genom avmaskning. Enligt Livsmedelsverket finns det däremot ingen
              anledning för människor att ändra sina vanor gällande bärplockning.
            </seg>
          </u>
          <note type="speaker" n="282caf4e">
            Anf. 9 KENT EKEROTH (SD):
          </note>
          <u who="kent_ekeroth_3b89d3" xml:id="i-37d141d73898642b-0" n="dd771aee">
            <seg n="67cf37dc">
              Fru talman! Jag tackar landsbygdsministern för svaret. Landsbygdsministern
              säger just det som jag varnade för i min interpellation. Jag citerar
              vad jag skrev och det som SVT tog upp: Nu när dvärgbandmasken
              dykt upp i Sverige tillåter inte EU-kommissionen längre kravet
              på att hundar och katter ska vara avmaskade när dom förs in. Något
              som man på Statens veterinärmedicinska anstalt tycker är mycket
              olyckligt. Att reglerna tas bort tror man kommer innebära att
              smittan kommer sprida sig fortare än tidigare.
            </seg>
            <seg n="5395dfd2">
              Eftersom det nu har konstaterats att Sverige har fått in dvärgbandmasken
              är det enligt EU:s egna regler, som landsbygdsministern konstaterar
              i sitt svar, endast obligatoriskt för länder där denna parasit
              ej påträffats. I Sverige har den påträffats, alltså får det inte
              längre vara obligatoriskt med avmaskning i Sverige. Det är grunden
              till mina frågor, som därmed kvarstår.
            </seg>
            <seg n="7d743318">
              Landsbygdsministern sade i sitt svar: När ett land väl är smittat
              kan det dock ifrågasättas om generell avmaskning av alla hundar
              före införsel har någon större riskminskande effekt.
            </seg>
            <seg n="3b773c49">
              Som jag tidigare redovisat anser alltså Statens veterinärmedicinska
              anstalt att smittan på grund av detta kommer att sprida sig fortare
              än tidigare. Det vore konstigt annars. Det är knappast till hjälp
              för bekämpningen av smittspridningen att snällt följa EU:s påbud
              som innebär att man inte får avmaska. Hur skulle det påverka situationen
              positivt? Om ett eller flera sådana djur förs in i Sverige ökar
              smittan per definition i Sverige. Statens veterinärmedicinska
              anstalts slutsats är därför högst befogad och logisk.
            </seg>
            <seg n="aa72644e">
              Därför oroar det mig att ministern verkar tro att kommissionens
              förordning hjälper Sverige när den i stället stjälper Sverige
              eftersom obligatoriet inte längre gäller i Sverige. Det är alltså
              en direkt försvagning av vår ambition att hålla den svenska naturen
              så fri som möjligt från parasiter. Ministern delar inte Statens
              veterinärmedicinska anstalts bedömning som ju framstår som logisk
              och rak. Frågan är varför man över huvud taget har fått för sig
              att det inte ska vara obligatoriskt med avmaskning. Det är givetvis
              för att EU lägger sig i igen.
            </seg>
            <seg n="5c1d9333">
              Man pratar om att det ska vara fri rörlighet inom EU. Även med
              denna princip måste man väga fördelarna mot nackdelarna. Det är
              självklart att fri rörlighet för exempelvis husdjur inte kan vara
              viktigare än att minska spridningen av en för människor allvarlig,
              ibland till och med dödlig, smitta.
            </seg>
            <seg n="7bfb8d99">
              Att regeringen har tillsatt en utredning för att bedöma riskerna
              är naturligtvis inte fel, men det utesluter inte att man samtidigt
              verkar för att begränsa spridningen inom landet.
            </seg>
            <seg n="3eaadf8e">
              Att intresset för att gå emot EU:s påbud är obefintligt kommer
              emellertid inte som någon överraskning. Såväl denna som föregående
              regeringar har uppvisat en sällan skådad eftergivenhet när det
              gäller EU:s krav på i princip alla områden. Om jag eller Sverigedemokraterna
              hade fått bestämma hade vi inte heller lidit under EU-byråkraternas
              överstatliga klåfingrighet. När den tidigare regeringen nu har
              försatt oss i denna sits återstår enligt mig bara att uppvisa
              lite ryggrad mot EU.
            </seg>
            <seg n="a1487ae3">
              Eftersom EU:s påbud gäller i Sverige i och med att vi har ertappats
              med dvärgbandmask kvarstår alltså mina frågor:
            </seg>
            <seg n="a6a56e0b">
              Ämnar ministern tyst efterkomma EU:s påbud att Sverige inte får
              ha obligatorisk avmaskning eftersom smittan de facto påträffats
              i Sverige? Om inte, vad kommer ministern att göra åt denna ohållbara
              situation?
            </seg>
          </u>
          <note type="speaker" n="0c63799b">
            Anf. 10 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-4" n="95aa3390">
            <seg n="2fa1b4bb">
              Fru talman! Tack för interpellationen.
            </seg>
            <seg n="80aeb860">
              Det är mycket ovanligt att hundar bär på rävens dvärgbandmask.
              Det är, såvitt känt, endast genom att äta en smittad sork som
              hundar kan smittas. De flesta sällskapshundar äter sannolikt inte
              sorkar. Även i de länder där dvärgbandmasken är tämligen vanlig
              är det bara en bråkdel av sorkarna som bär på ifrågavarande smitta.
            </seg>
            <seg n="527123bc">
              Låt oss också komma ihåg att även om inhemska hundar kan smittas,
              eftersom vi numera har parasiten i vårt land, är risken för att
              en hund smittas i Sverige extremt liten eftersom det antagligen
              är mycket få sorkar som bär på smittan.
            </seg>
            <seg n="a7d817df">
              Parasiten kan spridas i Sverige av rävar och hundar. Mot den
              bakgrunden kan man alltså ifrågasätta nyttan med att kräva avmaskning
              av alla hundar som kommer in från andra länder. Jag anser alltså
              att det är svårt att motivera ett fortsatt generellt avmaskningskrav.
              Däremot är det klokt att avmaska hundar som vistats i områden
              där parasiten är vanlig och om man misstänker att de har ätit
              en sork. Det är vad Jordbruksverket rekommenderar.
            </seg>
            <seg n="94f9b8b4">
              Jag vill poängtera och det har jag skrivit i mitt interpellationssvar
              att vi har ett övervakningsprogram för att konstatera hur utbredd
              smittan är och om den fortsätter att breda ut sig eller inte.
            </seg>
            <seg n="78767884">
              Vad gäller då för införsel efter årsskiftet 20112012? Jordbruksverket
              rekommenderar alltså hundägare att fortsatt avmaska sina hundar
              före införsel om de vistats i ett område där parasiten är vanlig,
              men också om man misstänker att hunden har kommit åt att äta till
              exempel en sork.
            </seg>
            <seg n="d5ec9427">
              Verket arbetar för närvarande med att ta fram en kommunikationsstrategi
              i den här frågan. Det tycker jag är synnerligen viktigt eftersom
              vi vet att inte alla har följt rådande lagstiftning, det vill
              säga avmaskat sin hund före införsel i vårt land.
            </seg>
          </u>
          <note type="speaker" n="a35b504f">
            Anf. 11 KENT EKEROTH (SD):
          </note>
          <u who="kent_ekeroth_3b89d3" xml:id="i-37d141d73898642b-1" n="dd771aee">
            <seg n="4256ea00">
              Fru talman! Ministern nämner att det är genom att hunden äter
              sorkar som smittan sprids, men det är också genom avföring, vilket
              ministern själv påtalar i sitt svar. Det finns flera sätt som
              det kan spridas på.
            </seg>
            <seg n="4d3365ee">
              Det må så vara att risken för smittspridning i dagsläget är liten
              i Sverige. Det beror ju på att det nyss har konstaterats att smittan
              finns i Sverige. Det är därför inte konstigt att spridningen och
              risken är liten. Bara för att risken i dagsläget är liten innebär
              det inte att man ska ta bort de metoder man kan använda för att
              minska spridningen.
            </seg>
            <seg n="54664bee">
              Man måste väga för- och nackdelar. Vad är nackdelen med att fortsätta
              med avmaskning? Du sade att en svensk myndighet fortfarande uppmanar
              folk att avmaska djur som förs in i Sverige när de har befunnit
              sig i ett område med den här parasiten. Varför inte ha kvar det
              generella kravet på avmaskning när de kommer till Sverige? Vad
              är nackdelen med det? Är den nackdelen så stor, menar ministern,
              att det inte är värt det för att minska smittspridningen?
            </seg>
            <seg n="49d56325">
              Anta att någon kommer in med ett djur till Sverige och då väljer
              att inte avmaska det eftersom det inte är obligatoriskt längre.
              Denna person tar detta djur till ett område i Sverige där smittan
              inte finns. Då är risken uppenbar att smittan även får fäste där
              och börjar sprida sig i detta område. Det kan man säga i fråga
              om alla områden i Sverige. Det innebär att om man inte har detta
              generella avmaskningsobligatorium kommer smittan att sprida sig
              snabbare. Det är logiskt.
            </seg>
            <seg n="13bb30d8">
              Enligt min mening har jag fortfarande inte fått svar på varför
              ministern menar att detta är oproportionerligt eller onödigt i
              dagsläget. Det enda resultatet av att man har kvar obligatorisk
              avmaskning är att man minskar hastigheten på spridningen och kanske
              också minskar spridningsområdet. Jag ser ingen nackdel med det.
              Poängen med avmaskning var att hindra att smittan kommer in i
              landet men också att minska smittspridningen.
            </seg>
            <seg n="9d1bc234">
              Att alla inte följer lagstiftningen kan inte heller vara ett
              argument för att inte ha en lagstiftning. Detsamma kan man säga
              om alla brott i Sverige, även mord och misshandel. Det är inte
              alla som följer lagstiftningen, men lagstiftning krävs ändå.
            </seg>
            <seg n="3f1adc7f">
              På samma sätt menar jag att det är logiskt att ha kvar detta
              obligatorium om avmaskning eftersom det handlar om att skydda
              vår svenska natur.
            </seg>
            <seg n="d18ff78a">
              Jag vet att EU har ett intresse av att lägga sig i allt möjligt
              som har med Sverige att göra, inte minst när det gäller naturen.
              Jag kan ta några exempel.
            </seg>
            <seg n="2d40106f">
              EU ändrade reglerna för det så kallade gårdsstödet som tvingar
              Sveriges bönder att välja mellan att gå miste om sina bidrag eller
              skövla de hagmarker som vi har vårdat här i Sverige i generationer.
            </seg>
            <seg n="c2fa4bc7">
              Ett annat exempel är att EU-kommissionen anser att miljösmarta
              kostråd från Livsmedelsverket om att äta närodlad mat innebär
              ett handelshinder inom unionen. Därför skrotades detta projekt.
            </seg>
            <seg n="4cb143aa">
              EU vill även anpassa den svenska momslagstiftningen, vilket innebär
              att Sveriges idrottsföreningar får extra kostnader.
            </seg>
            <seg n="307b6697">
              Detta är bara några exempel på när EU lägger sig i svenska interna
              angelägenheter. Nu gör man det igen i fråga om denna avmaskning
              genom att man vill förbjuda att den görs obligatorisk.
            </seg>
            <seg n="ea3b6c2f">
              Då är min fråga: Vad är det som är så problematiskt med att ha
              kvar den? Varför är det så problematiskt att gå emot EU:s påbud?
            </seg>
          </u>
          <note type="speaker" n="455662ac">
            Anf. 12 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-5" n="95aa3390">
            <seg n="3f90eb80">
              Fru talman! Låt oss konstatera att det krav som gäller för närvarande
              har funnits under många år. Trots det har vi nu denna parasit
              i landet. Trots att vi har haft ett obligatorium och trots att
              vi har haft lagstiftning och regler på detta område har vi parasiten
              i landet. Varför ska vi då avstå från en fortsättning på detta?
              Det är frågeställningen från interpellanten, om jag har uppfattat
              den rätt.
            </seg>
            <seg n="3baf951e">
              Jo, alla obligatorier och alla regler kräver en hundraprocentig
              efterlevnad för att de ska vara verkningsfulla. Det i sin tur
              kräver att vi har någon typ av övervakning och kontroll av om
              alla har utfört den åtgärd som för närvarande är reglerad i lag.
              Uppenbarligen är så inte fallet eftersom vi nu har parasiten i
              landet.
            </seg>
            <seg n="643322c1">
              Vi måste alltså bygga upp en kontrollapparat, en övervakningsapparat,
              som kan bevisa för oss att 100 procent har fullföljt det åtagande
              som för närvarande är reglerat i lag, annars är det inte verkningsfullt,
              vilket är bevisat.
            </seg>
            <seg n="2c44d812">
              Därtill kommer vad man gör med de personer som inte har utfört
              det som gäller enligt lag i dag. Det måste till något straff,
              något tvång eller någonting annat. Vad gör man med dessa djur?
              Omhändertar man dem, avlivar man dem, eller vad gör man?
            </seg>
            <seg n="824dab85">
              Detta regelsystem finns för närvarande, men det har alltså inte
              hjälpt. Det är svaret på frågan. Vi har numera parasiten i landet.
            </seg>
            <seg n="40b8d499">
              Kent Ekeroth, låt oss nu inte överdriva denna situation. Jag
              tycker att det har förekommit en del överdrifter i den rapportering
              som sker och har skett.
            </seg>
            <seg n="9a951441">
              Livsmedelsverket, som är den myndighet som ansvarar för att skydda
              befolkningen från livsmedelsburna smittor, anser att risken är
              mycket liten att bär är kontaminerade med parasitägg. Det är svårt
              att vetenskapligt visa hur människor får i sig dessa ägg eftersom
              det kan gå många år från smittotillfället till att en människa
              blir sjuk. De studier som finns tyder på att till exempel bärplockning
              sannolikt inte utgör någon hög risk. Det kan i sin tur bero på
              att rävar som finns i ett område där parasiten finns företrädesvis
              lägger sin avföring på stigar, stenar och liknande där bär inte
              växer och än mindre plockas.
            </seg>
          </u>
          <note type="speaker" n="a3ccbd82">
            Anf. 13 KENT EKEROTH (SD):
          </note>
          <u who="kent_ekeroth_3b89d3" xml:id="i-37d141d73898642b-2" n="dd771aee">
            <seg n="488050bd">
              Fru talman! Jag tackar för svaren i debatten. Jag kan konstatera
              att vi över huvud taget inte är överens när det gäller de åtgärder
              som föreslås om bland annat avmaskning.
            </seg>
            <seg n="0479ff43">
              Jag hör gång på gång argumentet från ministern om att detta obligatorium
              inte har visat sig vara hundraprocentigt och att vi därför kan
              skippa det. Men, som sagt, det finns hur många lagar som helst
              i detta land som det bryts mot, men det har inte föranlett någon
              att ta bort dem. Det argumentet tycker jag därför inte är hållbart.
              Trots lagstiftning har vi denna smitta. Ja, det har vi.
            </seg>
            <seg n="42f779aa">
              Jag ska ställa en konkret fråga. Det kommer en person med ett
              djur till detta land som har denna smitta. Han tar in detta djur
              i landet utan att avmaska det på grund av att det inte är obligatoriskt.
              När det väl är gjort på grund av avsaknad av obligatoriet är frågan:
              Ökar det smittan i Sverige nu när vi har ytterligare ett djur
              som har kommit in i landet på grund av detta? Det är en uppenbar
              fråga eftersom svaret är ja på den frågan. På grund av att han
              tog in djuret i landet utan att avmaska det, eftersom det inte
              var obligatoriskt, ökar smittan i Sverige.
            </seg>
            <seg n="7b4a00e6">
              Då kan man konstatera att det har varit negativt för Sverige
              att ta bort obligatoriet att avmaska. Det är den logiska och raka
              slutsatsen. Varför har man då inte kvar det? Det behöver inte
              vara hundraprocentigt. Det är helt uppenbart att för varje enskilt
              djur med denna smitta som kommer in i landet så ökar smittan.
              Nu har vi den i landet, och det är mycket olyckligt. Vi måste
              verka för att den inte ska sprida sig lika snabbt och helst inte
              alls.
            </seg>
            <seg n="f4c7d617">
              Men jag kan konstatera att vi inte delar denna syn. Jag får ändå
              tacka för debatten. Det har varit upplysande att höra regeringens
              uppfattning i frågan, även om jag tyvärr inte delar den.
            </seg>
          </u>
          <note type="speaker" n="102132d9">
            Anf. 14 Landsbygdsminister ESKIL ERLANDSSON (C):
          </note>
          <u who="eskil_erlandsson_minister_2010" xml:id="i-1f82205440d1fde9-6" n="95aa3390">
            <seg n="3b2cd88f">
              Fru talman! Jag tackar för interpellationen. Det är en viktig
              frågeställning som vi har debatterat.
            </seg>
            <seg n="d0b97359">
              Jag hoppas att vi kan vara överens om att vi alla vill skydda
              oss och våra nära och kära på bästa möjliga sätt. Det görs i många
              fall utifrån rekommendationer som ges från våra myndigheter. I
              detta fall har myndigheter rekommenderat oss att även i fortsättningen
              använda oss av avmaskningsmedel om vi ser att det finns en risk
              för att hunden i fråga har ätit till exempel en sork eller rent
              av varit med på en utlandsvistelse.
            </seg>
            <seg n="794539ec">
              Jag tror att det är minst lika bra som att ha lagar och regler
              i denna typ av frågeställningar, detta apropå att införande av
              lagar och regler kräver övervakning och kontroll. Vi kan med lätthet
              konstatera att den lagstiftning som vi har haft på detta område
              så här långt inte har hjälpt oss. Vi har fått in parasiten i landet.
              Låt oss i stället hjälpas åt att se till att den inte breder ut
              sig i större områden. Jag tror att det sker bäst genom att vi
              hjälps åt och råder människor att följa de råd som myndigheter
              ger i sammanhanget och som bygger på frivillighet. Det brukar
              bli bäst på det sättet.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="2223bdc5">
            7 § Svar på interpellation 2011/12:80 om barns ohälsa
          </note>
          <note type="speaker" n="ff36a04b">
            Anf. 15 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-0" n="9bcc996b">
            <seg n="2373afaa">
              Fru talman! Ylva Johansson har frågat mig vad jag avser att göra
              för att åtgärda de systematiska skillnaderna när det gäller barns
              hälsa och ohälsa.
            </seg>
            <seg n="7f3f4a64">
              Barn och unga är ett prioriterat område för regeringen, och det
              planeras för en rad insatser på området. Riksdagen godkände bland
              annat nyligen en strategi för att stärka barnets rättigheter i
              Sverige (prop. 2009/10:232). Utifrån strategin har regeringen
              tagit ett antal initiativ. Ett av dessa är en överenskommelse
              mellan regeringen och Sveriges Kommuner och Landsting om att stärka
              barnets rättigheter i verksamheter i kommuner och landsting genom
              fortbildning och andra stödinsatser. Ett av de områden som ingår
              i arbetet är hälso- och sjukvården.
            </seg>
            <seg n="dd5afee5">
              Ett av mina ansvarsområden är folkhälsoområdet, och här är också
              barn och unga prioriterade. Levnadsmönster och vanor som grundläggs
              i tidig ålder följer ofta med och påverkar resten av livet. Det
              är därför angeläget att hälsofrämjande och sjukdomsförebyggande
              insatser sätts in tidigt. De verksamheter som byggts upp inom
              mödravården, barnhälsovården och de medicinska delarna av elevhälsan
              är viktiga i arbetet med att främja hälsa och förebygga sjukdom
              bland barn och unga. Socialstyrelsen har fått i uppdrag att ta
              fram riktlinjer eller annan form av vägledning för dessa verksamheter.
            </seg>
            <seg n="502b3a86">
              En viktig del i folkhälsoarbetet handlar om att skapa möjlighet
              för föräldrar att få det stöd de behöver och efterfrågar i sitt
              föräldraskap. I mars 2009 presenterade regeringen en nationell
              strategi för föräldrastöd. Strategin syftar till att skapa samma
              möjligheter för föräldrar att få det stöd de behöver för att ge
              god omsorg till sina barn. Totalt har 140 miljoner kronor fördelats
              för att utveckla föräldrastödet i enlighet med strategins mål
              och delmål.
            </seg>
            <seg n="f865a73f">
              Barns hälsa i Sverige är generellt sett god. Vi har låg spädbarnsdödlighet,
              hög andel ammande spädbarn, hög andel vaccinerade barn och låg
              andel barnolycksfall. Barn i årskurs 5 känner sig i dag lika friska
              som eller friskare än barn gjorde för 20 år sedan. Den psykiska
              ohälsan har däremot ökat hos barn och unga. Regeringen har därför
              vidtagit flera åtgärder för att förebygga och motverka psykisk
              ohälsa bland barn och unga.
            </seg>
            <seg n="59b1d442">
              Under de senaste fem åren har regeringen avsatt ca 3,7 miljarder
              kronor för åtgärder som ska åstadkomma förbättringar för personer
              med psykisk sjukdom och psykisk funktionsnedsättning. Flera satsningar
              har varit direkt riktade till barn och unga. Regeringen och Sveriges
              Kommuner och Landsting har under perioden 20072011 enats om en
              långsiktig satsning på en förstärkt vårdgaranti inom den specialiserade
              barn- och ungdomspsykiatrin. Satsningen kommer att fortsätta 2012,
              och syftet är att öka tillgängligheten ytterligare. En annan insats
              handlar om att samordna gemensamma resurser mellan landsting och
              kommuner så att barn och ungdomar med psykisk ohälsa enkelt och
              snabbt får tillgång till rätt insatser på rätt nivå. Verksamheter
              som är berörda är exempelvis barnhälsovården, ungdomsmottagningar,
              primärvården, elevhälsan och socialtjänsten.
            </seg>
            <seg n="b1c42209">
              En stor grupp inom barn- och ungdomspsykiatrin är unga med självskadeproblematik,
              och det gäller framför allt flickor. Regeringen och Sveriges Kommuner
              och Landsting har enats om att ta fram ett handlingsprogram för
              att utveckla kunskapen om och vården av unga med självskadebeteende.
            </seg>
            <seg n="e22bfe1b">
              Regeringen avser att fortsätta de särskilda insatserna inom psykiatri
              och psykisk ohälsa.
            </seg>
            <seg n="76a08d4b">
              De flesta verksamheter som rör barn finns i kommunerna och landstingen.
              Det är också där beslut fattas som har direkt inverkan på barns
              vardag och deras livssituation. Kommun- och landstingssektorn
              spelar en stor roll för att minska skillnaderna när det gäller
              barns hälsa och ohälsa. Viktiga delar av den generella välfärden
              utgörs av sjukvård för barn och ungdomar och av subventionerad
              och högkvalitativ barnomsorg och skola. Regeringen har under perioden
              20102011 tillfört 25 miljarder kronor, varav 5 miljarder kronor
              är en permanent nivåhöjning, till kommuner och landsting för stöd
              till deras verksamheter.
            </seg>
            <seg n="b3c22722">
              Regeringen har gett Statens skolverk i uppdrag att genomföra
              insatser för en förstärkt elevhälsa under förutsättning att riksdagen
              beslutar om budgetpropositionen för 2012. Regeringens avsikt är
              att skolverket bland annat ska fördela statsbidrag till personalförstärkningar
              inom elevhälsan, fortbildning samt information om näringsriktig
              skolmat. Satsningen omfattar 650 miljoner kronor under åren 20122015.
            </seg>
            <seg n="f0262b90">
              Regeringen har uppmärksammat behovet av att barn och unga måste
              ha tillgång till saklig kunskap och information om hälsa. Under
              2007 satsade regeringen 18,5 miljoner kronor på utvecklandet av
              en ungdomsmottagning på internet riktad till ungdomar. Den virtuella
              ungdomsmottagning som lanserades 2008 har gett goda förutsättningar
              för att sprida information och rådgivning rörande sexuell och
              reproduktiv hälsa samt relationer och psykisk hälsa till alla
              ungdomar oavsett bostadsort.
            </seg>
            <seg n="2129787f">
              Inom hälso- och sjukvården är det av central betydelse att vården
              är utformad så att den så långt som möjligt är likvärdig och lika
              tillgänglig för alla. Regeringen har tagit flera initiativ för
              att motverka ojämlikhet inom vård och omsorg, bland annat genom
              satsningar för en mer jämlik vård, patientsäkerhetsarbetet och
              arbetet för att stärka patientens ställning.
            </seg>
            <seg n="2b2619bd">
              Jag vill avsluta med att nämna den utredning som regeringen tillsatte
              i våras som har i uppdrag att ge förslag på hur patientens ställning
              inom och inflytande över hälso- och sjukvården kan stärkas och
              lämna förslag till en ny patientlagstiftning. En utgångspunkt
              för utredarens arbete är att förbättra förutsättningarna för en
              god och jämlik vård. Utredaren ska bland annat kartlägga barnets
              ställning som patient inom hälso- och sjukvården. Jag kommer att
              följa utredningens arbete med stort intresse.
            </seg>
          </u>
          <note type="speaker" n="dce1f643">
            Anf. 16 YLVA JOHANSSON (S):
          </note>
          <u who="ylva_johansson_6bf3cf" xml:id="i-e9efc22f63f81e1b-0" n="cd93b5b8">
            <seg n="2e6548ac">
              Fru talman! Tack, socialministern, för svaret! Jag får gratulera
              till att ha klarat detta långa svar på exakt sex minuter. Det
              var imponerande.
            </seg>
            <seg n="14c673da">
              Jag har frågat om de systematiska skillnaderna när det gäller
              barns hälsa. Socialministern undviker lite denna fråga, trots
              sitt långa svar. Vi vet ju att det finns en tydlig koppling mellan
              socioekonomisk bakgrund, alltså klassbakgrund, kön och etnicitet
              när det gäller hälsa och ohälsa. Det gäller vuxna, men det gäller
              också barn. Jag vill ha svar på frågan hur regeringen tänker angripa
              just dessa systematiska skillnader, som i mina ögon är mycket
              allvarligare.
            </seg>
            <seg n="f39c0a4d">
              Fysisk aktivitet är viktigt för alla, men för barn och unga är
              det kanske allra viktigast. Ministern betonar själv i svaret vikten
              av att grundlägga goda vanor tidigt. Positiv inställning till
              och positiv erfarenhet av rörelseglädje, av idrott, av att vara
              fysiskt aktiv, är oerhört viktigt för barn och ungdomar av flera
              skäl.
            </seg>
            <seg n="4e268ad6">
              När det gäller just fysisk aktivitet som inte är den enda frågan
              när det gäller hälsa men en viktig förutsättning för god hälsa
              vet vi att klasskillnaderna tycks ha ökat. De som är fysiskt aktiva
              är ännu mer fysiskt aktiva, idrottar allt intensivare, medan den
              grupp som är fysiskt inaktiv tycks bli ännu mer inaktiv.
            </seg>
            <seg n="93f38066">
              Här vill jag polemisera lite mot ministern: Detta är inte en
              informationsfråga. Det är inte så att föräldrarna till inaktiva
              barn inte vet att det är bra att röra på sig. Problemet är att
              åstadkomma att det faktiskt sker.
            </seg>
            <seg n="8677d39c">
              Nu finns det goda exempel på hur detta har åstadkommits. Ett
              sådant som ministern säkert känner till är Bunkefloprojektet,
              som började för drygt tio år sedan, där skolan tillsammans med
              de lokala idrottsföreningarna gjorde det obligatoriskt med fysisk
              aktivitet varje dag. Från början var det bara årskurs 1 och 2;
              i dag är det för alla barn i hela skolan, från årskurs 1 till
              och med årskurs 5, fysisk aktivitet varje dag.
            </seg>
            <seg n="e1ebb77d">
              Detta projekt har haft goda resultat. Det har följts upp av forskningen,
              och resultaten är så slående jämfört med kontrollgruppen att hade
              detta varit en medicinsk prövning av ett nytt läkemedel hade man
              inte fått fortsätta prövningen, för då hade det varit oetiskt
              att inte ge medicinen även till kontrollgruppen.
            </seg>
            <seg n="7563fb53">
              Mot bakgrund av det vill jag fråga socialministern: När vi har
              så goda resultat från ändå väldigt begränsade insatser, nämligen
              daglig fysisk aktivitet av varierande sort i skolan för alla barn,
              varför tar inte regeringen några initiativ för att detta ska kunna
              bli verklighet för alla barn? Borde inte frågan om folkhälsa och
              fysisk aktivitet egentligen vara lika viktig utifrån etiska synpunkter
              som om man hade prövat ett nytt läkemedel som hade väldigt goda
              effekter?
            </seg>
          </u>
          <note type="speaker" n="f51f6df9">
            Anf. 17 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-1" n="9bcc996b">
            <seg n="988f8d6c">
              Fru talman! Tack, Ylva Johansson! Det här tycker jag är ett av
              de mest spännande områdena delvis naturligtvis till följd av att
              vi har betydande utmaningar men också för att vi vet att det förebyggande
              arbetet i olika former spelar en fantastiskt stor roll, framför
              allt för den enskilda personens väl och ve fortsättningsvis men
              också för hur vi med våra skattemedel bäst ska kunna möta de utmaningar
              vi har framför oss. Det spelar en jättestor roll hur väl vi lyckas
              med det förebyggande.
            </seg>
            <seg n="db113df7">
              Jag håller med Ylva Johansson om att det finns orimliga skillnader
              som handlar om kön, sexuell läggning, etnisk bakgrund, ålder och
              annat som är alldeles oacceptabelt. Säkert är det så att väldigt
              mycket handlar om omedveten diskriminering men som likafullt inträffar
              och är ett väldigt stort problem.
            </seg>
            <seg n="afe8e2fb">
              Vi arbetar på många olika sätt för att försöka utjämna de skillnader
              som finns. Genom att vi mäter alltmer kommer också omotiverade
              skillnader i dagen, och vi kan ta itu med dem. Så länge man inte
              vet har man heller inga besvärande fakta som man behöver ta sig
              an. Mätandet är väldigt viktigt. Öppna jämförelser och satsningen
              på kvalitetsregister är otroligt viktigt. Också bemötandefrågor
              måste uppvärderas inom vård- och omsorgssektorn.
            </seg>
            <seg n="b1f63890">
              När det gäller elevhälsan är jag väldigt glad över det som regeringen
              har kunnat enas om och föreslå riksdagen. Det handlar om att höja
              elevhälsans status och att ge extra resurser till skolorna att
              bygga upp det som jag tror på många håll runt om i landet fungerade
              betydligt bättre när vi gick i skolan än i dag. Det handlar om
              att finns psykologer, kuratorer och sköterskor på skolorna i större
              utsträckning än vad det gör i dag. Det är viktigt.
            </seg>
            <seg n="8b507e45">
              Vi är också överens om att matvanor, motion, användande av tobaksprodukter
              eller alkohol spelar en stor roll för alla människor och inte
              minst för barn och ungdomar. Här finns väldigt många goda exempel.
              Ylva Johansson lyfte fram ett. Jag kan nämna att vi i våras var
              i Upplands-Bro på en skola.
            </seg>
            <seg n="43d3f5c1">
              Upplands-Bro är en kommun som har sämre resultat när det gäller
              barns och ungas hälsa än andra omkringliggande kommuner. Denna
              skola fanns i ett område som hade sämre resultat än andra skolor
              i Upplands-Bro. Här hade man jobbat väldigt medvetet med rörelser
              för barnen och utvecklat kostsidan väldigt mycket.
            </seg>
            <seg n="7636961f">
              Det var väldigt bra skolmat. Den var inte bara god och attraktiv
              för barnen utan också väldigt nyttig. Man hade mycket rörelser
              i skolan och mycket diskussion om hur vi håller oss friska och
              pigga. Där har man åstadkommit fantastiska resultat. Vi måste
              fundera på: Hur tar vi det lämpligast vidare och ser till att
              det inte blir isolerade öar i Skolsverige utan att det kan göras
              i alla skolor i alla kommuner i hela Sverige?
            </seg>
            <seg n="fa817d50">
              Jag vill också understryka föräldrarnas roll i sammanhanget.
              När det gäller att grundlägga sunda vanor hos barn och unga vet
              vi att om man har föräldrar som förstår detta och praktiserar
              det är det betydligt lättare att barnen själva tar till sig det
              i förhållande till om föräldrarna inte gör det. Där har vi en
              otroligt betydelsefull uppgift att fylla.
            </seg>
          </u>
          <note type="speaker" n="cf1b67a3">
            Anf. 18 YLVA JOHANSSON (S):
          </note>
          <u who="ylva_johansson_6bf3cf" xml:id="i-e9efc22f63f81e1b-1" n="cd93b5b8">
            <seg n="c5dca097">
              Fru talman! Göran Hägglund betonar att mätandet är viktigt. Det
              är klart att kvalitetsregister och öppna jämförelser i vården
              är viktigt. Men det löser inte frågan om att grundlägga goda vanor.
              Där kommer vården väldigt begränsat in, även om det kan finnas
              en roll i detta.
            </seg>
            <seg n="db135d31">
              Jag vill ta fasta på mätandet. Jag vill referera till två av
              de forskningsstudier som har gjorts i Bunkefloprojektet. Ett gäller
              benmassan. Det har sedan länge varit känt att elitidrottande leder
              till en kraftigt ökad benmassa, bentäthet och starkare skelett.
              Det man däremot inte har vetat är om man kan påverka det med mycket
              enklare och mindre fysisk aktivitet.
            </seg>
            <seg n="041112b8">
              Man följde barn i årskurs 1 och 2 i Ängslättskolan i Bunkeflo.
              Man jämförde dem som hade fysisk aktivitet en timme varje dag
              i skolan och dem som hade den vanliga skolundervisningen, som
              jag tror var två gånger i veckan. Redan efter två år är det en
              väsentlig skillnad i benmassan och bentätheten hos de flickor
              man jämförde. Kvinnor har en större risk för benskörhet högre
              upp i åldrarna.
            </seg>
            <seg n="2e4a6d85">
              Det är fantastiskt bra resultat med ganska enkla medel. Fysisk
              aktivitet har varit promenader, lekar i omgivande natur och idrott
              ihop med idrottsföreningen. Det har varit en stor variation av
              fysisk aktivitet för att ta vara på rörelseglädjen. Man har fått
              fram ett fantastiskt bra resultat med små medel. Man kan inte
              bara sitta och fundera. Projektet har nu pågått i tolv år. Man
              måste dra några slutsatser av detta. För en socialminister är
              det fantastiska resultat om vi kunde uppnå det för alla med en
              sådan ökad benmassa.
            </seg>
            <seg n="ab357e74">
              En annan fråga som man har forskat på i projektet är motorik.
              Jag läser ur sammanfattningen av hennes undersökning. Det börjar
              så här: En flicka ramlar baklänges i skolan så illa att hon bryter
              handleden. Mobbade barn tappar ofta balansen och faller och skadar
              sig inom 15 minuter efter att de blivit mobbade. Hade dessa olycksfall
              kunnat undvikas om barnen haft bättre motorik? Hade mobbade och
              överviktiga elever deltagit mer aktivt på idrottslektionerna om
              de känt sig säkrare i sina kroppsrörelser?
            </seg>
            <seg n="335774bb">
              Hon har undersökt frågan med kopplingen till säkerheten i motoriken
              och att vilja delta i kamraternas rörelselekar och i idrottsundervisningen.
              Man gjorde en forskningsundersökning också på detta i Bunkeflo.
              Man jämförde de barn som hade fysisk aktivitet varje dag och de
              som hade normal skolundervisning ungefär två gånger i veckan.
            </seg>
            <seg n="1ff50c6d">
              Efter ett till två år hade de elever som hade fysisk aktivitet
              varje dag bättre balans, bättre koordination och bättre motorik
              än eleverna i jämförelsegruppen. När det gällde eleverna i jämförelsegruppen
              kunde man se att det inte hänt någonting med de elever som hade
              motoriska brister. Motoriska svårigheter kvarstår om man inte
              går in aktivt och jobbar med dem.
            </seg>
            <seg n="e96a7123">
              Det man också kunde se var en förbättrad koncentrationsförmåga
              framför allt hos de elever som innan projektet hade stora motoriska
              brister och också fick anpassad motorisk träning. De fick bättre
              möjligheter att koncentrera sig och presterade bättre i svenska
              och matematik i de undersökningar som gjordes. Detta är elever
              i de första årskurserna i skolan.
            </seg>
            <seg n="7131b84d">
              Detta är viktiga mätdata. Vad tänker socialministern använda
              den kunskapen till? Vilka slutsatser drar socialministern? Han
              säger att man arbetar på många olika sätt. På Utbildningsdepartementet
              verkar det vara ganska få sätt.
            </seg>
          </u>
          <note type="speaker" n="79ff70a7">
            Anf. 19 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-2" n="9bcc996b">
            <seg n="0fdc6415">
              Fru talman! Det som Ylva Johansson berättar från Bunkeflo är
              otroligt glädjande och uppmuntrande. Det visar att det inte är
              kört och omöjligt. Det går att åstadkomma förändringar som grundlägger
              sunda vanor som vi ofta tar med oss senare i livet. Vi är inte
              särskilt kloka om vi avstår från att använda de nya kunskaper
              som kommer och se till att det får spridning också på andra skolor
              i andra kommuner så att det kommer alla barn till del.
            </seg>
            <seg n="bad8bc3e">
              Inom skolområdet är vi traditionellt rätt bundna till och det
              tror jag att Ylva Johansson håller med om att idrott utövas under
              ett par lektionstimmar under veckan. Skolor som använder mer otraditionella
              metoder får in mer rörelser i också andra ämnen i skolan.
            </seg>
            <seg n="6a0d2ab9">
              När man har naturkunskap går man ut. När man har biologi kan
              man vara utomhus i vissa moment. Man får in det som en naturlig
              del i verksamheten. På det viset kan man utöka det som många av
              oss tycker det är alldeles för lite av på schemat, det som på
              min tid hette gympa. Det är någonting som vi behöver utveckla
              ytterligare.
            </seg>
            <seg n="b911832f">
              Det finns ett samband mellan föräldrar och barn. Föräldrar spelar
              en stor roll för att grundlägga goda vanor. Jag var häromdagen
              i Sundsvall på en vårdcentral. Jag fick lära mig hur man i Sundsvall
              hade ett väldigt aktivt program när det gällde att få vårdcentralerna
              nu talar jag om hela Västernorrlands landsting med i ett ersättningssystem
              som också stimulerar motionsvanor, sunda kostvanor, att sluta
              röka och att minska alkoholmängden. Det låg inbyggt i ersättningssystemet
              till vårdcentralerna. Det är väldigt bra att man använder de tillfällena
              till att påverka föräldrarna.
            </seg>
            <seg n="3fbb2ded">
              Vi har att tillsammans med utbildningsväsendet se till att vi
              använder den kunskap som Ylva Johansson redogör för och som det
              finns flera exempel på runt om i landet för att få det att inte
              vara isolerade öar utan bli någonting som används. Den exakta
              metoden för det är jag i dag osäker på. Vi behöver samarbeta med
              Sveriges Kommuner och Landsting. Det kan också behövas statliga
              åtgärder för att få det att lite fungera som starthjälp i arbetet.
            </seg>
            <seg n="bae3933b">
              Det är otroligt betydelsefullt framför allt för enskilda personer
              men spelar också roll för vår framtida förmåga att möta utmaningar
              med en åldrande befolkning och stora krav på god vård för många
              människor.
            </seg>
          </u>
          <note type="speaker" n="eb116201">
            Anf. 20 YLVA JOHANSSON (S):
          </note>
          <u who="ylva_johansson_6bf3cf" xml:id="i-e9efc22f63f81e1b-2" n="cd93b5b8">
            <seg n="4939c93c">
              Fru talman! Socialministern har nu återkommit två gånger till
              tiden då socialministern och jag gick i skolan dock inte i samma
              skola men ungefär samtidigt. Jag kan berätta att för 30 år sedan
              bestod skoldagen i de allra första årskurserna till ungefär 20
              procent av skolgymnastik, som det då hette, eller gympa. I dag
              är det i allmänhet 6 procent för de första årskurserna det finns
              frihet att lägga ut tiderna.
            </seg>
            <seg n="a20a6a6e">
              Det har alltså skett en väsentlig förändring av möjligheten till
              den obligatoriska fysiska aktiviteten. Om man vill komma åt de
              systematiska skillnaderna är det detta det handlar om. Det måste
              vara så att alla deltar och att det är ett obligatoriskt inslag.
              Det är först då det får riktigt stor effekt på skillnaderna.
            </seg>
            <seg n="ffa72dca">
              Jag vill tacka för diskussionen och för de, som jag tycker, ganska
              positiva svar som ministern har gett. Jag skulle vilja avsluta
              med att ta upp vikten av att man samarbetar med de lokala idrottsföreningarna.
              Allt kan inte lösas inom ramen för lektionstiden i skolan; det
              tror jag är orealistiskt att tro. Det krävs ett nära samarbete
              med de lokala idrottsföreningarna.
            </seg>
            <seg n="9d73bde4">
              Eftersom jag har förmånen att vara ordförande för Helsingforssfotbollen
              har jag mycket kontakt med de stora lokala idrottsföreningarna.
              Fotboll är den största barn- och ungdomsidrotten. Föreningarna
              vill inget hellre än att ha ett nära samarbete med skolorna i
              denna typ av frågor för att stärka just folkhälsa och rörelseglädje
              hos barn och ungdomar. Det handlar förstås också om att väcka
              intresset för att delta i idrott på ett mer organiserat sätt.
            </seg>
            <seg n="4dddeaa3">
              Jag vill uppmana socialministern att snarast sätta sig i ett
              möte tillsammans med utbildningsministern och idrottsministern.
              Uppdraget som folkhälsominister kommer aldrig att lyckas om du
              håller dig inom ditt område på Socialdepartementet. Man måste
              ut och göra skillnad också i skolpolitiken och i sättet att styra
              och stimulera idrottande.
            </seg>
          </u>
          <note type="speaker" n="a835731e">
            Anf. 21 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-3" n="9bcc996b">
            <seg n="59891fee">
              Fru talman! Jag är glad att Ylva Johansson i det sista inlägget
              tog upp det som är viktigt att stryka under: Vi kan göra mycket
              med politiska medel, men vi kommer inte att nå alla överallt.
              Inte minst idrottsrörelsen och andra frivilligorganisationer som
              scouter och andra spelar en jättestor roll inte bara för det fysiska
              utan också för det psykiska välbefinnandet hos barn och ungdomar.
              Det är jätteviktigt att samarbetet förstärks och utvecklas så
              att det når allt fler. Denna dialog är ofantligt viktig.
            </seg>
            <seg n="2cda5102">
              Jag håller helt med också om det som Ylva Johansson säger om
              att vi inte kan lyckas ensamma. Som folkhälsominister, till exempel,
              kan man inte lyckas med sin uppgift om man bara håller sig inom
              de egna ramarna. Det fordras en samverkan från olika sektorer,
              på den nationella nivån, på den regionala nivån och på den lokala
              nivån för att detta ska få en positiv utveckling. Vi ser glädjande
              nog en del tecken på att det går åt rätt håll. Men vi ser också,
              som vi inledde diskussionen med att säga, betydande skillnader
              mellan olika socioekonomiska grupper. Detta är ett mycket stort
              bekymmer som en socialminister eller en utbildningsminister inte
              klarar av att hantera själva. Det fordras en bred satsning från
              hela samhället för att vi ska lyckas i den uppgiften.
            </seg>
            <seg n="11e68823">
              Tack, Ylva Johansson, för att du har tagit upp diskussionen!
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="ac64e747">
            8 § Svar på interpellation 2011/12:82 om barn med funktionsnedsättning
          </note>
          <note type="speaker" n="0103ac13">
            Anf. 22 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-4" n="9bcc996b">
            <seg n="3ba30432">
              Fru talman! Börje Vestlund har frågat socialförsäkringsministern
              om statsrådet har för avsikt att se över regelverket för ersättning
              till föräldrar som har barn med funktionsnedsättning som inte
              ger möjlighet till vårdbidrag.
            </seg>
            <seg n="f87adb61">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="278fe559">
              Samhällets stödsystem till barn med sjukdomar eller funktionsnedsättningar
              är som interpellanten nämner omfattande och syftar till att ge
              barn möjligheter till god hälsa och optimala förutsättningar att
              utvecklas rättigheter som bland annat nämns i barnkonventionen.
              Gällande ekonomiska stöd till föräldrar kan tillfällig föräldrapenning
              och vårdbidrag nämnas särskilt. Vårdbidrag kan ges för de barn
              som på grund av sjukdom eller funktionshinder är i behov av särskild
              tillsyn och vård under minst sex månader eller när det på grund
              av barnets sjukdom eller funktionshinder uppkommer merkostnader.
            </seg>
            <seg n="4d184f2e">
              Om omvårdnadsbehovet eller kostnaderna inte är så pass stora
              att rätt till vårdbidrag finns har den förälder som behöver avstå
              från förvärvsarbete för att vårda sitt barn i hemmet eller för
              att vara med på sjukhus rätt till sammantaget 120 dagar med tillfällig
              föräldrapenning per barn och år. Vid ersättning med tillfällig
              föräldrapenning får föräldrarna också möjlighet till ledighet
              från arbetet i enlighet med föräldraledighetslagen. För ett allvarligt
              sjukt barn som inte har fyllt 18 år kan tillfällig föräldrapenning
              betalas ut för ett obegränsat antal dagar. Utöver dessa ekonomiska
              stöd till föräldrarna kan landstingen erbjuda olika former av
              hjälpmedel för att möta de behov barnet kan ha.
            </seg>
            <seg n="c7a4d82c">
              Regeringen har vidtagit åtgärder för att stärka stödet till föräldrar
              som vårdar närstående med funktionsnedsättning. En ny bestämmelse
              har införts i socialtjänstlagen för att förtydliga att socialnämnden
              ska erbjuda stöd för att underlätta för personer som vårdar en
              närstående som är långvarigt sjuk eller som stöder en person som
              har funktionsnedsättning. Stödet kan exempelvis bestå av insatser
              för avlastning, råd och möjlighet att delta i anhöriggrupper.
            </seg>
            <seg n="818cc2c2">
              Analyserna om stöd och samordning av insatser till barn och unga
              med funktionsnedsättning behöver fördjupas. I regeringens skrivelse
              till riksdagen med anledning av Riksrevisionens rapport om samordning
              av stöd till barn och unga med funktionsnedsättning anges att
              vi avser att påbörja ett internt arbete i frågan.
            </seg>
          </u>
          <note type="speaker" n="bbe71623">
            Anf. 23 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-0" n="3cb05d26">
            <seg n="906a9251">
              Fru talman! Jag ber att få tacka för svaret. Detta är en fråga
              som från tid till annan kan komma upp just av anledningen att
              det handlar om grupper som hamnar nästan bokstavligen mellan stolarna.
            </seg>
            <seg n="dfcb6296">
              Man redogör i svaret för hur systemet fungerar. Det känner nog
              alla dessa föräldrar till. Det gäller också barnen, som ofta drabbas
              genom att de inte får vara med. De kanske har föräldrar som inte
              har råd att låta sina barn vara med i aktiviteter. Merkostnader
              som uppstår har de helt enkelt inte råd med.
            </seg>
            <seg n="7e554a19">
              När man redogör för systemet kommer ofta argument och ord som
              mycket svårt sjuka, svårt sjuka, besvärliga handikapp och så vidare.
              Men det här är inte barn som har de allra besvärligaste handikappen.
              Det är inte de som de svårast sjuka. Det här är barn som kanske
              ett antal dagar om året behöver särskilt stöd. De kanske inte
              är sjuka i 120 dagar, utan i 140 dagar om året. Därmed finns det
              två problem som kan inträffa. Det ena är att man inte får någon
              ersättning över huvud taget. Man får helt enkelt vara hemma med
              sitt barn och därmed avstå från inkomst. Alternativt får man försöka
              hitta någon släkting eller annan som kan ta hand om barnet. Det
              kanske inte är den lämpligaste lösningen.
            </seg>
            <seg n="a1565806">
              Det andra problemet är att man dessutom så småningom riskerar
              att bli ifrågasatt av sin arbetsgivare och därmed hotas av att
              inte kunna fullfölja sitt åtagande gentemot denne.
            </seg>
            <seg n="b01d4650">
              Detta är komplicerade frågor. För att belysa det hela ska jag
              ta fram det som vi politiker älskar att göra och berätta om namn.
              Men jag ska inte ta namnen den här gången, utan jag ska ta upp
              två typfamiljer.
            </seg>
            <seg n="2ffc32c3">
              Den ena familjen är en familj som man skulle kunna kalla för
              en medelklassfamilj. Det är två föräldrar med relativt goda inkomster
              som bor i ett radhus och har ett barn som har epilepsi och autism.
              Barnet kommer i skov att bli sjuk både i sin epilepsi och ibland
              i sin autism. Han måste då vara hemma. Han kan inte delta i förskolan.
              Han har så pass många epilepsianfall per dag att han helt enkelt
              inte kan vara där. Då måste föräldrarna vara hemma. I det fall
              jag refererar till nu reser den ena föräldern en del i sitt arbete,
              så det är den andra föräldern som får ta dessa dagar nästan hela
              tiden. Varje år inträffar detta 2030 dagar extra måste man ta
              ut. Det innebär just detta ifrågasättande: Kan man jobba kvar?
              Det andra ifrågasättandet är: Har man råd med detta?
            </seg>
            <seg n="141dad3c">
              Detta har inneburit att denna medelklassfamilj inte vet om de
              har råd att bo kvar i sitt radhus, som det är bra för det här
              barnet med autism att växa upp i. Därmed har den här medelklassfamiljen
              hamnat i något slags fattigdomsfälla.
            </seg>
            <seg n="e46da78a">
              Det andra fallet gäller en ensamstående mamma. Jag skulle kunna
              berätta den på samma sätt, men jag tror att socialministern förstår
              vad jag kommer att säga. Därför avstår jag från det i det här
              anförandet.
            </seg>
            <seg n="9ee9a764">
              Det här är grupper som hamnar emellan. Svaret jag får handlar
              om de svårt sjuka och dem med de besvärligaste handikappen, men
              detta gäller inte dem. Det här gäller en mellangrupp. Då är återigen
              min fråga: Vilka åtgärder har ni för avsikt att vidta för just
              den här mellangruppen? Det är trots allt en ganska liten grupp.
            </seg>
          </u>
          <note type="speaker" n="57f2c41b">
            Anf. 24 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-5" n="9bcc996b">
            <seg n="b6c1744e">
              Fru talman! Precis som Börje Vestlund säger talar vi säkert om
              en grupp som är relativt liten. Men för varje person och för varje
              familj det berör är detta naturligtvis en jättefråga. Därför går
              det inte att svepa bort den med hänvisning till att det gäller
              få personer. Det här är ofantligt viktigt.
            </seg>
            <seg n="06ff614a">
              Föräldrar i allmänhet oroar sig för sina barn, men har man dessutom
              fått besked om att det egna barnet har epilepsi och, i det fall
              som Börje Vestlund nämner, dessutom autism får de här föräldrarna
              dra ett mycket tungt lass. De måste vara mycket starka för att
              arbeta med det här barnet gentemot skolan, förskolan i det här
              fallet, och gentemot olika institutioner där man ska få hjälp
              och stöd. De här föräldrarna behöver ha ett regelverk som är överblickbart
              och lättillämpligt.
            </seg>
            <seg n="b14300ed">
              I mitt svar redovisar jag det nuvarande regelverket. Jag vet
              inte hur det är i de här fallen, men jag antar att man har prövat
              dem och kommit fram till att det inte gäller. Det finns ett regelverk
              som inte rör de allra svårast sjuka eller funktionsnedsatta som
              kan få vårdbidrag utan i stället kan få tillfällig föräldrapenning
              i 120 dagar per barn och år och därutöver om barnet är under 18
              år och är allvarligt sjukt. Jag antar att det här är familjer
              där barnen inte betecknas som allvarligt sjuka, och därmed hamnar
              de mellan stolarna. Föräldrarna måste vara hemma, men det system
              som finns för att stödja föräldrar som måste vara hemma är inte
              tillämpligt i det här sammanhanget.
            </seg>
            <seg n="0335cec1">
              Jag säger också i mitt svar att vi i vår skrivelse har redovisat
              att vi avser att påbörja ett internt arbete i den här frågan för
              att se vilka blottor och brister som kan finnas och se vad som
              möjligen kan göras. Det är ganska komplexa system. Det vet Börje
              Vestlund mer än de allra flesta. Vi ska se om vi kan göra något
              ytterligare i det här sammanhanget.
            </seg>
            <seg n="4540a801">
              Ett annat svårt problem som Börje Vestlund tar upp är arbetsgivarens
              attityder. Även om vi skulle ha system som gör att man kan vara
              hemma väldigt många dagar blir det också ett problem för arbetsgivaren.
              Vi kan förstå det. Kan man som arbetsgivare välja mellan två personer
              väljer man hellre den som är på jobbet än den som kan förväntas
              vara borta mer. Det är en mänsklig reaktion. Samtidigt vill vi
              ha ett samhälle där det finns utrymme för alla. Här har vi ett
              mycket viktigt arbete att göra för att påverka de här attityderna
              och med lagstiftningsmedel säkerställa detta. Men det är ett jättesvårt
              arbete där många behöver medverka för att ta reda på hur vi tillsammans
              kan arbeta för att arbetsgivare med glädje ska anställa personer
              som också har barn som är sjuka. Det finns förstås också många
              arbetsgivare som visar stor förståelse för det här, men det är
              en jätteuppgift för oss alla.
            </seg>
          </u>
          <note type="speaker" n="f3d51717">
            Anf. 25 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-1" n="3cb05d26">
            <seg n="853c4e09">
              Fru talman! Jag kan instämma i det sista. De två familjer som
              jag pratar om har all förståelse från sina arbetsgivare, men någonstans
              finns det en yttre gräns. Man tänjer och tänjer på tråden och
              till slut finns inte så mycket mer att tänja på, utan då går den
              tillbaka. Det är sant. Där måste man försöka hitta en lösning.
              Det kanske finns sådana lösningar, men det är naturligtvis svårt.
            </seg>
            <seg n="2546ec68">
              Man skulle kunna hitta andra former för detta. Man ska kanske
              inte skriva in svårt i lagstiftningen. Man kanske ska skriva besvärlig,
              allvarlig eller något annat som gör att det finns en viss möjlighet
              att tänja på lagen i stället för att tänja på de här familjerna.
              Precis som socialministern säger är detta föräldrar som har en
              jobbig situation även om de kan låta sina barn vara i förskolan
              eller skolan alla dagar på året.
            </seg>
            <seg n="abed27e4">
              Låt mig ta ett exempel som jag också har från epilepsivärlden.
              Det finns barn som får nattliga anfall och inte klarar av sitt
              skolarbete eftersom de inte orkar. De är helt enkelt trötta. Dessutom
              kanske de får kognitiva problem när de har upplevt detta. De föräldrarna
              måste ju stödja sina barn inte bara genom läxläsning, som socialministern
              förmodligen har gjort, utan på ett sådant sätt att det tar flera
              timmar per dag. Detta är familjer som är utsatta och har en besvärlig
              situation. De kan dessutom ha andra handikapp som innebär att
              man har mer arbete.
            </seg>
            <seg n="5190edad">
              När de här situationerna uppstår borde vi kunna hitta lösningar.
              Man kanske ska ha avlastning i hemmet ibland. Det förekommer inte
              i praktiken i dag. Jag ska inte säga att vi ska gå tillbaka och
              ha hemsystrar som jag fick uppleva som barn. Det tror jag inte
              att jag vill uppleva igen, men det skulle kunna finnas stödfunktioner
              i hemmet och inte bara i förskolan och skolan. Därmed skulle man
              kunna underlätta för de här föräldrarna att kunna jobba åtminstone
              delar av dagen och slippa få dåligt rykte.
            </seg>
            <seg n="fc437c18">
              Det är en liten grupp, och det är förmodligen en ganska billig
              åtgärd. Ibland kan man utreda och titta på ekonomin och få se
              att det skulle kosta några futtiga miljoner. Det är felräkningspengar
              för staten. Det förra interpellationssvaret handlade om att man
              har satsat på barns ohälsa, och i det här fallet skulle man kunna
              satsa väldigt lite pengar och få väldigt mycket ut av dem. Jag
              välkomnar också att man ser över detta. Det är en liten grupp
              som förmodligen skulle vara väldigt betjänt av en mindre förändring
              av den lagstiftning som finns på socialförsäkringsområdet.
            </seg>
          </u>
          <note type="speaker" n="6a8067ea">
            Anf. 26 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-6" n="9bcc996b">
            <seg n="5d7d0629">
              Fru talman! Vi kan behöva diskutera ekonomin så småningom och
              se hur man kan lösa sådana saker. Samtidigt tror jag att Börje
              Vestlund och jag kan enas om det faktum att vi har problem med
              att väldigt många barn och unga inte tar sig igenom skolan med
              godkända betyg. Vi vet att de som inte gör det riskerar att få
              en svår situation på arbetsmarknaden. Därför är det jätteviktigt
              att de här barnen får all hjälp och allt stöd de behöver för att
              kunna gå igenom skolan med de bästa resultat de kan få utifrån
              sina egna förutsättningar. Därför är det viktigt med väl fungerande
              support i alla olika avseenden.
            </seg>
            <seg n="bba0dfec">
              Barn föds med olika föräldrar. En del föräldrar har resurser,
              kanske både ekonomiskt och i andra avseenden, för att kunna driva
              sin sak väldigt hårt och täcka upp för sina barn fullt ut, medan
              andra föräldrar inte har tillräckligt med resurser för att klara
              det. Det tycker vi inte är tillfredsställande, utan vi tycker
              att alla barn, oavsett allt, ska ha goda villkor att kunna uppleva
              hälsa och klara av sitt skolarbete. Här har vi mycket viktiga
              saker att titta på.
            </seg>
            <seg n="bf26b9c1">
              Jag lovar att ta med mig den här diskussionen och se vad vi kan
              göra. Det första vi gör är att kartlägga och titta på regelverk
              och vilka brister som kan finnas. Vi är naturligtvis angelägna
              om att lyssna på synpunkter från olika grupper som kan ha bidrag
              att lämna här. Vi behöver säkert också samarbeta med kommuner
              och landsting som har en väldigt viktig roll att spela i det här
              avseendet.
            </seg>
          </u>
          <note type="speaker" n="52e44e43">
            Anf. 27 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-2" n="3cb05d26">
            <seg n="1abeba8f">
              Fru talman! Det är helt riktigt, och debatten för dagen handlar
              om barn och unga som förtidspensioneras. Vi kan vara ganska säkra
              på att i varje fall en del av dessa barn lär tillhöra den grupp
              som kommer att gå från en i princip hattig skolbakgrund direkt
              in i förtidspension. Det kan vi nog vara ganska så säkra på.
            </seg>
            <seg n="53828765">
              Jag tackar för att socialministern tar med sig frågan. Den är
              angelägen. Låt mig dock påminna om en sak. Vi hade i början av
              90-talet en besvärlig situation i Sverige med den ekonomiska krisen.
              Dåvarande finansminister och senare statsminister Göran Persson
              fick frågan om det var någonting han ångrade. Ja, svarade han.
              Det fanns nämligen en liten förstärkning av barnbidraget för just
              handikappade barn, och den drog han undan. Det ångrade han. Det
              rörde sig om väldigt lite pengar, men den förstärkningen av barnbidraget
              betydde mycket för de familjer som fick del av den.
            </seg>
            <seg n="8b568b9f">
              Jag kan inte hela historien, men man ska inte vara dumsnål i
              dessa sammanhang. Det handlar om att i stället hitta möjligheter
              för att kanske i slutändan få ut mycket mer. Där tror jag att
              vi kan lära oss en del av historien. Man gör vissa saker i situationer
              som den vi då befann oss i, och sedan ser man att det inte faller
              väl ut.
            </seg>
            <seg n="87820bf2">
              Jag tackar så mycket för debatten.
            </seg>
          </u>
          <note type="speaker" n="4ba53b72">
            Anf. 28 Socialminister GÖRAN HÄGGLUND (KD):
          </note>
          <u who="göran_hägglund_minister_2006" xml:id="i-d3322a5c29f5b9ba-7" n="9bcc996b">
            <seg n="5deb6652">
              Fru talman! Jag vill tacka Börje Vestlund som tagit upp en viktig
              fråga. Jag tror att de exempel som Börje Vestlund gett handlar
              om barn som drabbats av epilepsi. Det här berör naturligtvis långt
              fler än de barnen, och vi får se vad vi tillsammans kan göra för
              att hitta vägar framåt och åstadkomma en så trygg och bra uppväxt
              för dessa barn som vi någonsin kan. Det har vi ett ansvar för.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="757a75d1">
            9 § Svar på interpellation 2011/12:86 om svenskt snus som exportvara
          </note>
          <note type="speaker" n="971d5b7a">
            Anf. 29 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-1f82205440d1fde9-7" n="0de63621">
            <seg n="e07ac5c4">
              Fru talman! Sven-Erik Österberg har bett mig att redovisa det
              underlag som jag baserat uttalanden kring möjligheterna att exportera
              svenskt snus inom EU på.
            </seg>
            <seg n="2ee9c177">
              Det pressmeddelande som Sven-Erik Österberg hänvisar till grundar
              sig på resultatet av den offentliga konsultationsrunda som Europeiska
              kommissionen genomförde under hösten 2010 med anledning av den
              kommande översynen av tobaksproduktdirektivet. Vad gäller rökfria
              tobaksprodukter gav denna vid handen att vissa medlemsstater vill
              behålla den nuvarande ordningen, vissa vill att rökfri tobak ska
              tillåtas och vissa vill att all rökfri tobak ska förbjudas.
            </seg>
            <seg n="26fe6dea">
              Vid konkurrenskraftsrådet den 30 maj visade flera medlemsstater
              förståelse för den svenska visionen om en enhetlig och ansvarsfull
              produktreglering som omfattar samtliga tobaksprodukter, i stället
              för den nuvarande ordningen där en tobaksprodukt är förbjuden
              samtidigt som andra, ofta mer farliga tobaksprodukter får florera
              fritt.
            </seg>
          </u>
          <note type="speaker" n="347ad490">
            Anf. 30 SVEN-ERIK ÖSTERBERG (S):
          </note>
          <u who="unknown" xml:id="i-1f82205440d1fde9-8" n="b11c9117">
            <seg n="7940793a">
              Fru talman! Jag tackar statsrådet för svaret. Det är inte för
              att jag är en stor vän av snus som jag ställt en interpellation
              om det, utan för att jag är ganska irriterad över hur vissa frågor
              gällande Sverige hanteras, inte minst av kommissionen. Produkter
              som inte är så väldigt gångbara i de stora betydande länderna
              hanteras på ett sätt, och därmed blir det ett handelshinder för
              sådana varor som för svensk del är en ganska stor produkt. Det
              skapar en irritation som jag tycker att vi bör komma till rätta
              med. Som jag skriver i min interpellation har riksdagen flera
              gånger haft den uppfattningen just när det gäller näringsfrågor.
            </seg>
            <seg n="886c4960">
              Jag tolkar svaret från statsrådet som att det finns utrymme för
              viss optimism. Eller har jag förstått det fel, att kommissionen
              i princip stängt dörren för svenskt snus? Jag tolkar det inte
              så av det svar som statsrådet ger mig här, utan det tycks finnas
              någon sorts balans mellan dem som skulle vilja införa förbud och
              dem som inte vill det. Det jag kunnat komma fram till är att kommissionen
              varit ganska tydlig på den här punkten och på så sätt låst den
              svenska hållningen, att svenskt snus också skulle kunna exporteras
              till andra länder. Jag skulle därför vilja ha ett förtydligande
              från statsrådet av vad det egentligen är som gäller.
            </seg>
            <seg n="3d458ce8">
              Statsrådet var inledningsvis ganska optimistisk i den här frågan.
              Därefter har vi inte hört så mycket, inte sedan i våras. Samtidigt
              har statsrådet sagt, och säger också i dagens svar, att det finns
              flera länder som stöder den svenska uppfattningen. Jag skulle
              vilja att handelsministern redovisade vilka medlemsstater som
              stöder Sveriges krav, kravet att exportförbudet hävs, samt utifrån
              vilka argument övriga stater inte är beredda att öppna den europeiska
              marknaden för svenskt snus. Det skulle vara intressant att höra
              om den argumentationen.
            </seg>
            <seg n="97b10638">
              Eftersom jag tolkar svaret så att statsrådet ger en viss öppning
              för en fortsättning i frågan undrar jag på vilka grunder hon gör
              det och vad man kan vänta sig framöver när det gäller den här
              frågan.
            </seg>
          </u>
          <note type="speaker" n="9739f0ea">
            Anf. 31 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-1f82205440d1fde9-9" n="0de63621">
            <seg n="72f3e9ba">
              Fru talman! Jag tackar Sven-Erik Österberg för att han har ställt
              den här interpellationen. Jag ska börja med att säga att kommissionen
              inte har stängt dörren. Skulle man besluta sig för att stänga
              dörren kommer vi att fortsätta att knacka på. Jag är glad över
              att vi har ett starkt stöd. Vi har ett uppdrag från riksdagen
              att driva frågan för att häva det exportförbud som finns mot snus.
            </seg>
            <seg n="a713af3b">
              Det krävs nog lite bakgrund och ytterligare förklaring i frågan
              eftersom den är så tudelad. Jag deltar i konkurrenskraftsrådet
              som minister för inre marknaden och driver frågan utifrån konkurrensneutralitet.
              Dessutom hanteras frågan av socialministrarna som folkhälsofråga
              och lyder då under tobaksdirektivet. Jag har lyft fram frågan
              i konkurrenskraftsrådet med utgångspunkten att detta är diskriminerande
              eftersom konkurrensneutraliteten inte gäller för alla varor på
              EU:s inre marknad. Där är det svenska snuset, som jag tidigare
              sagt, mobbat. Det finns andra, betydligt farligare tobaksprodukter
              som får florera fritt.
            </seg>
            <seg n="adb25120">
              Utifrån det ställningstagandet är det flera länder som stöder
              oss. De som gick ut och öppet stödde oss under mötet var Tjeckien,
              Belgien och Nederländerna. Dessutom gav flera länder stöd i mötets
              marginal. Det finns alltså stater som stöder oss, absolut, men
              det är i konkurrenskraftsrådet.
            </seg>
            <seg n="db97da7c">
              Parallellt med detta pågår en revidering av tobaksdirektivet.
              Det sker med jämna mellanrum. Det är där vi fört in att vi vill
              ha en enhetlig och ansvarsfull tobaksproduktsreglering. Vi ger
              där våra svenska förslag, som innebär att vi har en mycket restriktiv
              hållning mot tobak, att vi har bra information, att vi har åldersgräns,
              att vi ser till att det inte finns farliga ämnen i rökfri tobak.
              Det försöker vi föra in i tobaksdirektivet.
            </seg>
            <seg n="eafa090d">
              Inför revideringen har många remissvar kommit in, och det är
              det resultatet som kommissionen går ut och redogör för. Det finns
              några som är helt emot, några vill ha en ansvarsfull produktreglering
              och några vill i stället tillåta. Där finns egentligen hela scenariot.
            </seg>
            <seg n="b373410d">
              Det är viktigt att se att här finns två olika spår. Dels har
              vi konkurrensneutraliteten, dels handlar det om en ansvarsfull
              tobaksproduktsreglering. Det är där vi ser att vi skulle kunna
              ha en framkomlig väg till enhetlighet på EU:s inre marknad vad
              gäller alla rökfria tobaksprodukter.
            </seg>
          </u>
          <note type="speaker" n="befc14de">
            Anf. 32 SVEN-ERIK ÖSTERBERG (S):
          </note>
          <u who="unknown" xml:id="i-1f82205440d1fde9-10" n="b11c9117">
            <seg n="d5b7dd5a">
              Fru talman! Jag skulle vilja fråga handelsministern: När kan
              man tänka sig nå en slutlig lösning i frågan? När kan man nå fram
              till en slutsats? Detta har pågått ganska länge. Jag känner väl
              till de här diskussionerna och även den sociala sidan av de diskussioner
              som har förts.
            </seg>
            <seg n="c72fac2d">
              Jag delar grunduppfattningen som handelsministern har och är
              ganska övertygad om att om snus hade varit en stor produkt i Frankrike
              och Tyskland hade det inte funnits något exportförbud för snus.
              Det är Sveriges dilemma, och det är det som irriterar mig väldigt
              mycket i ett samarbete där olika länder har olika produkter. Det
              är väldigt viktigt att man också väger in de sociala aspekterna
              och hälsoeffekterna av detta, men det ska göras parallellt med
              konkurrensneutraliteten och på ett förnuftigt sätt. Jag tror att
              handelsministern och jag har ganska lika grunduppfattning.
            </seg>
            <seg n="968b7534">
              Vad jag skulle vilja veta är om handelsministern är helt överens
              med Maria Larsson i denna fråga. Är regeringen helt enig? Säger
              Maria Larsson samma saker om den här frågan när ministrarna diskuterar
              som handelsministern gör när hon träffar sina kolleger nere i
              EU? Det där är ganska viktigt, och jag tycker inte att det har
              framkommit riktigt. När jag har läst på har jag tyckt att det
              funnits lite olika tonvikt i frågan. Det kan vara väldigt viktigt
              att redovisa om det finns en enighet i frågan i den svenska regeringen.
            </seg>
            <seg n="7432e7ca">
              Det är en bra redovisning som handelsministern gör, men jag skulle
              vara intresserad av att veta vad det finns för ytterligare argument
              att ta till. Hur kan man vinna mer stöd från fler medlemsländer
              i EU för konkurrensneutraliteten när det gäller export av sådana
              här varor? Vad finns det mer att ta till? Vad har handelsministern
              i bakfickan, om man får säga så, i den fortsatta diskussionen?
              Det kan också vara viktigt att veta. Vad finns det att bidra med
              i den här diskussionen för att få konkurrensneutralitet? Den frågan
              skulle jag vilja ha svar på, liksom frågan om förhållandet i regeringen
              till Maria Larsson som varit ansvarig för denna fråga.
            </seg>
          </u>
          <note type="speaker" n="5c9e5cfe">
            Anf. 33 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-1f82205440d1fde9-11" n="0de63621">
            <seg n="c57ca1e8">
              Fru talman! Jag ska börja med att säga att regeringen är helt
              överens i denna fråga. Vi driver också samma linje, även om vi
              nu får göra det i två olika forum, som jag förklarade. I konkurrenskraftsrådet
              är det min uppgift som inremarknadsminister att titta på konkurrensneutraliteten.
              Maria Larssons uppgift är att se till att man får mer kunskap
              om de svenska erfarenheterna av att reglera tobaksprodukter på
              ett bra och tydligt sätt och att man tar till vara det på EU:s
              inre marknad. Vi har också skrivit ett gemensamt brev till kommissionen.
              Regeringen är alltså helt överens.
            </seg>
            <seg n="27497385">
              Det är klart att det är en utmaning att övertyga de andra medlemsstaterna,
              kommissionen och Europaparlamentet om möjligheten att upprätta
              god folkhälsa samtidigt som en ny tobaksprodukt tar sig in på
              EU:s inre marknad. Det är självklart så. Själva förbudet i sig
              är den största svårigheten, för det gör att vi stryper kunskapen
              om det svenska snuset. Den rådande europeiska tobakspolitiken
              styr konsumtionen mot cigaretter. Kunskapen om andra tobaksprodukter
              är förhållandevis väldigt låg, både bland politiker och bland
              konsumenter. Många gånger när jag haft samtal med mina kolleger
              har de inte ens haft kunskap om vad svenskt snus är. Det är en
              lång väg att gå för att kunna övertyga de andra länderna om att
              det här är en vara som vi anser ska finnas på EU:s inre marknad,
              för min del på grund av konkurrensneutralitet, samt för att skapa
              förståelse för, vetskap om och kunskap om vad detta är för typ
              av tobaksprodukt.
            </seg>
            <seg n="0c563896">
              Jag tror att man ska utgå väldigt tydligt från vetenskapliga
              argument. EU:s egen expertgrupp konstaterade redan 2008 i Scenihrrapporten
              att svenskt snus är minst 90 procent mindre skadligt än cigarettrökning.
              Det tycker jag är ganska viktiga vetenskapliga fakta. Jag har
              själv följt denna forskning ända sedan jag började studera till
              tandläkare 1982. Det har alltid varit ett populärt ämne att titta
              på svenskt snus och om detta skulle kunna ha någon relation till
              cancer. Något sådant har man än i dag inte kunnat bevisa för svenskt
              snus. Jag tror att det är så vi ska fortsätta att övertyga kommissionen
              när det gäller den här produkten, tillsammans med att en tobaksprodukt
              inte ska uteslutas på EU:s inre marknad när den dessutom är mycket
              mindre farlig än något annat.
            </seg>
            <seg n="3873a987">
              Men naturligtvis måste det också sägas att detta är en vuxenprodukt,
              ingen nyttoprodukt.
            </seg>
          </u>
          <note type="speaker" n="b28eb223">
            Anf. 34 SVEN-ERIK ÖSTERBERG (S):
          </note>
          <u who="unknown" xml:id="i-1f82205440d1fde9-12" n="b11c9117">
            <seg n="51023fba">
              Fru talman! Undersökningen om snuset läste jag om för bara några
              dagar sedan i en morgontidning. I rapporten hade man vetenskapligt
              kommit fram till att cancerrisken inte alls pekade åt det håll
              som ibland har diskuterats i den allmänna debatten. I så fall
              skulle användande av snus för den som röker vara betydligt bättre
              än att fortsätta med cigaretter. Det är klart att det kan vara
              ett argument i sammanhanget.
            </seg>
            <seg n="57f51154">
              Eftersom handelsministern redovisade hur hon har tänkt jobba
              med det här vill jag ställa frågan: Är det tänkbart att den här
              frågan växlas upp i regeringen och att även statsministern vid
              något tillfälle tar upp frågan i lämpligt forum, så att man på
              så sätt ger frågan högre status?
            </seg>
            <seg n="db603fc4">
              Finns det möjlighet att ta del av det brev som handelsministern
              och Maria Larsson skrev tillsammans? Skulle handelsministerns
              stab kunna se till att jag får det brevet och får se hur det ser
              ut?
            </seg>
            <seg n="4d658d45">
              En sista fråga: Det är viktigt att få information till riksdagen.
              Har handelsministern någon idé om att återkommande och fortlöpande
              på lämpligt sätt redovisa till riksdagen vad som händer med frågan?
            </seg>
          </u>
          <note type="speaker" n="365980f5">
            Anf. 35 Statsrådet EWA BJÖRLING (M):
          </note>
          <u who="ewa_björling_minister_2007" xml:id="i-1f82205440d1fde9-13" n="0de63621">
            <seg n="240d9d83">
              Fru talman! Frågan har redan lyfts fram av flera ministrar i
              regeringen. Även statsministern har uttalat sig i frågan. Det
              visar också en stor enighet i regeringen, som jag sade tidigare.
            </seg>
            <seg n="54031275">
              Naturligtvis återkommer jag gärna till riksdagen. Det är välkommet
              att ställa interpellationer, så att jag kan komma hit och redovisa
              vad som pågår. Men jag tycker också att det är viktigt att påpeka
              att detta är ett långsiktigt arbete. Det kommer att krävas väldigt
              mycket mer informationsinsatser om vad det svenska snuset är,
              hur det tillverkas och hur det är i relation till andra tobaksprodukter.
              Inte minst ska man dessutom titta på hur det ser ut till exempel
              på Åland. Där har man sett ekonomiska konsekvenser av att snuset
              inte får finnas.
            </seg>
            <seg n="f7f80d16">
              Det finns många olika vägar att gå. Jag kan bara uppmuntra riksdagsledamöter
              att helt enkelt informera om vad detta är, också i sina samtal
              med europeiska kolleger. Det är ett diskriminerande och orättvist
              förbud att det finns en vara som inte får florera fritt på EU:s
              inre marknad när vi har beslutat att vi ska ha en inre marknad
              där varor, tjänster, kapital och människor ska få röra sig fritt
              inom hela EU. Så är inte fallet i dag med det svenska snuset.
            </seg>
            <seg n="ed4338da">
              Men som sagt handlar det om ett brett och långsiktigt arbete.
              Vi kommer att fortsätta detta med emfas. Vi får se vad som händer
              nu i kommissionen vid revideringen av tobaksdirektivet, som kommer
              att ske slutligen någon gång efter nyår.
            </seg>
            <seg n="e9fb9ae4">
              Jag kan väldigt gärna skicka över det brev som regeringen har
              skrivit.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="5c1e3e01">
            10 § Svar på interpellation 2011/12:57 om ICT:s framtid i Borlänge
          </note>
          <note type="speaker" n="b50958dc">
            Anf. 36 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-14" n="8e95e446">
            <seg n="75b75c39">
              Fru talman! Peter Hultqvist har frågat mig vilka åtgärder jag
              avser att vidta för att värna kompetensen inom ICT och bidra till
              utveckling och förhindra avveckling av verksamheten.
            </seg>
            <seg n="3d039d40">
              Regeringen beslutade i mars 2010 att tillsätta en utredning om
              dåvarande Banverkets behov av elektroniska kommunikationstjänster
              vid en separation av Banverket ICT från övriga Banverket. Enligt
              regeringens direktiv var utredarens uppdrag att föreslå hur Trafikverkets
              behov av elektroniska kommunikationstjänster kan säkerställas
              med bibehållen driftsäkerhet vid en separation av hela eller delar
              av Trafikverkets enhet Trafikverket ICT från Trafikverket. Utredaren
              skulle också beakta de ekonomiska konsekvenserna av förslagen.
              Utredningen om Trafikverket ICT överlämnade sitt betänkande Trafikverket
              ICT i december 2010.
            </seg>
            <seg n="fad1d240">
              Under de senaste åren har ett antal förändringar genomförts inom
              transportområdet med utgångspunkten att det behövs en tydligare
              gränsdragning mellan förvaltning, politik och marknad. För statens
              del är en koncentration av kärnuppgifterna angelägen. Konkurrensutsatt
              verksamhet bör av det skälet i normalfallet inte bedrivas i myndighetsform.
            </seg>
            <seg n="b561b8d8">
              Frågan om i vilken verksamhetsform ICT bör bedrivas är för närvarande
              under beredning i Regeringskansliet.
            </seg>
          </u>
          <note type="speaker" n="b63f8cfc">
            Anf. 37 PETER HULTQVIST (S):
          </note>
          <u who="peter_hultqvist_4fda95" xml:id="i-2ffe37618f1bef01-0" n="df7bc581">
            <seg n="2886ef77">
              Fru talman! Tack, ministern, för svaret!
            </seg>
            <seg n="56edc430">
              Det här är en delikat fråga. Det pågår en process där man vill
              förändra Trafikverkets resultatenhet Information and Communication
              Technology på ett sådant sätt att det förbereds en privatisering
              av verksamheten.
            </seg>
            <seg n="ce4a0820">
              I svaret redovisas att det sker en beredning i Regeringskansliet
              av vilken form verksamheten ska ha i framtiden, men inom Trafikverket
              och i offentligheten förs i dag en debatt om huruvida det är fråga
              om en privatisering.
            </seg>
            <seg n="1df53ee8">
              Den risk som jag och många med mig ser, också människor inom
              verksamheten, med en privatisering är att den kan leda till att
              denna viktiga verksamhet, som i dag omfattar 450 anställda och
              därtill ytterligare 150 personer, som omsluter 1,4 miljarder kronor
              och levererar en vinst på ca 200 miljoner kronor, styckas upp
              och att privata intressenter tar hand om det som är lönsamt. Arbetstillfällen
              kommer att försvinna från Borlänge, där den här verksamheten är
              förlagd. I slutändan kommer stora samhällsvärden att bli förödda.
            </seg>
            <seg n="d5b3a7ed">
              Man måste hitta en strategi så att man inte avhänder sig möjligheten
              att ta till vara det ekonomiska värde som ICT omfattar och det
              samhällsvärde som ICT utgör. ICT är nu den resurs och aktör som
              staten förfogar över sedan Telia till stora delar privatiserades.
              När Telia privatiserades skickade man med den fiberoptiska kabeln,
              som är mycket strategisk, och det är den resurs som ICT i dag
              förfogar över.
            </seg>
            <seg n="bbbfed3c">
              Nu är det oerhört viktigt att noga fundera igenom vad man ska
              göra och också förstå det verkliga värde som ICT har. I stället
              för att beträda en väg som riskerar att leda till att dessa värden
              skingras för vinden och att olika privata intressenter tar över
              och styckar upp bolaget borde man ta en annan utgångspunkt. Man
              skulle kunna göra det inom ramen för ett statligt bolag som man
              också styr till Borlänge och reglerar i bolagsordningen att sätet
              ska ligga där det vill säga att man inte gör som när man bildade
              Vectura och Svevia och inte reglerade den frågan, så att verksamheten
              sedan flyttades till Helsingfors. Man ska ha kvar perspektivet
              att man ska få verksamheten att växa där den har lokaliserats.
              Det har i det här fallet bevisats att så kan ske på ett bra sätt.
            </seg>
            <seg n="18da2002">
              Man kan ha en strategi där man funderar på att låta det vara
              ett statligt bolag. På det sättet kan man ta till vara det kommersiella
              värdet och också samhällsvärdet med ICT:s verksamhet, så att man
              kan förena dessa två storheter och så att de fortfarande kan utgöra
              ett starkt stöd åt både Transportstyrelsen och Trafikverket. På
              det sättet kan man hitta en lösning som verkligen gynnar samhällsintresset
              men också tar hänsyn till behovet av att utveckla och förändra
              verksamheten och skapa en ny plattform för den utan att öppna
              för en privatisering som kan leda till att både ekonomiska värden
              och samhällsvärden försvinner så småningom. Är det väl sålt har
              vi ingen makt och inget inflytande över det hela.
            </seg>
            <seg n="3ab528cb">
              Jag tror att en lösning i den stil som jag skisserar här skulle
              kunna mottas väldigt positivt. Är regeringen öppen för detta?
            </seg>
          </u>
          <note type="speaker" n="50669bff">
            Anf. 38 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-15" n="8e95e446">
            <seg n="94be5efc">
              Fru talman! Man skulle kunna tolka den här debatten som att Peter
              Hultqvist först vill säga att privatisering är dumt och att det
              riskerar att stycka sönder och att han sedan vill betona att det
              är risk för att arbetstillfällen i Borlänge försvinner. Men jag
              väljer att inte göra den kopplingen, för det finns så mycket mer
              i den här debatten som är viktigt.
            </seg>
            <seg n="cbc47fe5">
              Från Trafikverkets synpunkt, med tanke på de elektroniska kommunikationstjänsterna,
              är det avgörande att ha rätt kompetens för att säkra god driftsäkerhet.
              Det är därför vi har ICT-verksamheten. Men mycket av det som ICT
              i dag gör finns i konkurrens på en fungerande marknad. Från ICT:s
              synpunkt kan det snarare vara så att man har svårt att utveckla
              sig mer när man gör det inom en myndighet. Detta är också en viktig
              balansgång.
            </seg>
            <seg n="45a9e248">
              Det är riktigt, som Peter Hultqvist tar upp, att om man ska pröva
              en försäljning måste man också se till optokabeln. Den är delvis
              en resurs med ett pengamässigt värde, men den kan också vara en
              strategisk resurs för landet av andra skäl. Bland annat pekade
              utredningen på en del frågetecken när det gällde hur man skulle
              hantera den.
            </seg>
            <seg n="457e87e2">
              Det finns en hel del som ICT gör för andra, både myndigheter
              och andra offentliga verksamheter och på den privata marknaden.
              Jag tror att Trafikverkets beställning till ICT står för ungefär
              65 procent.
            </seg>
            <seg n="a1d4fb89">
              Inom Trafikverket resonerar man just nu om att hålla ihop ICT
              samlat i stället för att dela det, för då tappar man kompetens.
              Man vill se om det finns en privat aktör som är beredd att göra
              det. Det handlar om att bevara driftsäkerheten och behålla kompetensen
              för det som är Trafikverkets behov. Det är det perspektiv som
              Trafikverket måste ha.
            </seg>
            <seg n="cb87c8ef">
              Ett alternativ är annars, som Peter Hultqvist var inne på, att
              man skulle ha det i ett statligt bolag i stället, just för att
              ICT ska få möjlighet att utveckla sig mer än vad som vore fallet
              om det befinner sig inom en myndighet.
            </seg>
            <seg n="2cb4e8a1">
              Var verksamheten sedan ska ligga är en annan fråga. Den finns
              i Borlänge i dag, men jag kan inte säga något om detta här och
              nu. Man får väl placera den där det känns strategiskt riktigt.
              Uppenbarligen fungerar det väl där den finns i dag.
            </seg>
            <seg n="fac78912">
              Fru talman! Jag tycker att frågeställningen är relevant. Den
              är viktig. Den är inte alls på något sätt avklarad i dag, men
              precis som Peter Hultqvist säger förs resonemang också inom Trafikverket,
              och de resonemangen får vi också ta del av. Vi har ännu inte bestämt
              exakt hur detta ska se ut.
            </seg>
          </u>
          <note type="speaker" n="ab128bd4">
            Anf. 39 PETER HULTQVIST (S):
          </note>
          <u who="peter_hultqvist_4fda95" xml:id="i-2ffe37618f1bef01-1" n="df7bc581">
            <seg n="8670ae79">
              Fru talman! Jag tror också att det måste ske en utveckling i
              den här verksamheten. Man bör hitta en annan form för den för
              att skapa bättre möjligheter att klara både det kommersiella värdet
              och samhällsvärdet. Men man måste ha klart för sig att om det
              handlar om en privatisering har vi inga långsiktiga garantier.
              Vi har inga långsiktiga säkerheter. När en sak väl är såld är
              den såld. Jag kan aldrig se privatisering som ett självändamål,
              och i sådana här fall kan jag heller inte se det som ett självklart
              förstahandsalternativ.
            </seg>
            <seg n="c4900190">
              För mig är det viktiga att verksamheten får möjlighet att utvecklas
              och att vi klarar det kommersiella värdet och samhällsvärdet.
              Jag tror att det sker bäst inom ramen för ett statligt bolag.
            </seg>
            <seg n="dd73520a">
              Diskussionen kring var en verksamhet ska ligga och statens förmåga
              att styra detta är viktig. När Vectura och Svevia bolagiserades
              en gång styrde man från regeringssidan inte upp lokaliseringen
              man gjorde ingen sådan markering i bolagsordningen. Det slutade
              med att verksamheternas huvudkontor förflyttades till Helsingforssregionen.
              Det är något som man inte vill vara med om när man har byggt upp
              en verksamhet på det här sättet ute i landet och den visar sig
              fungera väl varken Svevia eller Vectura i sin gamla form fungerade
              dåligt i Borlänge.
            </seg>
            <seg n="561a2fb7">
              Det finns en tendens att utarma de utlokaliseringar som har skett.
              Så är det. Det kan man se i den här typen av förflyttningsrörelser,
              när olika typer av verksamheter förändras.
            </seg>
            <seg n="701ef099">
              Det är viktigt att markera att om man ska göra en förändring
              och exempelvis göra ett statligt bolag, då ska man också peka
              ut att huvudkontoret ska ligga i Borlänge, så att det är klarlagt
              för tillträdande vd och styrelse och det inte slutar med en diskussion
              där de bestämmer sig för att flytta av några skäl som de tycker
              är viktiga.
            </seg>
            <seg n="bc03fdae">
              Man måste alltid vara öppen för förändringar i den här typen
              av verksamheter. Precis som ministern säger måste man hela tiden
              ta ställning till balansen. Annars hamnar man inte rätt.
            </seg>
            <seg n="cbd7a724">
              Men det är också viktigt att verkligheten inte överideologiseras
              på något sätt, så att man resonerar kring privatisering i stort
              sett för dess egen skull och att det av någon sorts ideologiska
              dimensioner blir självklara slutsatser, utan att man värderar
              samhällsvärdet, säkerhetsargumenten, det långsiktiga perspektivet
              och framför allt hur vi på bästa sätt kan se till att klara det
              hela. Det handlar om oerhörda värden. Det är 1,4 miljarder i omslutning
              och 600 personer som jobbar inom verksamheten, med alla de bieffekter
              på andra näringar som finns.
            </seg>
            <seg n="b409de69">
              Jag skulle vilja fråga ministern om hon är beredd att tillsätta
              en utredare som särskilt ser över möjligheterna att göra ICT till
              ett statligt bolag och i djupare mening se på just den delen i
              det här sammanhanget.
            </seg>
          </u>
          <note type="speaker" n="81b4fcc3">
            Anf. 40 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-16" n="8e95e446">
            <seg n="0c52b6f4">
              Herr talman! Jag tror att man ska ha en öppenhet, som Peter Hultqvist
              är inne på, i synnerhet när vi pratar om verksamhet som i dag
              har mycket stor konkurrens på en befintlig marknad.
            </seg>
            <seg n="1d7f6d7c">
              Är privatisering överideologi i det aktuella fallet eller inte?
              Nej, så är det snarast inte i det här fallet, fast det kanske
              är lite enkelt partiskt av mig att säga det. Men det beror mycket
              mer på funderingar utifrån ICT som företag och verksamhet, hur
              och på vilket sätt företaget kan vidareutveckla sin kompetens
              bäst och stå sig i en konkurrens.
            </seg>
            <seg n="b778d021">
              Det andra handlar om framför allt utifrån Trafikverkets perspektiv,
              som jag också tycker är angeläget på vilket sätt man bäst kan
              ta till vara kompetens för att behålla driftsäkerhet, vilket har
              varit grunden i verksamheten.
            </seg>
            <seg n="3fa2bf90">
              Huruvida man från regeringens och statens sida ska styra var
              en verksamhet ska vara har vi erfarenheten att det ibland har
              varit bra och ibland kan bli rent kontraproduktivt. Men jag förstår
              utifrån situationen för Peter Hultqvist, som är från Borlänge,
              att det känns angeläget att verksamheten är kvar i Borlänge. Mycket
              av Trafikverkets verksamhet finns också i just Borlänge, så det
              kanske finns en naturlig koppling där i alla fall.
            </seg>
            <seg n="b8167a5f">
              På frågan om man ska ha en utredare utöver den utredning av verksamheten
              som redan har gjorts skulle jag nog svara: Nej, inte i dagsläget,
              när det gäller att titta på om företaget ska göras till ett statligt
              bolag eller inte, för det resonemanget finns redan med i diskussionerna.
              Trafikverket tittar som aktiv part på frågorna: Hur kan man bäst
              hålla ihop en verksamhet så att den kan utveckla sig framåt? Hur
              kan vi som myndighet bäst få driftsäkerhet med rätt kompetens?
            </seg>
            <seg n="312ea6ea">
              Finns det inte en marknad som kan ta ett sammanhållet grepp har
              till och med Trafikverket i sina diskussioner gentemot regeringen
              sagt att ett statligt bolag kanske är att föredra, så det finns
              redan med i processen, skulle jag vilja säga.
            </seg>
          </u>
          <note type="speaker" n="650d7f22">
            Anf. 41 PETER HULTQVIST (S):
          </note>
          <u who="peter_hultqvist_4fda95" xml:id="i-2ffe37618f1bef01-2" n="df7bc581">
            <seg n="a8771f61">
              Herr talman! För att börja med detta att styra till en viss ort:
              Inom den statliga förvaltningen finns det, när det gäller de utlokaliseringar
              som gjorts och man får också ett intryck av att det finns ett
              stöd inom regeringen för det, eftersom man under de senaste fem
              åren inte har agerat aktivt i det sammanhanget en tendens att
              acceptera återlokalisering av tidigare utlokaliserad verksamhet.
              Det brukar bli tydligt framför allt när man gör nya verksamhetsformer,
              och jag har nämnt två exempel på det: Vectura och Svevia.
            </seg>
            <seg n="bd09092b">
              Därför är jag lite ihärdig: Om man nu förändrar verksamheten,
              hur klarar man då också av att slå vakt om utfästelserna i det
              utlokaliseringsbeslut som fattades en gång i tiden?
            </seg>
            <seg n="f212dca9">
              När det gäller det aktuella fallet tycker jag att det redan är
              bevisat att Borlänge är en utmärkt miljö för ett som jag hoppas
              statligt bolag att verka i. Det är ju i Borlänge som verksamheterna
              har byggts upp, det är i Borlänge som kompetensen har skapats,
              och det är också Borlänge man talar om i diskussioner om utvecklingsmöjligheter.
            </seg>
            <seg n="7454ecad">
              Det handlar egentligen om två spår. Inom Trafikverket företräder
              man tydligen någon sorts privatiseringstanke, medan andra, bland
              annat de fackliga organisationerna, för fram detta med ett statligt
              bolag som ett alternativ. Det finns också ett stöd för den typen
              av tankar reellt inom ICT som verksamhet.
            </seg>
            <seg n="c1dbdd7c">
              Varför pekar jag på att man kanske särskilt borde utreda det
              statliga alternativet? Förutom att jag själv ser det som ett huvudalternativ
              och en önskvärd utveckling är jag rädd för att det finns människor
              som ser privatisering som en överideologi, så att det statliga
              alternativet inte blir tillräckligt belyst. Men jag noterar ministerns
              markering att privatisering i det här fallet inte är överideologi.
            </seg>
          </u>
          <note type="speaker" n="e34914aa">
            Anf. 42 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-17" n="8e95e446">
            <seg n="b415a7b3">
              Herr talman! Det är oerhört viktigt. Det fokus som jag har i
              frågan därför tycker jag också att det var bra att Peter Hultqvist
              ställde interpellationen är det bästa för Trafikverkets uppdrag
              och ansvar, på vilket sätt man har en bra driftsäkerhet, där elektronisk
              kommunikation är en väsentlig del.
            </seg>
            <seg n="d65542e5">
              Det andra är vad vi kan göra som blir det bästa för verksamheten
              ICT. Det är precis i den kopplingen som vi befinner oss, och det
              är det jag tycker att man måste ha för ögonen.
            </seg>
            <seg n="d1bd4ea1">
              Sedan kan man lägga till det som är Peter Hultqvists perspektiv,
              lokaliseringsfrågan. Där väljer jag i dag att inte ha en bestämd
              uppfattning. Men jag har full förståelse för den argumentation
              som Peter Hultqvist har redovisat här i dag.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="fc23745f">
            11 § Svar på interpellation 2011/12:77 om Mälarbanan
          </note>
          <note type="speaker" n="c382049b">
            Anf. 43 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-18" n="8e95e446">
            <seg n="1b15789d">
              Herr talman! Pia Nilsson har frågat mig vilka åtgärder jag har
              för avsikt att vidta för att öka kapaciteten på Mälarbanan i syfte
              att optimera effekten av Citybanan.
            </seg>
            <seg n="dcb168ff">
              Utbyggnaden av Mälarbanan är ett av de objekt som regeringen
              har prioriterat i den trafikslagsövergripande nationella planen
              för utveckling av transportsystemet för perioden 20102021. I Citybaneavtalet
              anges att staten åtar sig att så snabbt som möjligt, med hänsyn
              tagen till planerings-, projekterings- och tillståndsprocessen,
              bygga två nya spår på hela sträckan BarkarbyKallhäll. Vidare anges
              i avtalet att staten åtar sig att bygga två spår på hela sträckan
              TomtebodaBarkarby.
            </seg>
            <seg n="1a301f97">
              I regeringens beslut om fastställelse av en trafikslagsövergripande
              nationell plan för utveckling av transportinfrastrukturen konstaterar
              regeringen att Mälarbanans sträckning genom Sundbyberg utreds.
              Det finns i nuläget inga slutliga förslag på hur den delen ska
              realiseras.
            </seg>
            <seg n="a1cafd26">
              För delen BarkarbyKallhäll har den fastställda järnvägsplanen
              nyligen överklagats till regeringen. Ärendet bereds nu inom Regeringskansliet.
            </seg>
          </u>
          <note type="speaker" n="941a2339">
            Anf. 44 PIA NILSSON (S):
          </note>
          <u who="pia_nilsson_20e3b2" xml:id="i-d04ccafb24109b25-0" n="1b6d7688" next="i-ab34fbeb1489f0c0-0">
            <seg n="51e399ba">
              Herr talman! Jag vill börja med att tacka ministern för svaret.
              Jag hade dock förväntat mig ett något mer framåtsyftande och rent
              av uttömmande svar på frågan om vilka åtgärder ministern tänker
              vidta för att öka kapaciteten på Mälarbanan, just i syfte att
              optimera effekten av Citybanan. I stället för klara politiska
              besked radas ett antal konstateranden upp om Citybaneavtalet.
              Men vad har regeringen de facto för avsikt att göra och när?
            </seg>
            <seg n="0258a7a4">
              Ministern säger förvisso att utbyggnaden av Mälarbanan är ett
              prioriterat projekt för perioden 20102021. Men vad innebär det
              konkret? Kommer Mälarbanan att få ytterligare två spår längs hela
              den 20 kilometer långa sträckan mellan Tomteboda och Kallhäll,
              eller begränsas utbyggnaden enbart till att gälla KallhällBarkarby?
            </seg>
            <seg n="f5c388ea">
              Mälarbanan, som sträcker sig från Helsingfors via Enköping och
              Västerås till Örebro, är i dag en av de tyngst belastade järnvägssträckorna
              i landet. Spårkapaciteten är maximalt utnyttjad under högtrafik.
              Alla tågtyper med olika hastigheter och olika uppehållsmönster
              trängs på de här två spåren. Det finns helt enkelt inte utrymme
              för ytterligare trafik trots att efterfrågan hela tiden ökar.
              I stället brottas Mälarbanan med ständiga förseningar, vilket
              givetvis är helt oacceptabelt ur både ett näringslivsperspektiv
              och ett resenärsperspektiv.
            </seg>
            <seg n="d08036e3">
              Herr talman! Mälarregionen är en oerhört dynamisk region som
              växer så det knakar. Om 20 år beräknas befolkningen ha ökat med
              600 000 invånare, vilket motsvarar två Malmö. I takt med att befolkningen
              växer ökar också trycket på en effektiv och utbyggd tågtrafik.
            </seg>
            <seg n="cb80a505">
              Jag vill att Mälarregionen ska fortsätta att växa, fortsätta
              att skapa tillväxt och fortsätta att vara dynamisk med många nya
              spännande jobb, men då måste järnvägskapaciteten längs Mälarbanan
              byggas ut så att inte fortsatta möjligheter till arbetspendling
              och godstransporter stryps.
            </seg>
            <seg n="f64c261f">
              Den 6 kilometer långa Citybanetunneln, som nu håller på att byggas
              för fullt här i Helsingfors och som förväntas stå klar 2017, kommer
              att medföra en kapacitetsförbättring ja. Pendeltågstrafiken flyttas
              under jord, vilket skapar utrymme för mer gods- och persontrafik
              ovan jord, det vill säga på de två spår som i dag finns in till
              Helsingforss central. Men för att Citybanan ska kunna komma till
              full nytta för resenärer och näringsliv här i Mälarregionen och
              för att man ska kunna möta den ökade efterfrågan på tågtrafik
              in mot Helsingfors och öka punktligheten behöver Mälarbanan byggas
              ut till fyra spår längs hela sträckan TomtebodaKallhäll. Det räcker
              inte med enbart en utbyggnad mellan Barkarby och Kallhäll. Mälarbanans
              inre del kommer fortfarande att vara en begränsning för att köra
              fler tåg med ökad punktlighet.
            </seg>
            <seg n="17ba1e8b">
              Herr talman! Jag menar att det är oerhört väsentligt att utgå
              från en systemsyn när man beslutar om olika järnvägsobjekt. För
              att optimera Citybanans kapacitet måste flaskhalsar längs Mälarbanan
              elimineras, och det arbetet bör gå hand i hand med detta.
            </seg>
            <seg n="ffb9aefb">
              Ministern har än så länge inte lämnat något klart besked, som
              sagt. Det oroar mig och många andra. Vi socialdemokrater lägger
              i vårt budgetförslag fram 10 miljarder för att tidigarelägga kapacitetshöjande
              åtgärder, som till exempel det här fyrspåret.
            </seg>
            <seg n="f9153580">
              Jag vill veta när ministern kommer att sätta ned fötterna och
              bestämma sig. Hur länge kommer det att dröja?
            </seg>
          </u>
          <note n="64ba54da">
            Anf. 45 GUNNAR ANDRÉN (FP):
          </note>
          <u who="pia_nilsson_20e3b2" xml:id="i-ab34fbeb1489f0c0-0" n="1b6d7688" prev="i-d04ccafb24109b25-0">
            <seg n="ef5c0587">
              Herr talman! Det är en angelägen interpellation för många människor
              som Pia Nilsson har ställt. Jag vill ta mig friheten, vilket även
              Pia Nilsson gjorde, att vidga debatten en smula, inte minst som
              vald för den här regionen, liksom statsrådet är.
            </seg>
            <seg n="b5377ee2">
              Hela diskussionen om trafiken på Mälarbanan bygger på en mycket
              väsentlig förutsättning, nämligen att vi för några år sedan äntligen
              kunde komma fram till beslut om att bygga Citybanan. Annars hade
              vi haft kvar den situation, herr talman, som vi haft sedan 1897
              med bara två spår ovan jord söderut från Helsingfors. Jag vill
              påstå att det som inträffar nu i stort sett är den största händelsen
              på trafikområdet i Helsingfors sedan 1897. Och det kommer att
              bli färdigt om några år.
            </seg>
            <seg n="bca8233e">
              Jag ser att Börje Vestlund från Socialdemokraterna sitter här
              i salen. Han har under många år också debatterat de här frågorna
              och, liksom jag, något fåfängt noterat att det har varit svårt
              att få förståelse för att frågan om spårväg genom Helsingfors
              är av utomordentlig vikt för hela Sverige. Det är inte bara en
              Helsingforssfråga. Den här interpellationen och många andra i
              den här riktningen är ett bra bevis på det.
            </seg>
            <seg n="7707c0a4">
              Äntligen kan man hoppas på att andra kompletterande investeringar
              ska få fullt genomslag så att Mälarregionen, från Nyköping, som
              herr talmannen känner väl till, upp till Gävle, Uppsala, Västerås
              och Eskilstuna, blir ett enda sammanhängande arbetsplatsområde.
              Det har det inte kunnat bli tidigare i och med att vi har haft
              så mycket förseningar. Det har varit för osäkert, helt enkelt.
            </seg>
            <seg n="e5a71454">
              Vilken lärdom ska man dra av att vi nu har sett möjligheten att
              Citybanan gör Helsingforssregionen till det administrativa centrum
              och det arbetscentrum som varje land behöver? Jo, vi kan inte
              fortsätta att bortse från vikten av att kommunikationerna till
              och från och inom storstadsregionen fungerar väl, som vi gjorde
              under många olika regeringar under många decennier.
            </seg>
            <seg n="b20bb1c6">
              Tyvärr har det blivit eftersatt, särskilt på det spårbundna området.
              Och, herr talman, jag erinrar mig att jag, för att nu använda
              något som jag själv kommer ihåg, redan i mitten av 80-talet eller
              i början av 90-talet i olika partimotioner diskuterade frågan
              om utbyggnad av spårbunden trafik i Helsingfors som en lösning.
              Vi såg att Helsingforssregionen och länet på den tiden ökade med
              ungefär 15 000 invånare per år. Nu är vi uppe i 30 000. Detta
              kommer att ställa extrema krav. Om vi inte ska få väldigt många
              fler köer, där folk sitter av sina arbetstimmar, måste vi fortsätta
              att bygga ut den spårbundna trafiken i Helsingfors.
            </seg>
            <seg n="8227c103">
              Jag tycker att Pia Nilsson i allt väsentligt har rätt. Jag går
              inte in på just den frågan. Men det gäller att se till att hela
              Helsingfors fungerar. På det sättet vill jag tacka alla som har
              medverkat till att Citybanan kom till, för den kommer att göra
              att alla, till och med de från Södertälje, lättare kommer att
              kunna ta sig till och från Helsingfors, och det är viktigt.
            </seg>
          </u>
          <note type="speaker" n="cbc6b3a2">
            Anf. 46 SVEN-ERIK ÖSTERBERG (S):
          </note>
          <u who="unknown" xml:id="i-1f82205440d1fde9-19" n="b11c9117">
            <seg n="891c97fc">
              Herr talman! Tack, ministern, för svaret till Pia Nilsson! Jag
              skulle även vilja säga tack till Gunnar Andrén. Det var ett intressant
              inlägg. Vi ser att vi nu har fått med ytterligare en blåslampa
              i kampen mot regeringen när det gäller att försöka få fram ytterligare
              spårkapacitet i Helsingfors. Jag tackar Gunnar Andrén för att
              han ansluter sig till oss i den frågan.
            </seg>
            <seg n="cd1d2c4d">
              Sedan gäller det vad jag känner för den här frågan, som bor i
              den här regionen. När man tittar tillbaka på frågan kan man säga
              att det har varit en fantastisk utveckling av tågtrafiken i Mälardalen.
              Jag minns när man invigde stationen i Västerås för ett antal år
              sedan. Då sade flera politiska företrädare att det var ett jättelikt
              skrytbygge som skulle stå tomt och inte användas, för den här
              kapaciteten skulle man aldrig nå. Infrastrukturministern vet att
              alla prognoser om tågtrafiken i Mälardalen har överträffats många
              gånger om. Därför är jag lite ledsen när jag läser svaret från
              ministern.
            </seg>
            <seg n="3f8122e7">
              Det är en mycket relevant fråga som Pia Nilsson ställer. Vad
              tänker regeringen göra för att skynda på detta? Kapacitetsbristen
              är redan nu uppenbar på spåren in till Helsingfors. Och den blir
              än mer uppenbar i takt med att själva Citybanan byggs. Jag tänker
              på den del som ligger inne i stan och under jord och som, så att
              säga, underlättar pendeltågtrafiken. Då blir de andra problemen
              än mer uppenbara. Det blir flaskhalsar.
            </seg>
            <seg n="78ddb351">
              Jag ser i svaret egentligen bara en redovisning av ungefär det
              vi visste förut, det som man har sagt här. Det finns liksom inget
              ytterligare besked från regeringen.
            </seg>
            <seg n="6ce219d1">
              Det här oroar mycket av det skälet att det senast i går när jag
              åkte med sista tåget från Västerås, där jag var på ett möte, var
              trafikstörningar redan när klockan började närma sig elva på kvällen.
              Fjärrtågen krockar med pendeltågen innan man når in till Helsingfors,
              på andra sidan Sundbyberg. Man får sitta som i ett mjölktåg för
              att komma in till stan.
            </seg>
            <seg n="41219507">
              Därför oroar det oerhört mycket när vi ser de prognoser som pekar
              på att pendlingen ökar och att folk rör sig mer. Det blir ännu
              viktigare att kunna ta sig fram, och kapacitetsbehovet är inte
              tillfredsställt med den plan som finns.
            </seg>
            <seg n="e48f1d1c">
              Jag tror egentligen inte att infrastrukturministern i grunden
              har någon annan syn på saken, utan här gäller det att komma till
              skott och ta ett kliv framåt och bli tydligare med hur man gör
              för att åstadkomma det som behövs i en snabbare takt än vad som
              har redovisats nu.
            </seg>
            <seg n="45a84a8c">
              Det står här och är allom känt att för sträckningen förbi Sundbyberg
              finns det olika alternativ. Som vi har sett handlar det om ifall
              den ska grävas ned eller om den ska dras ut till den andra spårbildningen
              som kommer från Uppsala. Detta utreds för tillfället.
            </seg>
            <seg n="d6818592">
              Till sist skulle jag vilja ställa en fråga till infrastrukturministern:
              När beräknas denna utredning vara klar så att man kan fatta ett
              beslut? Man behöver veta vilken väg man ska välja i frågan så
              att man kan komma till skott, för det är stor risk att när man
              väl är klar med detta kommer också det att överklagas och gå till
              regeringen för beslut. Vi vet hur det fungerar. Det är därför
              väldigt viktigt att utredningen blir klar så att man kan ta det
              första beslutet. Då hinner man med också med överklaganden så
              att byggnationen kan komma i gång i tid.
            </seg>
            <seg n="80e8cbf3">
              Det är min sista fråga. Jag önskar att infrastrukturministern
              kan vara lite tydligare i de här frågorna och visa lite mer ambition.
              Vad vill infrastrukturministern med det här? Vad är ambitionen
              för att kunna komma till rätta med problemen? Känn lite mer känsla
              i den här frågan, infrastrukturministern.
            </seg>
          </u>
          <note type="speaker" n="ac75359f">
            Anf. 47 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-3" n="3cb05d26">
            <seg n="2f10423a">
              Herr talman! När jag ändå befinner mig i kammaren och vi diskuterar
              en fråga som är så viktig för Helsingforssregionen kan jag inte
              låta bli att delta.
            </seg>
            <seg n="d6ad30c9">
              Uppenbarligen behövs det inte många minuter som statsråd för
              att lära sig den sköna konsten att skriva ett helt interpellationssvar
              utan att svara på en enda fråga. Det får vi konstatera att statsrådet
              har lyckats alldeles utmärkt med i denna interpellation. Hon redogör
              nämligen inte för någonting när det gäller hur man ska få fart
              på det här.
            </seg>
            <seg n="2426e7bc">
              Jag kommer ihåg att jag under min period i trafikutskottet 20022006
              var med vid en gemensam uppvaktning hos dåvarande infrastrukturminister
              Ulrica Messing. Man hade bett särskilt om att vi skulle peka ut
              något infrastrukturprojekt som var viktigt för en viss region
              men som inte låg i regionen. Så gott som alla utom de sydligaste
              och nordligaste delarna av Sverige pekade ut just Citybanan i
              Helsingfors som viktig för att järnvägstrafiken skulle fungera
              i landet.
            </seg>
            <seg n="6bc7ce0c">
              Jag tror att vi har en ganska gemensam uppfattning från norr
              till söder att detta är en förutsättning för att vi ska få en
              fungerande järnvägstrafik i hela vårt land, inte minst för att
              kollektivtrafiken med pendeltågen i Helsingfors ska kunna fortsätta
              utvecklas och byggas ut. Men för detta krävs inte enbart Citybanan
              och sedan är det slut, för om det inte händer något mer är risken
              vansinnigt stor att varken Mälardalen, Dalarna, de delar som går
              till norra och södra Sverige eller Svealandsbanan har någon särskild
              nytta av Citybanan.
            </seg>
            <seg n="caf2538b">
              Därför är det relevant att ställa frågan om vad man ska göra
              senare just nu när Citybanan börjar ta fart och vi kan se när
              den kommer att vara färdig. Det är det här som är bekymret: att
              man inte kan ge tydliga och klara besked om vad som kommer att
              hända efteråt så att talmannen från Nyköping, jag från Helsingfors
              och Pia Nilsson och Sven-Erik Österberg från Västerås och Sala
              faktiskt kan känna oss trygga. Vet vi att det här kommer att lösa
              sig i framtiden kan vi kanske leva med förseningar redan tidigt
              på morgonen och väldigt sent på kvällen.
            </seg>
            <seg n="4e673e14">
              Men då måste besked komma från regeringen. Då kan man inte säga
              att det bereds inom regeringen, och sedan händer det inte så mycket
              mer. Nu var det i och för sig ett överklagande, men det är ändå
              mycket ett konstaterande att det här har man gjort, men man säger
              inte vad man vill göra. Det är det jag vill veta: Vad vill regeringen
              göra för att få fart på det här så att inte den vackra, dyra och
              fantastiska Citybanan byggs färdigt, och sedan har man ingen nytta
              av den för trafiken norrut, västerut och söderut?
            </seg>
          </u>
          <note type="speaker" n="16d514c8">
            Anf. 48 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-20" n="8e95e446">
            <seg n="980678f2">
              Herr talman! Jag delar i och för sig väldigt mycket av det som
              har framförts, för är det någonting som har varit viktigt inte
              bara för Helsingforssregionen utan för hela Mälardalen och även
              fler regioner är det hur och på vilket sätt vi kommer åt Sveriges
              värsta flaskhals.
            </seg>
            <seg n="0e719248">
              Med detta som grund togs det första spadtaget för Citybanan,
              ett initiativ som har medfinansierats av ett stort antal kommuner
              runt omkring. Vi lärde oss av erfarenheten från Svealandsbanan
              som går på andra sidan Mälaren. När den kom i gång var den redan
              för trång. Den var redan full. Man skulle ha kunnat göra mer.
              Mälarbanan som täcker upp en stor del på den norra sidan av Mälaren
              är ett otroligt viktigt arbetspendlingsstråk.
            </seg>
            <seg n="f240df5d">
              Det jag konstaterade när jag kom med i regeringen för ett år
              sedan, när vi precis hade fattat beslut om infrastrukturplanen
              där Citybanan finns med och där man från regionen har prioriterat
              vilka objekt som behöver komma med, var att även när vi kommer
              fram till 2021 och allt är byggt kommer vi fortfarande att ha
              sårbarhet, kapacitetsproblem och flaskhalsar.
            </seg>
            <seg n="2ea2421b">
              Just av den anledningen fick Trafikverket uppdraget att se på
              hur och på vilket sätt vi kan öka kapaciteten i järnvägssystemet.
              Till detta kopplades också ett perspektiv som jag tror är särskilt
              viktigt i storstadsregionerna och framför allt i Mälardalen. Trafikanalys
              fick uppdraget att se över just arbetspendling.
            </seg>
            <seg n="7e6af919">
              Med det här som grund har framför allt Trafikverket i sin första
              delrapport som kom i oktober särskilt lyft fram spåren som går
              mellan Tomteboda, Huvudsta, Duvbo och Barkarby för att kunna tidigarelägga
              dem i planen, och det är egentligen utifrån syftet att kunna utnyttja
              Citybanans fulla kapacitet när den väl kommer på plats. Det finns
              inte med i planen att detta ska påbörjas 2012 eller 2013, utan
              det låg efter planperioden. Därför har vi snarare tittat på om
              det kan flyttas in, vad det kommer att kosta och framför allt
              när man kan flytta in det.
            </seg>
            <seg n="ed249a93">
              Det finns även en annan del som är viktig och som vi också har
              perspektiv på, och det är just den här knäcken i Tomtebodaområdet.
              Sven-Erik Österberg var inne på det. Vi har de fyra spåren som
              går ut från Centralen och som ska betjäna Arlandabanans möjligheter
              till ökad kapacitet. Så har vi Ostkustbanan som går vidare upp
              emot Uppsala och som också sitter och väntar. Där de här möts
              blir det värre. Och så ska vi ha Mälarbanan.
            </seg>
            <seg n="009f8e2d">
              Jag tycker att i den process som trots allt pågår måste vi ha
              respekt för de diskussioner som pågår i Sundbyberg när det gäller
              överdäckningen, var sträckan ska gå när spåret går genom staden.
              Den diskussionen pågår i dialog med Trafikverket.
            </seg>
            <seg n="9714b765">
              Den andra delen handlar även om Solna. Jag har själv varit där
              ute och tittat, för där spåren ska komma fram finns i dag redan
              befintliga flerfamiljshus och företagslokaler. Det handlar alltså
              om ganska stora ingrepp, och med stor sannolikhet kommer vi säkert
              att få överklaganden där också. Processen är dock redan i gång,
              i dialog.
            </seg>
            <seg n="b4f15a78">
              Tanken och syftet är ju att ha Kapacitetsutredningen med som
              grund, just för att vi inte ska ha flaskhalsar, just för att vi
              ska ha fokus på bättre arbetspendling och framför allt måna om
              människors tid, när jag hösten 2012 kommer att göra en kompletterande
              infrastrukturproposition. Även om man har 10 miljarder extra för
              2012 skulle man inte kunna använda dem under 2012. Jag tänker
              på vad som kommer åren därefter, och det tror jag egentligen också
              att Pia Nilsson gör.
            </seg>
          </u>
          <note type="speaker" n="d8691df6">
            Anf. 49 PIA NILSSON (S):
          </note>
          <u who="pia_nilsson_20e3b2" xml:id="i-56e699e09cefc408-0" n="1b6d7688">
            <seg n="ee2c59ff">
              Herr talman! Jag vill att Mälardalen ska fortsätta att växa och
              fortsätta att spraka av dynamik. Jag vill att nya och spännande
              jobb ska etableras i vår region jobb som skapar ny tillväxt. Ökad
              tillväxt ställer krav på utbyggd och effektiv infrastruktur. Därför
              behöver järnvägskapaciteten längs Mälarbanan öka, och därför är
              investeringen i fyrspår längs hela sträckan TomtebodaKallhäll
              på Mälarbanan så viktig.
            </seg>
            <seg n="d9fb6b9a">
              Det mesta pekar på att vi nu närmar oss en lågkonjunktur med
              betydligt lägre tillväxt. De svenska bnp-hjulen kommer sannolikt
              att snurra i betydligt långsammare takt de kommande åren. Eurokrisen
              kommer att göra avtryck även i den svenska ekonomin. Då kan man
              tycka att det vore klokt att ligga lågt med kostsamma infrastrukturinvesteringar.
              Men när ekonomin bromsar och tillväxten krymper är de politiska
              prioriteringarna viktigare än någonsin. Då måste vi beslutsfattare
              våga tänka strategiskt och långsiktigt och investera oss in i
              framtiden. Att avstå, herr talman, från att investera i infrastruktur
              kostar också.
            </seg>
            <seg n="0e0836f8">
              Rapporten Vad kostar det att vänta? presenterades nyligen. Där
              konstaterar man att om man väntar 13 år med att bygga ut kapaciteten
              på Mälarbanan går samhället och medborgarna miste om 13 ½ miljard.
              Rapporten slår fast att kostnaden för att senarelägga investeringen
              alltså överstiger byggkostnaden.
            </seg>
            <seg n="574c72dc">
              Jag noterar att infrastrukturministern ännu inte har lagt fram
              någon proposition om en effektivare planering av vägar och järnvägar.
              En enig transportinfrastrukturkommitté, som jag själv ingick i,
              lade fram ett betänkande för drygt ett år sedan. Där finns konkreta
              förslag om hur planeringsprocessen kan effektiviseras med upp
              till två år, vilket innebär att planeringskostnaderna för staten
              kan minska med 200 miljoner kronor per år och den samhällsekonomiska
              nyttan bli ungefär 1,35 miljarder för de planerade objekten fram
              till 2021. Detta är en ansenlig summa pengar. Men någon proposition
              har inte Catharina Elmsäter-Svärd ännu lagt fram. För varje år
              som går kostar det pengar. Det kostar samhället miljarder. Det
              är pengar som i stället kan användas till strategiska järnvägsobjekt.
            </seg>
            <seg n="cd24cdf3">
              Herr talman! Politik är att vilja, och politik är att välja.
              Jag som socialdemokrat vill skapa förutsättningar för vår viktiga
              Mälardalsregion att växa. Därför väljer vi att investera i objektet
              TomtebodaKallhäll. Det är strategiskt, hållbart och det kommer
              att skapa fortsatt tillväxt för regionen.
            </seg>
            <seg n="3c1bcd06">
              Det är möjligt att ministern också vill det, men det går inte
              att utläsa någon politisk ambition av svaren. Det är möjligt att
              utredningar pågår, men det kan vara intressant att få svar på
              den fråga Sven-Erik Österberg ställde, nämligen hur det går och
              hur lång tid tunnelalternativet i Sundbyberg ska utredas.
            </seg>
            <seg n="17d8eed6">
              Klara besked har så här långt uteblivit. Jag hoppas att ministern
              blir lite tydligare i sitt nästa inlägg.
            </seg>
          </u>
          <note n="a020e1a2" type="speaker">
            Anf. 50 GUNNAR ANDRÉN (FP):
          </note>
          <u who="unknown" xml:id="i-b11c91178302210e-0" n="b11c9117">
            <seg n="092782b5"/>
            <seg n="dc74bda2">
              Herr talman! Ett välkänt uttryck är att hela Sverige ska leva.
              Det gläder mig att detta numera också tycks omfatta Helsingfors.
              Det har under lång tid varit svårt att förstå att uttrycket Hela
              Sverige ska leva avser allt utom Helsingfors. Jag har varit med
              i många debatter, herr talman, om infrastrukturfrågor i Helsingforssregionen,
              och jag har väl aldrig upplevt en så positiv stämning till att
              också Helsingfors betyder något för hur övriga Sverige fungerar.
            </seg>
            <seg n="637e79bf">
              Sven-Erik Österberg var lite inne på att mucka gräl. Det vill
              jag inte ställa upp på. Jag tror att det råder största enighet.
              När det gäller finansieringen är det viktigt att inte skriva julklappslistor.
              Det är möjligt att Sven-Erik Österberg har 10 miljarder extra.
              Dock får han inte räkna in krogmomsen. I gårdagens debatter, herr
              talman, använde de socialdemokratiska debattörerna de pengarna
              två tre gånger om till skolan. Det går inte att använda samma
              pengar hur många gånger som helst. Allra viktigast är att ha en
              finansiering som håller så att man inte hamnar i samma situation
              som för några år sedan med väg 73. Där fanns pengar ända till
              5 kilometer före slutet. Det blir värdelöst med en sådan väg.
            </seg>
            <seg n="e872e7d9">
              Problemet var det Åsa Torstensson för fem år sedan råkade ut
              för, nämligen att det var många gropar och hål i den finansieringsplan
              som Socialdemokraterna lämnade efter sig. Björn Rosengren hade
              varit duktig på att åka land och rike runt, i huvudsak i flygplan,
              och lova spår här och där och vägar på ännu fler ställen, men
              tyvärr fanns inga pengar.
            </seg>
            <seg n="ac83233b">
              Detta har dock rättats till. Jag tror att tillkomsten av Citybanan
              ändå är det nav som mycket framöver kommer att kretsa runt. Vi
              ser därför fram emot en bättre fungerande kollektivtrafik i hela
              Sverige. Hela Sverige ska leva även Helsingfors.
            </seg>
          </u>
          <note type="speaker" n="61baea74">
            Anf. 51 SVEN-ERIK ÖSTERBERG (S):
          </note>
          <u who="unknown" xml:id="i-1f82205440d1fde9-21" n="b11c9117">
            <seg n="03bd5740">
              Herr talman! Jag vet inte hur Gunnar Andrén definierar mucka
              gräl. Jag konstaterade att Gunnar Andrén anslöt sig till vår sida
              genom att han vill ha mer infrastruktur och mer till Helsingfors
              det ska fungera bättre i Helsingfors. Jag konstaterade att han
              hade ungefär samma åsikter i frågan, nämligen att komma fortare
              fram. Det är en vänlig inbjudan att konstatera att Gunnar Andrén
              faktiskt brinner för frågan. Det kallar inte jag att mucka gräl.
            </seg>
            <seg n="97a40b16">
              Precis som Pia Nilsson sade ställde jag en direkt fråga till
              infrastrukturministern. När beräknas utredningen om Sundbyberg
              vara klar så att det går att komma in i en beslutsprocess? Det
              är avgörande för hela projektet.
            </seg>
            <seg n="345d29f7">
              Jag har stor respekt för att infrastrukturministern säger att
              det här inte är en lätt fråga. Spåren ska fram på platser där
              människor bor och där det finns verksamheter. Desto större skäl
              att lägga ned mer energi och än mer empati i frågan. Det är precis
              som jag har sagt tidigare, och som Pia Nilsson har understrukit,
              nämligen att vi ser hur behovet av infrastruktur och att människor
              kan förflytta sig i Mälardalen ökar ständigt. Det finns en stor
              irritation i dag över att minsta lilla trafikstörning, väderlek
              och så vidare, tidtabeller kan inte hållas och systemen spårar
              ur, skapar stora problem i tågtrafiken. Tåg får ställas in, och
              tåg blir försenade. Människor blir irriterade på arbetsplatser
              därför att vissa inte kommer fram i tid till möten. Det är grundproblemet
              i dag. Tågtrafiken får i var mans mun ett sämre rykte än vad den
              är värd eftersom den är ett förträffligt sätt att ta sig fram
              i hårt trafikerade områden. Då är det viktigt att den fungerar.
            </seg>
            <seg n="3b2fecd8">
              När kan man tänka sig att utredningen om Sundbyberg blir klar
              så att man kan komma in i en beslutsprocess? Det är viktigt. I
              övrigt tackar jag för de svar infrastrukturministern har gett.
            </seg>
          </u>
          <note type="speaker" n="568782a9">
            Anf. 52 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-4" n="3cb05d26">
            <seg n="d604e7b8">
              Herr talman! Vad konstigt det här är. Jag har hållit på med infrastrukturfrågor
              i denna region länge och jag har aldrig hört Sundbyberg diskuteras
              i planeringen förrän de senaste två tre åren. Det blir underligt.
              Tvärtom har politikerna där piskat på mest av alla för att skynda
              på med utbyggnaden av sträckan TomtebodaKallhäll. Jag är förvånad
              över att detta har blivit en så stor fråga i denna process. Men
              vi får väl ha respekt för den kommunen.
            </seg>
            <seg n="b33ba4e7">
              Det har varit en offentlig debatt om Moderaternas historieförfalskning.
              Jag tänker inte ta upp den frågan här eftersom den inte hör hemma
              här. Men det måste finnas en fråga i historieförfalskningen som
              man måste ägna sig åt på alla folkpartimöten, nämligen att det
              inte har dragits en enda millimeter järnväg genom Helsingfors
              sedan 1897. Det var ett enkelspår som drogs 1897. Denna historieförfalskning
              kan man inte upprepa från talarstolen år ut och år in, Gunnar
              Andrén.
            </seg>
            <seg n="a4184db6">
              Den fråga som måste ställas i debatten är vad regeringen tänker
              göra konkret, inte bara överväganden fram och tillbaka. Det måste
              ske något. Det blir lite grann som Gunnar Andrén sade, nämligen
              att det blir finansiering av något infrastrukturprojekt men sedan
              kan projektet inte slutföras eftersom det inte går att komma vidare.
              Då blir det konstigt. Det gäller även Citybanan, som vi alla är
              så stolta över att vi äntligen kanske kan se. Det behöver inte
              bli efter min pensionsdag som vi får åka på Citybanan utan faktiskt
              några år innan.
            </seg>
          </u>
          <note type="speaker" n="f4a87a23">
            Anf. 53 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-22" n="8e95e446">
            <seg n="710ad3bd">
              Herr talman! Egentligen brukar jag jobba efter devisen mindre
              snack och mer verkstad. Här efterfrågas att jag ska säga mer.
              Samtidigt måste jag, trots vad Börje Vestlund tidigare sade, förhålla
              mig till att när just jag säger någonting får det ett värde. Jag
              kan tycka att det är rimligt, men det innebär också att jag kanske
              ännu mer måste tänka på när jag kan säga exakt vad.
            </seg>
            <seg n="52c80f60">
              Jag har starkt fokus på att de järnvägar som vi har i landet
              som helhet, men också i våra storstäder där de flesta människor
              arbetspendlar, ska vara robusta och tillförlitliga. Man ska kunna
              ta tåget utan att vara stressad för att man kanske inte kommer
              fram. Det fungerar inte i dag.
            </seg>
            <seg n="8f5ccb2a">
              I de trafikprognoser som fanns med i det tidigare underlaget
              beräknades hur trafikrörelserna skulle se ut framåt 2020, och
              vi vet att vi är där redan i dag. Det är just därför som jag har
              varit angelägen om att se till att vi tar fram Kapacitetsutredningen
              och tittar trafikslagsövergripande. Det är också därför vi har
              skyndat på Trafikverket att redovisa sitt uppdrag, och det kommer
              i april nästa år, så att vi kan ta ett beslut om en kompletterande
              infrastrukturproposition till hösten.
            </seg>
            <seg n="0fb60ce0">
              Den uppmärksamme noterade att förutom de 500 miljarder som regeringen
              fattade beslut om i mars 2010 kompletterade vi budgeten för 2012/13
              med 3,6 miljarder ytterligare för järnvägen. Man såg då att det
              inte fanns något för 2014. Nej, men den infrastrukturproposition
              som kommer till hösten ska också ha en uppgift. Det är en del.
            </seg>
            <seg n="b1aeaa4b">
              Pia Nilsson nämnde Bo Bylunds utredning om att effektivisera
              planförutsättningarna. Tyvärr, kan jag ibland känna, har det funnits
              ett behov av att ha med även Billingers medfinansieringsutredning,
              för det finns saker som hänger samman. Men vi har aviserat att
              propositionen om ett effektivare plansystem kommer i mars 2012.
              Jag kan tycka att det hade varit bättre att den redan funnits
              på plats, men vi kunde inte ta bara den ena delen utan det måste
              hänga ihop.
            </seg>
            <seg n="e90354e6">
              Herr talman! Jag tycker att debatten blir lite konstig. Men jag
              känner verkligen hur ni upplever behovet av att arbetspendlingen
              och tågen ska fungera i hela Mälardalen. Jag har ingen annan uppfattning.
            </seg>
            <seg n="b34a8dd7">
              Det är problematiskt, i och med att när arbetet gjordes med vilka
              objekt som skulle in i planen för 20102021 och när det beslutet
              fattades fanns inte de spår som vi pratar om i dag på den sidan
              om 2021, utan de låg längre fram. Då kunde man ha sagt: Okej,
              men då väntar vi i tolv år med armarna i kors och gör ingenting.
              Men det är precis tvärtom. Jag har satt i gång den här diskussionen
              och plockat fram underlagen. Trafikverket jobbar, inte minst i
              dialog med Sundbyberg. Man kan tycka vad man vill om när den diskussionen
              kom i gång, men den är i full gång.
            </seg>
            <seg n="3041c63d">
              Däremot kan jag tyvärr inte i dag svara på din fråga, Sven-Erik
              Österberg, om exakt datum när utredningen är klar. Det hänger
              väldigt mycket ihop med vad de säger i sina fullmäktigediskussioner.
              Men dialogen finns med Trafikverket. Jag har som min förhoppning
              att det finns färdigt under nästa år så att vi kan ha med det
              när vi får in det slutliga underlaget från Trafikverket, för att
              sedan jobba vidare med den kompletterande infrastrukturpropositionen
              till hösten. Vi kan i alla fall inte börja bygga dessa spår nästa
              år. Men avsikten, som redan har redovisats från Trafikverket,
              är att tidigarelägga dem så att de kommer in i den här planperioden
              och hänger samman med Citybanans färdigställande.
            </seg>
          </u>
          <note type="speaker" n="ad55401b">
            Anf. 54 PIA NILSSON (S):
          </note>
          <u who="pia_nilsson_20e3b2" xml:id="i-56e699e09cefc408-1" n="1b6d7688">
            <seg n="16b201f7">
              Herr talman! Mindre snack och mer verkstad det var intressant
              att infrastrukturministern lyfte fram det i sitt senaste inlägg.
              Det är väl just det vi har efterlyst: mindre snack och mer verkstad,
              eller mer spår.
            </seg>
            <seg n="9f61c1f9">
              Det var inte länge sedan vi fattade ett beslut om en åtgärdsplan
              och planering för investeringarna. Det gick väl ett år innan infrastrukturministern
              tog initiativ till Kapacitetsutredningen, som Trafikverket nu
              jobbar med. Det är alltså ytterligare en utredning, i princip
              utifrån samma direktiv som förra infrastrukturministern Åsa Torstensson
              hade, nämligen att identifiera flaskhalsar och se till att öka
              kapaciteten. Det var alltså inte så mycket verkstad det var mer
              snack här igen.
            </seg>
            <seg n="1cb4186c">
              När jag tar upp detta med att effektivisera väg och järnväg,
              det förslag som Transportinfrastrukturkommittén lade fram, hänvisar
              ministern nu till att det ska samköras med Billingers medfinansieringsutredning,
              utan att för den skull förklara varför. Men vi vet att den här
              regeringen gärna klamrar sig fast vid medfinansieringen. Citybanan
              har till exempel Västmanlands län medfinansierat med 572 miljoner.
              Då fanns det också löften om att höja kapaciteten längs Mälarbanan.
            </seg>
            <seg n="f0e94dc9">
              Nu verkar ministern nöjd med att Trafikverkets utredare har flyttat
              fram delen BarkarbyKallhäll i planeringen. Men det behövs mer.
              Och då är min fråga till infrastrukturministern: Är du nöjd med
              den delen? Har regeringen ambitionen att se till att bygga fyrspår
              längs hela sträckan TomtebodaKallhäll? Det är först då Citybanans
              kapacitet kan optimeras. Jag har inte fått svar på det, och jag
              tycker att det är väldigt tråkigt. Frågan kvarstår: Kommer det
              att bli fyrspår längs hela den sträckan?
            </seg>
          </u>
          <note type="speaker" n="4dcff794">
            Anf. 55 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-23" n="8e95e446">
            <seg n="5a93f8f7">
              Herr talman! När det gäller just infrastruktur och när jag träffar
              i stort sett hela landets olika regionala och lokala företrädare
              finns det en enormt stark önskan och längtan efter mer infrastruktur.
              Jag kan förstå det. Dessutom vill man ha långsiktighet, och man
              vill veta vad som händer över lång tid.
            </seg>
            <seg n="aeb88bf4">
              Sedan har det dykt upp en annan faktor: Vi är också beroende
              av att ha en ökad flexibilitet när det händer saker i vår omvärld
              som vi själva inte styr över. Så var det till exempel när åtgärdsplanen,
              som Pia Nilsson nämnde, hade tagits och vi såg effekterna av en
              lågkonjunktur, en ekonomisk finansiell kris, som inte fanns med
              i förutsättningarna i planeringsarbetet inför infrastrukturpropositionen
              2008. Det var plötsligt en helt annan förutsättning uppe i Norrbotten
              och i Bergslagen för hela gruvindustrin, där vi nu har fått anpassa
              oss med flexibilitet. Det är en viktig faktor som vi måste möta.
            </seg>
            <seg n="115bd161">
              När Pia Nilsson frågar mig om jag är nöjd kan jag vara väldigt
              tydlig: Nöjd det är ett begrepp som jag själv aldrig använder.
              Hon säger lite insinuant att jag skulle vara nöjd med att Trafikverket
              har flyttat fram en del. Jag har uttryckligen bett Trafikverket
              att ge förslag på vad som behöver göras, men framför allt när
              man kan göra det, för att öka kapaciteten i järnvägen. Jag har
              bett dem att titta på de områden där de särskilda flaskhalsarna
              finns. Utifrån den aspekten kan jag tycka att det är bra att de
              har valt just sträckorna kring Tomteboda, Kallhäll och Barkarby,
              för de påverkar människors möjlighet att arbetspendla otroligt
              mycket.
            </seg>
            <seg n="05901db0">
              Låt mig då också få ta de formella vägarna, eftersom jag inte
              här kan vare sig budgetförhandla eller komma med budgetpåverkande
              förslag utöver det som vi redan har fattat beslut om, och ta det
              i den proposition som jag lägger fram hösten nästa år.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="2ea592c4">
            12 § Svar på interpellation 2011/12:84 om social dumpning för
            lastbilschaufförer och åkerier
          </note>
          <note type="speaker" n="9b9ac131">
            Anf. 56 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-24" n="8e95e446">
            <seg n="6614218a">
              Herr talman! Jonas Sjöstedt belyser ett spektrum av problem som
              i sammanhanget skulle bero på att utländska åkare eller förare
              verkar i Sverige och har frågat mig vilka åtgärder jag avser att
              vidta för att komma till rätta med dessa problem.
            </seg>
            <seg n="4c360597">
              När det gäller arbets- och anställningsvillkor, vilket är frågor
              som arbetsmarknadsministern ansvarar för, kan jag ändå konstatera
              att det inte är aktuellt med någon särreglering för en specifik
              bransch. För chaufförer där svenska villkor ska gälla är det naturligtvis
              viktigt att vi upprätthåller den svenska modellen med ansvarstagande
              parter som i kollektivavtal kommer överens om rimliga villkor
              och som vakar över villkorens efterlevnad.
            </seg>
            <seg n="5798ad2d">
              När det gäller polisens arbete med tillräckliga kontroller och
              tillsyn av efterlevnad av tillstånd, vilket är en fråga justitieministern
              ansvarar för, kan jag konstatera att polisen årligen kontrollerar
              omkring 38 000 förare av tunga fordon på landets vägar och 758
              000 av de arbetsdagar som dessa förare utför.
            </seg>
            <seg n="8197f220">
              Sverige är beroende av ett väl fungerande transportsystem, och
              i det ingår utländska transportföretags och förares vägtransportarbete.
              Jag är för en fri inre marknad, där tjänster kan röra sig fritt
              över gränserna och där unionens åkare också fritt får utföra vägtransporter.
            </seg>
            <seg n="6098a1fd">
              Jag vill understryka att brott mot gällande regler inte är en
              fråga om konkurrensvillkor. Alla åkerier och chaufförer, oavsett
              nationalitet, ska följa de regler som gäller. Självklart ska även
              staten via sina myndigheter utöva den kontroll och den tillsyn
              som behövs. Från och med den 4 december utökas det straffrättsliga
              beställaransvaret från att gälla trafik utan tillstånd till att
              även gälla överträdelser av cabotagetransportregler.
            </seg>
          </u>
          <note type="speaker" n="9823b61b">
            Anf. 57 JONAS SJÖSTEDT (V):
          </note>
          <u who="jonas_sjostedt_818231" xml:id="i-048f82bbb5e2d0fb-0" n="47a61ed0">
            <seg n="28a56542">
              Herr talman och infrastrukturministern! Den här interpellationen
              gäller lönedumpning och social dumpning inom åkerinäringen i Sverige.
              Åkerinäringen själv beräknar att så mycket som 40 procent av de
              lastbilar som går på svenska vägar kommer från andra länder. Det
              handlar långt ifrån alltid om trafik som går på utlandet, utan
              det handlar till väldigt stor del om ren inrikestrafik i Sverige.
            </seg>
            <seg n="a1f1464c">
              Vi vet en del om hur dessa chaufförer har det. Vi har fått uppgifter
              om chaufförer från Makedonien som kör med en månadslön på 400
              euro i Sverige. Det är en fullständig underbetalning. Vi vet att
              många av dem bor i sina lastbilshytter i veckor i sträck, under
              väldigt torftiga förhållanden. Vi vet att många skickas i väg
              för att lasta eller lossa utan att kunna vare sig svenska eller
              engelska. De får ett sms till telefonen med en adress dit de ska
              men som de knappast vet vägen till. Det är historier om chaufförer
              som inte får hjälp med bärgning när de hamnar i problem, till
              exempel.
            </seg>
            <seg n="1c0bd5b7">
              Detta är en bransch i djup kris. Det handlar om att chaufförer
              från andra länder utnyttjas fullständigt hänsynslöst av samvetslösa
              arbetsgivare. Det handlar om att svenska lastbilschaufförer konkurreras
              ut med osjysta metoder och låga löner som vapen. Det handlar om
              att seriösa svenska åkerier som vill ha kollektivavtal, ordning
              och reda och bra miljöregler slåss för att överleva mot dem som
              missbrukar utländska chaufförer på detta sätt. Det handlar om
              att den svenska staten går miste om mångmiljonbelopp i skatteintäkter
              varje år, när åkerierna flyr ifrån att uppfylla sina skyldigheter.
            </seg>
            <seg n="6a0af592">
              Jag menar att det inte duger med det svar som infrastrukturministern
              har gett. Ni måste ta ett helhetsgrepp om detta. Problemen har
              varit kända i många år. Ni måste ha en grupp som sträcker sig
              över flera departement, även Justitiedepartementet och Arbetsmarknadsdepartementet
              där är jag helt enig och som ser till att det blir ett stopp på
              den här vilda västern i den svenska åkerinäringen.
            </seg>
            <seg n="5b34923d">
              Jag har några förslag på vad som kan göras.
            </seg>
            <seg n="ef12d254">
              Skärp reglerna för inrikestrafik och reglerna i yrkestrafiklagen
              om gott anseende, så att man får trafiktillstånd om man är en
              seriös företagare!
            </seg>
            <seg n="16cf821b">
              Gör någonting åt de falska egenföretagarna med F-skattsedlar,
              som egentligen inte är några egna företagare utan bara utnyttjas
              för att inte betala skatt och få riktiga villkor i Sverige!
            </seg>
            <seg n="550af58e">
              Skärp kontrollen och efterlevnaden längs våra vägar! Det spelar
              liten roll att polisen gör relativt många kontroller om man inte
              kontrollerar rätt saker och om åklagaren systematiskt lägger ned
              de anmälningar som kommer utan att utreda dem i botten. Vi har
              väldigt få fällande domar trots att vi har stora problem.
            </seg>
            <seg n="05981fe4">
              Slåss för ett socialt protokoll i EU:s fördrag där vi slår fast
              att svenska kollektivavtal gäller alla som arbetar i Sverige!
            </seg>
            <seg n="bcf79ac9">
              Inför en kilometerskatt som gör att man får konkurrensneutralitet
              och lika kostnader för utländska och inhemska åkerier!
            </seg>
            <seg n="5bef6875">
              Lägg ett direkt ansvar på den som använder underleverantörer
              att se till att dessa underleverantörer har sina papper i ordning
              och har kollektivavtal!
            </seg>
            <seg n="3c373ec0">
              Skärp straffsatserna för de företag som inte följer reglerna!
              Lägg ansvaret i första hand på företagen och i andra hand på chaufförerna
              som utnyttjas!
            </seg>
            <seg n="0e0fa526">
              Se till att utländska bemanningsföretag har en representant i
              Sverige som kan svara för företaget och skriva kollektivavtal!
            </seg>
            <seg n="9d2ed529">
              Det finns helt enkelt ett batteri av åtgärder regeringen kan
              ta till om den vill se till att vi får ordning och reda i den
              svenska åkerinäringen. Det kommer de seriösa åkerierna att vinna
              på, och det kommer de svenska transportarbetarna att vinna på.
              Det kommer också att innebära att vi slipper skämmas för hur lastbilschaufförer
              från andra länder behandlas på den svenska arbetsmarknaden, vilket
              vi faktiskt får göra i dag.
            </seg>
          </u>
          <note type="speaker" n="f71afd50">
            Anf. 58 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-25" n="8e95e446">
            <seg n="0ee5f087">
              Herr talman! Om man tittar på de europeiska åkarnas cabotage,
              alltså de som egentligen har tillstånd och har fått okej att utföra
              transporter inom de regler som gäller för cabotage, ser man att
              det på svenska vägar är 2 procent som utförs av utländska. När
              polisen gjort sin tillsyn och till exempel tittat på kör- och
              vilotider har det rapporterats in ungefär 25 000 förseelser när
              det gäller detta. Där har man kunnat konstatera att utländska
              förare inte är överrepresenterade.
            </seg>
            <seg n="f6b30559">
              Med detta sagt skulle jag inte vilja påstå att det inte finns
              problem många av den karaktär Jonas Sjöstedt tar upp. Jag har
              också själv varit ute och sett detta, och jag har pratat både
              med de svenska åkeriföretagen och med Transportarbetarförbundet.
              Jag har lyssnat på dem.
            </seg>
            <seg n="d1698887">
              I mitt svar, herr talman, valde jag för att tydliggöra problematiken
              att dela upp Jonas Sjöstedts frågor i en arbetsmarknadspolitisk
              del och en del med justitiekoppling. Jag har naturligtvis ansvaret
              för vad som händer på våra vägar utifrån trafiksäkerhetsskäl och
              sådant.
            </seg>
            <seg n="424835e9">
              Jag har faktiskt redan valt att ta ett sådant initiativ, för
              jag inser att det i denna fråga inte är okej att vi har denna
              fördelning. Jag är alltså redan på gång med att initiera ett sådant
              arbete. Det måste sträcka sig över flera politikområden och departementsområden,
              och vi måste ha flera myndigheter som skannar av och ser hur det
              ser ut och hur efterlevnaden är.
            </seg>
            <seg n="70de0a13">
              Jag har nämligen också tolkat det så att vi egentligen inte har
              problem med de regler som finns utan att mycket faller tillbaka
              på hur tillämpningen av dem sker. Det blir mycket det som blir
              diskussionen: Kan vi vara säkra på tillämpningen om tillsynen
              inte är som den ska? Jag har alltså detta som fokus just nu i
              alla fall.
            </seg>
            <seg n="3db7f37f">
              För några år sedan, 2008, gjorde Transportstyrelsen en egen utredning
              där man tittade på regelefterlevnaden när det gällde yrkestrafiken.
              Detta är också en dialog vi har, att det är ett arbete som kommer
              att fullföljas. Det har varit alltifrån hur det ser ut med vinterdäck,
              men även allt detta med kör- och vilotider samt hur det ser ut
              med kravet på gott anseende och sådana saker. Diskussionerna vi
              har haft med Transportstyrelsen visar att de också har som ambition
              att följa upp denna utredning.
            </seg>
            <seg n="588c1a5f">
              Jag tycker nämligen att det är viktigt att vi innan vi slänger
              oss hit och dit med siffror eller påståenden om hur saker och
              ting är måste veta exakt hur det ser ut, så att vi kan sätta in
              rätt åtgärder. Det finns dock en problematik, och jag håller med
              Jonas Sjöstedt om att det måste tas ett samlat grepp. Jag har
              sagt att jag räcker upp handen och håller i detta arbete.
            </seg>
          </u>
          <note type="speaker" n="3dbee37b">
            Anf. 59 JONAS SJÖSTEDT (V):
          </note>
          <u who="jonas_sjostedt_818231" xml:id="i-048f82bbb5e2d0fb-1" n="47a61ed0">
            <seg n="6a7c7119">
              Herr talman! Jag välkomnar detta initiativ från infrastrukturministerns
              sida, och jag hoppas att det kommer att bli ett ordentligt helhetsgrepp.
              Det behövs verkligen i den här branschen. Vi skulle applådera
              att man sätter in ett batteri av åtgärder för att komma till rätta
              med missförhållandena.
            </seg>
            <seg n="76da6ed0">
              Faktum är att vi ganska väl vet hur det ser ut på många områden.
              Jag ska ta upp två konkreta exempel.
            </seg>
            <seg n="0352312b">
              I Veddige i Skåne finns Andreassons Åkeri. De har 200 lastbilschaufförer.
              190 av dessa är F-skattade de flesta ifrån Polen. 10 av chaufförerna
              är svenskar som är anställda av ett bemanningsföretag. Är det
              rimligt att man har ett åkeri där ingen är anställd samtidigt
              som man har 200 chaufförer? Är det rimligt att man har satt i
              system att smita från sina förpliktelser både mot det svenska
              samhället och mot sina chaufförer genom att ha dem som falska
              egenföretagare? Detta vet vi sker i Sverige i dag.
            </seg>
            <seg n="dbb048b1">
              Och vi vet vem som förlorar på det här. Det är de seriösa åkerierna
              och de svenska transportarbetarna som förlorar på det, och säkert
              också de polska chaufförerna som utnyttjas på det här sättet.
            </seg>
            <seg n="41114855">
              Vad kan man göra åt det här? Ja, vi kan titta på Holland. Holland
              har skärpt reglerna på området. Enligt holländsk lag ska man vara
              anställd när man kör åt ett åkeri och därmed ha ett avtal. Om
              man som undantag använder en underleverantör ska den ha sina egna
              tillstånd i ordning och ha egna fordon. Vi kan kopiera den holländska
              modellen om vi vill.
            </seg>
            <seg n="f74c60a4">
              I Finland och även i andra länder har man ett beställaransvar
              som gör att man är skyldig att se till att den man hyr in verkligen
              efterlever de krav som man ställer. Men det här har ju fått löpa
              i Sverige, och därför har vi fått de här missförhållandena.
            </seg>
            <seg n="33fde555">
              Jag kan ta ett annat konkret exempel. Vi hade nyligen ett rättsfall
              med Frode Laursens polska åkeri. Han kör i praktiken inrikestrafik,
              också med polska chaufförer, i Sverige. Men han vann i rättegången
              därför att lagstiftningen inte var stark nog. Nu har den ändrats.
              Jag menar att här måste regeringen vara på tårna och se till att
              den nya lagstiftningen blir effektiv så att man inte konsekvent
              kan bedriva en sorts olaglig inrikestransport i Sverige med utländska
              fordon och utländska chaufförer.
            </seg>
            <seg n="230e2a4e">
              Vi vet ganska mycket om hur den här branschen fungerar.
            </seg>
            <seg n="c005b843">
              Vi vet att i Tyskland har man en effektivare övervakning på vägarna
              av lastbilstrafiken. Man har en speciell myndighet som arbetar
              med de här frågorna. Jag skulle vilja gå så långt som att säga
              att polisen i Sverige delvis har gett upp, därför att vi ser att
              det här drivs inte vidare. Det behövs ett ökat tryck både i övervakningsarbetet
              och i sanktionsmöjligheterna, framför allt mot de oseriösa ägarna
              till fordonen, så att det blir kännbart att inte följa svensk
              lagstiftning på området. Sverige har låga sanktioner jämfört med
              andra EU-länder. På det här området är EU-rätten inte ett hinder.
              Här finns det möjligheter att ha hårdare krav, bland annat på
              detta med gott anseende som ministern nämnde. Men det är någonting
              som vi inte använder i relation till arbetsrätten i dag i yrkestrafiklagen
              i Sverige, och det menar jag att vi har alla möjligheter att göra.
            </seg>
            <seg n="fbd75193">
              Låter vi det här löpa är risken dels att den redan höga arbetslösheten
              bland svenska chaufförer ökar, dels att svensk seriös åkerinäring
              slås ut ännu mer än vad den gör i dag. Det är ett tungt ansvar
              att ta.
            </seg>
            <seg n="f195aec1">
              Det här handlar inte om fri marknad eller inte fri marknad. Det
              handlar om att motverka oseriös företagsamhet och direkt lönedumpning
              och social dumpning. Först när man har lika villkor kan man tala
              om en marknad som faktiskt fungerar, och här är marknaden satt
              ur spel. Det här är en svår marknadsstörning, det är en direkt
              lönedumpning och det är ett fruktansvärt missbruk av personer
              som är tvingade av dåliga sociala förhållanden i sina hemländer
              att komma hit och arbeta och göra det under väldigt torftiga förhållanden.
              De tjänar lite, är otrygga, är borta från sina familjer och upplever
              inte, tror jag, något stöd från det svenska samhället i den utsatta
              situationen. Det är hög tid att vi gör något åt det, herr talman.
            </seg>
          </u>
          <note type="speaker" n="7759b0e0">
            Anf. 60 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-26" n="8e95e446">
            <seg n="b05a6874">
              Herr talman! Jonas Sjöstedt nämnde några saker i sitt inlägg
              om problematiken som kan uppstå när man anlitar till exempel ett
              bemanningsföretag eller när man anställer utländska åkare. Just
              det här är inte olagligt, men frågan är hur man utnyttjar det
              i stället för att nyttja det. Den frågeställningen är naturligtvis
              relevant.
            </seg>
            <seg n="e4440fd5">
              Jag vill påminna igen om beställaransvaret. Som jag sade inledningsvis
              börjar det gälla från och med den 4 december även i Sverige. Det
              är otroligt viktigt med information och kunskap om att den som
              beställer också kan bli straffad om han eller hon inte tänker
              efter före. Det är någonting nytt.
            </seg>
            <seg n="5986e2a1">
              I sammanhanget har det många gånger gjorts jämförelser med Tyskland
              som har en speciell myndighet inkopplad på alltihop. När jag har
              pratat med åkeribranschens företrädare har det också kommit upp
              som ett förslag. Egentligen kanske det inte handlar om myndigheten
              i sig, men jag tycker att det är ett gott exempel på hur man kan
              ta tag i problemet genom att ha mer samordning från olika delar.
              Det kanske inte är en myndighet i sig som vi behöver ha utan mer
              det som den skulle kunna göra. Det är det som man är ute efter,
              och jag tror att det är riktigt.
            </seg>
            <seg n="255778b2">
              När det gäller kravet på gott anseende är det så att om man ska
              utöva yrkesmässig trafik och inte längre uppfyller det som gäller
              utan har gjort allvarliga och upprepade överträdelser, till exempel
              vad gäller löner och anställningsförhållanden, har man inte längre
              ett gott anseende, det som ställs som krav. Då kan de facto Transportstyrelsen
              dra in tillståndet.
            </seg>
            <seg n="de78ff55">
              Jag har frågat Transportstyrelsen och fått svaret att det inte
              är så många tillstånd som dras in, utan när de försvinner kanske
              det är för att någon har slutat eller av andra skäl inte längre
              finns kvar i yrkesmässig trafik. Då är frågan om det finns ett
              mörkertal eftersom polisen inte upplever att det är någon idé
              att anmäla vidare till åklagare, därför att åklagare lägger ned
              ärendet och det då inte heller kommer vidare till Transportstyrelsen.
              Det tycker jag känns angeläget att veta, även om vi tror oss veta.
              Men jag tror att vi verkligen skulle behöva veta.
            </seg>
            <seg n="73205be8">
              Jag upprepar att det är viktigt att vi tar tag i den här frågan.
              Jag kommer att hålla i den. Och vi ska göra den bred, för den
              spänner verkligen över många områden. Jag är inte heller tillfreds
              med den situation som är. Samtidigt vill jag inte ta bort möjligheten
              till cabotage, för det är i grunden det effektiva och smarta sättet
              att använda våra transporter över landgränser för att slippa tomtransporter.
            </seg>
            <seg n="643dc905">
              Det är en utmaning som vi står inför av många skäl.
            </seg>
          </u>
          <note type="speaker" n="8fc7627a">
            Anf. 61 JONAS SJÖSTEDT (V):
          </note>
          <u who="jonas_sjostedt_818231" xml:id="i-048f82bbb5e2d0fb-2" n="47a61ed0">
            <seg n="4607dedf">
              Herr talman! Jag är helt överens med ministern när det gäller
              cabotagereglerna. Cabotage är i sig bra. Lastbilarna ska inte
              gå tomma på våra vägar. Problemet är om man dumpar priserna för
              mycket och om alltför mycket av åkerinäringen blir på en spotmarknad
              och inte i linjetrafik. Då används de här resurserna inte bra
              nog. Cabotagereglerna tror jag kan vara okej som de är. Men frågan
              är: Efterlevs de i dag? Och vi vet att svaret till stor del är:
              Sannolikt inte.
            </seg>
            <seg n="52fddd96">
              Jag välkomnar och ser det som ministern har sagt här om att ta
              ett helhetsgrepp som ett löfte, och jag hoppas att det kommer
              att gripa över hela området. En nyckel här är att ta tag i det
              falska egenföretagandet. F-skattsedlar ska man ha i vissa fall,
              men ett anställningsförhållande ska inte ersättas med F-skattsedel.
              Gör man ingenting åt detta kommer man inte att ändra den grundläggande
              obalans som finns, att de utländska åkarna betalar en bråkdel
              av de sociala avgifter och den skatt som de ska betala i Sverige.
              Även stora speditionsfirmor och åkerier i Sverige har satt det
              här i system i dag, så jag skulle vilja uppmana ministern att
              ta med detta med det falska egenföretagandet.
            </seg>
            <seg n="ae9691e1">
              Det är riktigt att regeln om gott anseende finns. Den är bra,
              men den används alldeles för lite, framför allt i relation till
              arbetsrätten. Jag menar att om man är snabb där och använder den
              konsekvent är det en möjlighet att gynna de seriösa och långsiktiga
              företagarna på de oseriösas bekostnad.
            </seg>
            <seg n="0749bdc2">
              När det sedan gäller att ha en särskild myndighet är inte jag
              heller säker på att det är det bästa. Det kan hända att vi hittar
              en egen lösning som passar bättre i Sverige och som är mycket
              mer effektiv här. Men det intressanta är ändå att vi kan titta
              på Nederländerna som är en stor åkarnation. Vi kan titta på Tyskland
              och på Finland och se att man där har funnit lösningar på de här
              problemen, därför att det här har fått gå alldeles för långt i
              Sverige.
            </seg>
            <seg n="8cd2dc75">
              När det gäller beställaransvaret är det viktigt att det är så
              heltäckande som möjligt, att det också gäller de arbetsrättsliga
              reglerna, och att man följer upp det sedan.
            </seg>
            <seg n="a1309454">
              Med detta, herr talman, vill jag tacka infrastrukturministern
              för debatten. Jag tolkar den som att hon är väl medveten om problemen,
              att initiativen är på gång och att man kommer att samarbeta mellan
              departementen för att kunna lösa det här. Och jag ser fram emot
              de initiativ som kommer, så kan vi diskutera hur vi utformar reglerna
              på bästa sätt, för det får vara slut med utnyttjandet av utländska
              chaufförer på de svenska vägarna. Vi ska gynna en seriös, långsiktig
              och bra åkerinäring i Sverige.
            </seg>
          </u>
          <note type="speaker" n="a6d51e0c">
            Anf. 62 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-27" n="8e95e446">
            <seg n="540f71da">
              Herr talman! Jag skulle vilja lägga till att det pågår ett arbete
              också i trafikutskottet här i riksdagen. Vad jag har förstått
              finns alla partier med i en parlamentarisk arbetsgrupp som just
              tittar på erfarenheterna från de olika länder som Jonas Sjöstedt
              nämnde. Det är viktigt att också få ta del av det arbetet, och
              det har vi väl full möjlighet att göra.
            </seg>
            <seg n="b81eff7c">
              Jag avslutar med att säga: Ja, Jonas Sjöstedt, du kan ta det
              som ett löfte. Vi har redan påbörjat hur vi ska lägga upp det
              hela. Det kommer inte att vara superenkelt, och det kommer inte
              att vara färdigt i morgon. Men det känns angeläget att titta på
              detta brett och ordentligt. Jag tror inte att frågan kommer att
              försvinna om vi inte gör det.
            </seg>
            <seg n="51864ee2">
              Jag är inte heller nöjd med hur situationen ser ut där ute. Det
              ska fungera bra för både svenska och utländska åkare, och ingen
              ska vara osjyst. Det ska gälla lika för alla.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="a01315e7">
            13 § Svar på interpellation 2011/12:88 om en konkurrenskraftig
            kollektivtrafik
          </note>
          <note type="speaker" n="ddf27907">
            Anf. 63 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-28" n="8e95e446">
            <seg n="18b97ec6">
              Herr talman! Anders Ygeman har frågat mig vilka åtgärder jag
              tänker vidta för att ge fler möjlighet att åka kollektivt till
              rimliga kostnader.
            </seg>
            <seg n="58d9c8c9">
              Kollektivtrafiken är viktig för människors rörlighet i samhället.
              En av preciseringarna av det transportpolitiska funktionsmålet
              anger att förutsättningarna för människor att välja kollektivtrafik
              bör förbättras. För många barn och ungdomar är kollektivtrafiken
              särskilt viktig, till exempel för att kunna delta i fritidsaktiviteter
              eller besöka släkt och vänner.
            </seg>
            <seg n="23d26c5f">
              Den lokala och regionala kollektivtrafiken är ett ansvar för
              kommuner och landsting. Ansvaret innebär att de ska definiera
              hur den allmännyttiga kollektivtrafiken ska utformas i respektive
              län och hur mycket biljetterna ska kosta för resenärerna. När
              sådana beslut fattas måste kommuner och landsting naturligtvis
              göra avvägningar mot andra kommunala uppgifter de är ålagda att
              utföra. Dessutom måste de behöriga kollektivtrafikmyndigheterna
              göra avvägningar mellan utbud, kvalitet och biljettpris i syfte
              att skapa bästa möjliga kollektivtrafik.
            </seg>
            <seg n="001d29d7">
              Den ökning av biljettpriserna som Anders Ygeman tar upp i sin
              interpellation bör ses mot bakgrund av att det runt om i landet
              gjorts stora investeringar i förbättrad kollektivtrafik. Människor
              har olika möjlighet att bära ökade kostnader. Därför är priset
              för kollektivtrafik som regel lägre för barn och ungdomar än för
              vuxna.
            </seg>
            <seg n="307a3518">
              På senare år har regering och riksdag fattat flera beslut som
              innebär förbättrade förutsättningar för kollektivtrafik. Som exempel
              kan nämnas beslut om stora infrastruktursatsningar och om en ny
              kollektivtrafiklag. Jag har för avsikt att fortsätta att arbeta
              för att människors möjlighet att välja kollektivtrafik förbättras.
            </seg>
          </u>
          <note n="19628cd2">
            Då Anders Ygeman, som framställt interpellationen, anmält att
            han var förhindrad att närvara vid sammanträdet medgav talmannen
            att Börje Vestlund i stället fick delta i överläggningen.
          </note>
          <note type="speaker" n="d0a44ad7">
            Anf. 64 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-5" n="3cb05d26">
            <seg n="0bc61a14">
              Herr talman! Jag tackar för svaret även om det kanske finns lite
              att diskutera i denna fråga. Sverige är ett rikt land. Trots det
              lever i dag över 220 000 barn i fattigdom. Dessa barn växer upp
              i familjer där pengar till det allra nödvändigaste ofta saknas.
              De stängs ute från skolresor, biobesök och annat som deras kompisar
              kan delta i. Barnfattigdom innebär också att samhället förlorar
              när alla inte får vara med och inte får komma till sin rätt. Därför
              vill jag att alla barn ska få bättre uppväxtvillkor.
            </seg>
            <seg n="d21476a9">
              Det här borde kanske vara en fråga för socialministern, barn-
              och äldreministern eller för något annat departement. Men precis
              som i många andra frågor är det här lite mer sammansatt. Är matpriserna
              för höga talar man med jordbruksministern om det. Men i detta
              fall handlar det om kollektivtrafiken.
            </seg>
            <seg n="04d829c1">
              Vinnova har tittat på detta. Sedan 1985 har priset på kollektivtrafik
              ökat med 106 procent. Under samma period har bensinpriset ökat
              med 20 procent. Tidningen Råd &amp; Rön har tittat på samma sak och
              också mätt under en period. Kollektivtrafikpriset hade då ökat
              med 84 procent medan konsumentprisindex ökat med 16 procent. Det
              säger något.
            </seg>
            <seg n="a4867c97">
              Statsrådet konstaterar mycket riktigt i sitt svar att för barn
              och unga är kollektivtrafiken ofta det bästa sättet att ta sig
              fram. Många barn har inte föräldrar som kan skjutsa dem till aktiviteter
              utan är hänvisade till kollektivtrafiken. Det finns ofta inget
              alternativ.
            </seg>
            <seg n="2f4143e6">
              Jag delar statsrådets uppfattning att detta i huvudsak är ett
              ansvar för kommuner och landsting som på olika sätt bedriver kollektivtrafiken
              runt om i vårt land. Vi kan dock inte bortse från att regering
              och riksdag har ett övergripande ansvar för att Sverige har en
              bra kollektivtrafik.
            </seg>
            <seg n="ac0cc3b1">
              Statsrådet säger att det har gjorts stora investeringar i kollektivtrafiken,
              och därför har biljettpriserna kanske höjts lite mer än de borde.
              Det räcker inte som försvar när vi talar om barn som inte kan
              använda sig av kollektivtrafiken för att det är för dyrt.
            </seg>
            <seg n="7910026b">
              Jag har mött det flera gånger i mitt arbete i handikapprörelsen.
              Det finns de som får avstå från att köpa busskort för att de helt
              enkelt inte har råd. I stället får de hanka sig fram på något
              sätt.
            </seg>
            <seg n="903b066c">
              Det här gäller naturligtvis olika grupper. Det handlar inte bara
              om handikappade eller familjer med ensamstående mammor som har
              det besvärligt ekonomiskt. Det kan också handla om medelklassfamiljer.
              Jag återkommer till det i mitt nästa inlägg.
            </seg>
            <seg n="89034649">
              Vilka konkreta åtgärder kan statsrådet tänka sig att vidta för
              att göra det möjligt för dessa grupper att ta del av kollektivtrafiken?
            </seg>
          </u>
          <note type="speaker" n="9687ef66">
            Anf. 65 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-29" n="8e95e446">
            <seg n="c59eaaee">
              Herr talman! Frågeställningen är både enkel och svår eftersom
              prissättning och planering är en fråga som varken regering eller
              riksdag ansvarar för. Det är upp till regionerna, landstingen
              och kommunerna som har ansvar för kollektivtrafiken. Där görs
              också prioriteringar som att ge barn fria skolkort som utan kostnad
              eller mot ett smärre tillägg kan kompletteras med eftermiddagsresor.
            </seg>
            <seg n="7b661c42">
              I interpellationen nämndes Helsingfors som exempel. Där har vuxenpriset
              höjts med 100 kronor från 690 till 790 kronor. Det gjordes efter
              fyra år utan höjningar. Mandatperioden innan gjordes motsvarande
              höjning, och den höjningen gällde också i fyra år. Priset för
              barn, unga och äldre är fortsatt reducerat.
            </seg>
            <seg n="057c2fa3">
              Handlar det om kollektivtrafik eller barnfattigdom? Båda sakerna
              är angelägna, och i slutändan hänger de ihop. Vad kan regeringen
              konkret göra? Viktigt är att se till att fler människor har ett
              arbete, kan försörja sig själva och de sina och får behålla mer
              av sina pengar.
            </seg>
            <seg n="1d8de62a">
              Börje Vestlund sade inledningsvis att om man talar om höjda matpriser
              skulle man ställa frågan till landsbygdsministern. Hade frågan
              ställts skulle landsbygdsministern nog ha svarat att matpriserna
              inte har ökat på 18 år. Just det exemplet var alltså bra ur ett
              barnfattigdomsperspektiv.
            </seg>
            <seg n="b41c838a">
              Svensk Kollektivtrafik har tagit på sig ett stort ansvar för
              hur man kan jobba för en fördubbling av antalet personer som åker
              kollektivt, och det är bra ur ett underifrånperspektiv.
            </seg>
            <seg n="114f012b">
              Man gör ett viktigt arbete när det gäller barn. Det ska bli enklare
              att både sätta priser och över tid hitta ett enkelt och smidigt
              betalsystem oavsett var i landet man åker. Man ska definiera var
              gränsen går för när man är barn respektive vuxen. Det ser olika
              ut i landet, och kostnaden varierar därför beroende på var man
              bor.
            </seg>
            <seg n="22ba008b">
              Det handlar om ett rättviseperspektiv men också ett praktiskt
              perspektiv när vi ska tänka vidare på kollektivtrafiken.
            </seg>
            <seg n="c5fd4064">
              Det handlar också om att få människor att åka mer kollektivt,
              och jag tror att vi ska börja med barnen. Det är dyrt att skjutsa
              om man har bil, men även av andra skäl är det bättre att använda
              kollektivtrafik. Dock måste våra skolvägar bli säkrare och busshållplatserna
              vara säkra när barnen kliver på och av bussen så att föräldrarna
              känner trygghet och vill låta sina barn åka kollektivt. Det är
              alltså mycket som hänger ihop, och det är bland annat detta vi
              jobbar med.
            </seg>
          </u>
          <note type="speaker" n="70cc01f7">
            Anf. 66 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-6" n="3cb05d26">
            <seg n="68ea0f74">
              Herr talman! Jag delar uppfattningen att man inte löser barnfattigdomen
              genom att sänka biljettpriserna i kollektivtrafiken. Det är jag
              fullt medveten om. Statsrådet har också helt rätt när det gäller
              matpriserna. Jag tog det som ett exempel. Om jag hade velat diskutera
              höjda matpriser hade jag väl gjort det.
            </seg>
            <seg n="725456bd">
              Jag delar naturligtvis också statsrådets uppfattning att det
              viktigaste medlet mot barnfattigdomen är att se till att ha en
              aktiv arbetsmarknadspolitik för att minska arbetslösheten. Nu
              finns det ju flera fall där man till och med heltidsarbetar och
              ändå inte klarar ekonomin av olika skäl. Det andra exemplet som
              jag ville ta upp är medelklassfamiljen som kanske har ett handikappat
              barn som man måste vara hemma med ofta. Jag hade tidigare en debatt
              med socialministern om detta. Man betraktas inte som allvarligt
              sjuk, men plötsligt blir ekonomin sämre och sämre. Då kanske det
              är busskortet eller SL-kortet, om man bor i Helsingfors, som man
              avstår från.
            </seg>
            <seg n="bb293399">
              Helsingforssregionen nämns i interpellationen. Man kan jämföra
              med Helsingforss finanslandstingsråds kommentar när det gällde
              höjningen av SL-kortet. Han påstod att det kostar ett par chipspåsar
              i månaden. De här familjerna har inte ens råd med en chipspåse,
              ännu mindre med två chipspåsar. Då blir det lite komplicerat.
              Vad ska man avstå från? Det är bekymret.
            </seg>
            <seg n="f5589f6d">
              Som statsrådet säger är det inte vi i riksdagen och regeringen
              som fastställer priserna i kollektivtrafiken, men vi kan ge tydliga
              signaler. Det har man gjort förr från det här huset och från Regeringskansliet.
              Det kan vi fortsätta att göra om vi har en ambition att se till
              att man inte löser en fråga bara inom ett politikområde. Det är
              mycket som behöver göras för de här barnen på det sociala området
              och på skolområdet. Men det här är en utgift för familjen varje
              månad. Det är viktigt att se över vad man kan göra från transportpolitiskt
              håll. När man jobbar med transportpolitik kommer man plötsligt
              på att det inte bara handlar om betong, asfalt och plåt utan också
              om mjuka frågor. Man får väl säga att det här är en mjuk transportpolitisk
              fråga som är oerhört viktig för att familjer ska kunna leva ett
              någorlunda drägligt liv.
            </seg>
            <seg n="3db9d24d">
              Jag förstår att man inte kan säga till svensk kollektivtrafik
              att de måste rätta till detta. Vilka signaler skulle man kunna
              sända ut? Det här är trots allt ett problem.
            </seg>
          </u>
          <note type="speaker" n="081d1be5">
            Anf. 67 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-30" n="8e95e446">
            <seg n="513578ef">
              Herr talman! Börje Vestlund tar upp en intressant fråga. Det
              är roligt att jobba med infrastruktur och transporter eftersom
              det berör människors vardagsliv och arbetsliv. De transportpolitiska
              målen handlar om att vi ska ha möjlighet till ökad tillväxt och
              effektivitet. Det finns också funktionsmål och hänsynsmål. Det
              handlar om tillgänglighet. Börje Vestlund nämnde personer som
              har någon form av funktionsnedsättning. Hur kan infrastruktur
              och transporter vara ett verktyg för att de ska kunna vara delaktiga
              i samhället?
            </seg>
            <seg n="3618f5e2">
              När det gäller barn och unga handlar det om hur de tar sig från
              dörr till dörr. Hur planerar vi gång- och cykelvägar? Det ligger
              i vår planprocess i dialog med kommuner och regioner. Det handlar
              om hur vägen till busshållplatsen ser ut. I planerandet av nya
              vägar och avfarter måste vi tänka på människors möjlighet att
              vara delaktiga. Det gäller också tågperronger med mera.
            </seg>
            <seg n="57fc257f">
              Många regioner och landsting har inte bara reducerade priser,
              utan när en hel familj ska ut och resa betalar medföljande barn
              ingenting alls. Det är också ett sätt att uppmuntra. Inte minst
              ur trängsel- och miljöperspektiv behöver vi förmå fler att välja
              kollektivtrafiken. Den måste kännas trygg och säker. Det gäller
              därför att börja redan med de låga åldrarna. På så sätt kan man
              säga att vi sänder ut signalen att det ska hänga ihop från den
              yngsta till den äldsta. Man jobbar sedan lokalt och regionalt
              för att leverera verktygen. Man kan säkert göra mer.
            </seg>
            <seg n="3e587656">
              Genom de kontakter jag har känns det som om man har det perspektivet.
              Om vi ska ha påfyllnad av kollektivtrafikresenärer måste vi börja
              med barnen.
            </seg>
          </u>
          <note type="speaker" n="38687218">
            Anf. 68 BÖRJE VESTLUND (S):
          </note>
          <u who="borje_vestlund_6206fd" xml:id="i-cdd0f961c8f98b86-7" n="3cb05d26">
            <seg n="24383b07">
              Herr talman! Jag delar i stort den uppfattningen. En viktig uppgift
              som egentligen inte har med den här interpellationen att göra
              är att se till att barn och handikappade kan använda kollektivtrafiken
              mycket mer. Det är en viktig uppgift för hela samhället.
            </seg>
            <seg n="5c445043">
              Det finns de som inte har råd att resa och som kanske får avbryta
              en fritidsaktivitet för att familjen inte har råd med kortet eller
              biljetterna i kollektivtrafiken. Därför måste vi fundera på om
              man inte ska sända ut signalen att priset är viktigt. Det är en
              viktig fråga tillsammans med allt annat. Allt har en prislapp.
              Statsrådet och jag skulle nog klara av att köpa ytterligare ett
              kort, kanske till och med två, i kollektivtrafiken. Men en höjning
              med en ynka tjugolapp kan för en del vara avgörande för om de
              har råd. Vi vet att det finns familjer som inte klarar av det.
              Det finns absolut inga marginaler. De kanske varje månad måste
              räkna på hur de ska ha råd att äta ordentlig mat ett par gånger
              i veckan. De familjerna är uteslutna här.
            </seg>
            <seg n="4e11e27b">
              Vilka drabbas mest av detta? Naturligtvis är det barnen. Har
              vi råd med det, statsrådet? Måste inte barnen vara en huvudpart
              för oss? Det ansvaret måste regering och riksdag ta, oavsett vem
              som har ansvaret.
            </seg>
          </u>
          <note type="speaker" n="5f48372a">
            Anf. 69 Statsrådet CATHARINA ELMSÄTER-SVÄRD (M):
          </note>
          <u who="catharina_elmsäter-svärd_minister_2010" xml:id="i-1f82205440d1fde9-31" n="8e95e446">
            <seg n="d7dbed96">
              Herr talman! Jag vet att många kommunala företrädare och landstingsföreträdare
              ofta markerar självstyrelseprincipen. Å andra sidan, om staten
              för på dem någonting, brukar de hävda finansieringsprincipen.
              Detta brukar vara en ständig balansgång.
            </seg>
            <seg n="f72b8d2f">
              Landstingen gör naturligtvis de överväganden som de måste göra.
              Bland annat därför har i stort sett alla landsting som har busskort
              valt att hälften lite mer eller lite mindre av kostnaden för månadskorten
              i kollektivtrafiken ska betalas gemensamt. Resten står den enskilde
              som köper kort för. Man brukar också kunna uppmuntra den som reser
              mycket att varje resa blir billigare, och man pekar särskilt ut
              att man har ett rabatterat pris för just barn och ungdomar. Det
              gör man utifrån perspektivet att människor ska kunna bära sina
              kostnader ungefär utifrån den förmåga som de har.
            </seg>
            <seg n="3a824ef0">
              Jag tror i alla fall att det är viktigt att ha med sig det perspektiv
              som Börje Vestlund här har tagit upp. Vad kan vi göra på varje
              område? Det är därför som skolan har haft en ganska aktiv debatt
              om huruvida man ska ha rätt eller inte att ta ut avgifter för
              sådant som går utöver det vanliga. Det har varit en del av det
              andra.
            </seg>
            <seg n="26d52214">
              Det som jag kan vara med och göra här gäller det hänsynsmål och
              det funktionsmål som vi har satt upp om att man ska ha möjlighet
              att ta sig fram tryggt och säkert oavsett vem man är.
            </seg>
          </u>
          <note n="6ee0f7da">
            Överläggningen var härmed avslutad.
          </note>
          <note n="a8367f15">
            14 § Bordläggning
          </note>
          <note n="1713c824">
            Anmäldes och bordlades
          </note>
          <note n="3af7a1e6">
            15 § Kammaren åtskildes kl. 12.30.
          </note>
          <note n="ae000b0c">
            Förhandlingarna leddes
          </note>
          <note n="2e48c46a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
