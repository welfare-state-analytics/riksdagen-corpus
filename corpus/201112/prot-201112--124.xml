<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--124</head>
          <docDate when="2011-06-05">2011-06-05</docDate>
        </div>
      </front>
      <body>
        <div>
          <note n="dcb52ef3">
            ﻿
          </note>
          <note n="0019485b">
            Riksdagens protokoll
          </note>
          <note n="f0293836">
            2011/12:124
          </note>
          <note type="date" n="61db3b0f">
            Tisdagen den 5 juni
          </note>
          <note n="b38480f6">
            Kl. 13:00 - 14:14
          </note>
          <note n="8358e2bf">
            1 § Justering av protokoll
          </note>
          <note n="e09d9875">
            Justerades protokollet för den 30 maj.
          </note>
          <note n="7d2d8df6">
            2 § Avsägelse
          </note>
          <note n="a935fbff">
            Andre vice talmannen meddelade att Lotta Finstorp (M) avsagt
            sig uppdraget som suppleant i socialutskottet.
          </note>
          <note n="dae4071b">
            Kammaren biföll denna avsägelse.
          </note>
          <note n="ff946806">
            3 § Anmälan om inkomna uppteckningar från EU-nämndssammanträde
          </note>
          <note n="cbc74733">
            Andre vice talmannen anmälde att uppteckningar från EU-nämndens
            sammanträde fredagen den 11 maj inkommit.
          </note>
          <note n="687f3c43">
            4 § Anmälan om fördröjda svar på interpellationer
          </note>
          <note n="d84ec033">
            Till riksdagen hade inkommit följande skrivelser:
          </note>
          <note n="8aad40d6">
            Interpellation 2011/12:388
          </note>
          <note n="4287cf3a">
            Interpellation 2011/12:388 Israels ockupation av Palestina och
            konsekvenserna därav
          </note>
          <note n="0fd7d53e">
            Interpellationen kommer att besvaras torsdagen den 28 juni 2012.
          </note>
          <note n="8a69c447">
            Skälet till dröjsmålet är resor.
          </note>
          <note n="f4734db7">
            Fredrik Jörgensen
          </note>
          <note n="93c5efae">
            Interpellation 2011/12:389
          </note>
          <note n="da520095">
            Interpellation 2011/12:389 Israels agerande mot Palestina
          </note>
          <note n="0fd7d53e">
            Interpellationen kommer att besvaras torsdagen den 28 juni 2012.
          </note>
          <note n="8a69c447">
            Skälet till dröjsmålet är resor.
          </note>
          <note n="f4734db7">
            Fredrik Jörgensen
          </note>
          <note n="d15b2129">
            Interpellation 2011/12:420
          </note>
          <note n="627615c9">
            Interpellation 2011/12:420 Bostadsfrågor
          </note>
          <note n="f2561ca3">
            Interpellationen kommer att besvaras den 20 juni 2012.
          </note>
          <note n="6a997792">
            Skälet till dröjsmålet är redan inbokade engagemang.
          </note>
          <note n="7c573d06">
            Marianne Jenryd
          </note>
          <note n="d3aa8bfc">
            5 § Hänvisning av ärenden till utskott
          </note>
          <note n="fc34cae6">
            Föredrogs och hänvisades
          </note>
          <note n="d295b63a">
            (Ersätter rapporten Riksrevisorernas årliga rapport 2012 som
            bordlades tisdagen den 29 maj.)
          </note>
          <note n="cc9aba6f">
            6 § Förnyad bordläggning
          </note>
          <note n="570bbaa3">
            Föredrogs och bordlades åter
          </note>
          <note n="3b6465b4">
            7 § Svar på interpellation 2011/12:366 om en modern polisutbildning
          </note>
          <note type="speaker" n="ca5482d8">
            Anf. 1 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-39178fa6945a3751-0" n="996c00b7">
            <seg n="089b1662">
              Herr talman! Carina Adolfsson Elgestam har frågat mig hur jag
              avser att säkra kvaliteten på den framtida polisutbildningen i
              Växjö.
            </seg>
            <seg n="96497099">
              Låt mig först säga att det är naturligt att antalet studenter
              på polisprogrammet varierar mellan olika år. Polisutbildningen
              vid Linnéuniversitetet i Växjö genomförs som en uppdragsutbildning
              på uppdrag av Rikspolisstyrelsen, och efterfrågan på polisstudenter
              beror på hur efterfrågan ser ut hos den enda arbetsgivaren, polisen.
              Regeringens mål om 20 000 poliser är uppfyllt, och antalet poliser
              ska nu ligga kvar på den nivån. Efterfrågan på nyutexaminerade
              polisassistenter kommer därför troligen att ligga på en jämnare
              nivå och bli mer förutsebar de kommande åren.
            </seg>
            <seg n="643924a4">
              När det gäller kvaliteten på polisutbildningen som bedrivs i
              Växjö har jag inte fått några indikationer på att kvaliteten skulle
              vara ifrågasatt av vare sig studenter, lärare eller polismyndigheter,
              tvärtom.
            </seg>
            <seg n="91a446c5">
              Avslutningsvis vill jag poängtera att det ankommer på Rikspolisstyrelsen
              att tillsammans med lärosätena säkerställa att innehållet i polisutbildningen
              hela tiden utvecklas för att möta omgivningens förväntningar och
              krav.
            </seg>
          </u>
          <note type="speaker" n="e971c3a3">
            Anf. 2 CARINA ADOLFSSON ELGESTAM (S):
          </note>
          <u who="carina_adolfsson_elgestam_ea0148" xml:id="i-ba43ea36bc4592d4-0" n="85b19094">
            <seg n="c18cd236">
              Herr talman! Denna interpellationsdebatt handlar om två saker.
              Det ena är att det är dags att skapa en modern polisutbildning.
              Polisutbildningen måste bli en högskoleutbildning för att klara
              framtidens brottsutmaningar. Med den utvecklingsmöjligheten kan
              vi skapa en bättre kvalitet och få bättre möjligheter för forskning
              på området. Det andra gäller antalet utbildningsplatser, i det
              här fallet i Växjö.
            </seg>
            <seg n="01242fcb">
              Mot bakgrund av detta känns ministerns svar lite slentrianmässigt.
              Det funkar bra, och med detta är ministern och regeringen nöjd.
            </seg>
            <seg n="c7f946d7">
              Jag kan då inte låta bli att säga att ministern inte på något
              sätt försöker sätta sig in i hur det är att bedriva en uppdragsutbildning
              där antalet studenter varierar. Den ena terminen har man 216 studenter.
              Nästa termin har man kanske 150 studenter. Vid förra intaget vi
              tar Växjö som exempel var det 75 studenter.
            </seg>
            <seg n="9e993a9e">
              Det kan låta som att det inte är så konstigt och att det bara
              är att anpassa kostymen till antalet studenter. Men så enkelt
              är det inte. När man har studenter måste man ha lärare och klara
              kompetensen. Det är klart att man vill ha den bästa kompetensen
              till sina utbildningsplatser, de bästa lärarna. Men vilka lärare
              är det då som söker sig till den här typen av utbildningar, när
              man inte vet om man nästa termin kommer att ha något jobb över
              huvud taget? Det hade varit väldigt intressant om ministern över
              huvud taget omnämnt det i sitt svar. Hur ska man kunna bedriva
              en bra utbildning när det går så mycket upp och ned?
            </seg>
            <seg n="590a30e0">
              Det finns naturligtvis även annan utbildning där antalet platser
              varierar, som i grundskolorna. När våra barn ska börja första
              klass går det upp och ned hur många ungar det är som börjar. Skillnaden
              är bara att man då vet sex år i förväg på ett ungefär hur det
              är. I det här fallet får man besked sju åtta månader innan terminen
              börjar om hur många platser man har, och så ska man anpassa kostymen.
              Det känns inte som att detta ger trygghet och säkerhet för vare
              sig studenterna eller dem som genomför uppdragsutbildningen.
            </seg>
            <seg n="61fb7895">
              Ministern borde väl ändå det minsta lilla kunna erkänna att det
              finns en problematik här. Det är inte för att det skulle vara
              något stort problem allmänt med utbildningen, vilket man kan uttolka
              i det svar som ministern gett, utan frågan är snarare: Hur löser
              vi problematiken över tid, så att vi har kompetent personal som
              vill vara kvar på våra utbildningsplatser för att studenterna
              ska få den bästa möjligheten?
            </seg>
            <seg n="1e970e11">
              En polis utbildas i två år, det vill säga fyra terminer. Den
              femte terminen är de aspiranter. När man är aspirant är man ute
              i den tuffa verkligheten.
            </seg>
          </u>
          <note type="speaker" n="25e2f559">
            Anf. 3 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-39178fa6945a3751-1" n="996c00b7">
            <seg n="8ada7580">
              Herr talman! Interpellationen styr det svar man får. Frågan i
              interpellationen var hur man skulle säkra kvaliteten på utbildningen
              i Växjö.
            </seg>
            <seg n="4e6ba6d9">
              Jag har stor förståelse för svårigheten för utbildningsanordnaren
              när antalet studenter varierar. Det finns naturligtvis en enkel
              lösning på det: att hålla ett jämnt antal studieplatser. Men sedan
              får en del poliser inga jobb. Detta går inte med nuvarande regelverk.
              Därav har problemen kommit.
            </seg>
            <seg n="9840e05a">
              Det jag berättar i svaret är att vi ser framför oss att detta
              kommer att jämnas ut. Vi har nu nått en högre nivå på antalet
              poliser, som alliansregeringen utlovade. Än så länge har jag inte
              de resurser som skulle krävas för att ytterligare öka dimensioneringen
              av svenskt polisväsen. Det gör att jag tror att vi kan räkna med
              ett något jämnare behov av nya utbildade poliser de närmaste åren.
              Men det där fluktuerar lite grann.
            </seg>
            <seg n="8d59219b">
              Jag har stor respekt för svårigheterna. Det gäller inte bara
              lärarna, utan naturligtvis finns det många utbildningsmoment som
              behöver en viss stabilitet för att hålla den kvalitet som kan
              krävas. Jag har stor respekt för det. Å andra sidan har tidigare
              regeringar valt vilket jag tycker var riktigt att inte fokusera
              och koncentrera all polisutbildning till ett enda ställe. Det
              hade möjligen underlättat något. Men man har sett ett värde i
              att vi har polisutbildningar på åtminstone tre håll. Våra erfarenheter
              av både Växjö och Umeå är mycket goda. Jag tror inte att det valet
              vore en lösning på den problematiken. Jag ser alltså problemen,
              men tror att det kan bli något lättare framöver.
            </seg>
            <seg n="265e174d">
              Sedan har vi den andra frågan som Carina Adolfsson Elgestam tar
              upp där utgångspunkten var påståendet att det är dags att skapa
              en modern polisutbildning. Jag vill börja med att säga att vi
              har en modern polisutbildning. Den uppdateras hela tiden. Jag
              tror inte att vi någonsin har haft så väl utbildade poliser som
              vi får ut från polisutbildningarna i dag.
            </seg>
            <seg n="fc11bb3b">
              Däremot tillsattes en utredning och bedrivs ett arbete på Utbildningsdepartementet
              med frågan: Hur ska polisutbildningen se ut för att vi om 2030
              år ska ha poliser som klarar av de utmaningar som de då ställs
              inför i sitt arbetsliv? När det gäller utbildningsreformer och
              utbildningsarbete måste man ha ett helt annat perspektiv. Det
              handlar inte nödvändigtvis om kritik av nuvarande utbildning.
            </seg>
            <seg n="cda066ef">
              Det är viktigt att säga att av de utredningar och utvärderingar
              som har gjorts och också av remissinstanserna framgår väldigt
              tydligt att man ser väldigt hög kvalitet i den polisutbildning
              vi har i dag. Det är snarast i en del av de praktiska momenten
              som man tycker att det finns brister än i de teoretiska delarna,
              vilket möjligen skulle tala emot en högskoleutbildning.
            </seg>
            <seg n="6b61289f">
              Nu gör inte jag det av det enkla skälet att vi ser värdet av
              de utbildningsdelar som vi får via uppdragsutbildning och på annat
              sätt på högskolenivå eftersom polisyrket är väldigt komplext.
              Det är och borde vara självklart att elever får högskolepoäng
              för högskolekurser de går också under polisutbildningen.
            </seg>
            <seg n="29099b73">
              Frågan om den framtida polisutbildningen är komplex. Jag har
              också tidigare gett beskedet här i kammaren att vi under året
              kommer att återkomma med besked om hur vi ser på den. Det finns
              de som tycker att det borde gå fort. Men har man ett ordentligt
              perspektiv att det ska vara en utbildning som är relevant för
              den verksamhet som bedrivs och hur polisen utvecklas får man nog
              se till att man gör hemläxan ordentligt.
            </seg>
          </u>
          <note type="speaker" n="9da38551">
            Anf. 4 CARINA ADOLFSSON ELGESTAM (S):
          </note>
          <u who="carina_adolfsson_elgestam_ea0148" xml:id="i-ba43ea36bc4592d4-1" n="85b19094">
            <seg n="2bff52c6">
              Herr talman! Ministern säger: Som man frågar får man svar. Min
              fråga lyder: Det råder i dag stor osäkerhet om hur polisutbildningen
              i Växjö ska fortgå. Att bedriva en kvalitativ utbildning där man
              den ena terminen får 150 nya studenter, nästa termin 75 och nästa
              kanske noll nya studenter kan vara mycket svårt, inte minst utifrån
              den personalpolitik som man då ska bedriva.
            </seg>
            <seg n="535383d6">
              På detta svarar ministern: Det är naturligt att antalet studenter
              på polisprogrammet varierar mellan olika år. Detta på tal om som
              man frågar får man svar. Man får väl hoppas att landets justitieminister
              tänker lite längre än så utifrån det som är kopplat till personalpolitik
              och hur man skapar långsiktighet. Det måste ändå vara viktigare
              än att ge den typen av svar här i kammaren.
            </seg>
            <seg n="58764ee8">
              Visst har vi i Sverige i dag en modern polisutbildning. Men den
              behöver bli än modernare. Visst är det viktigt att vi tittar på
              hur polisens utbildning ska se ut om 2030 år. Men det är här och
              nu som vi behöver modernisera polisutbildningen ytterligare och
              gå emot att polisutbildningen blir akademisk.
            </seg>
            <seg n="4f45cfab">
              Vi kan inte minst i Växjö, där polisutbildningen ligger på Linnéuniversitetet,
              se vad det har betytt både för polisutbildningen och för alla
              de andra studenterna utifrån alla andra program som de läser när
              dessa två kulturer möts och vilket sprängstoff det blir utifrån
              ökad kunskap.
            </seg>
            <seg n="1580fb7e">
              Det borde vara en förebild för ministern så att hon nu äntligen
              kommer till skott. Ministern säger ju att vi nu äntligen detta
              år, 2012, ska få besked om polisutbildningen i framtiden angående
              högskolebehörighet. Det är ett tag sedan den utredning som ministern
              hänvisade till var klar. Det är fyra år sedan.
            </seg>
            <seg n="075d5213">
              Det är kanske inte något fel av mig att här i kammaren i dag
              stå och uttrycka att det kanske vore på tiden. Vi socialdemokrater
              tycker och har länge drivit frågan att det borde bli högskolebehörighet.
              Att få ett besked att ministern och regeringen äntligen kommer
              till skott efter fyra år är inte att gå för fort fram.
            </seg>
            <seg n="da5bd0bc">
              För alla dessa studenter, oavsett om de finns i Umeå, Helsingfors
              eller Växjö eller kanske läser på distans, är det viktigt att
              få ett besked utifrån långsiktighet. Det är samma sak för alla
              dem som jobbar som lärare. Kan de känna någon form av trygghet
              utifrån att det kommer att bli stabilare vad gäller fördelningen
              av antal platser inför framtiden?
            </seg>
            <seg n="63f81c22">
              Jag hoppas att ministern kan ge lite tydligare besked i sitt
              nästa inlägg.
            </seg>
          </u>
          <note type="speaker" n="585d175e">
            Anf. 5 ROGER HADDAD (FP):
          </note>
          <u who="roger_haddad_de36c7" xml:id="i-1e474204d452dd13-0" n="e105b700">
            <seg n="08215672">
              Herr talman! Vi har nu haft debatten om polisutbildningen ett
              antal gånger både i justitieutskottet och delvis i utbildningsutskottet.
              Det är väldigt intressant att lyssna på Socialdemokraternas företrädare.
              De kopplar direkt höjd kvalitet och en modern polisutbildning
              till att man akademiserar utbildningen ytterligare.
            </seg>
            <seg n="144d8045">
              Herr talman! Jag kan inte låta bli att jämföra med till exempel
              yrkeshögskolan som vi också brukar nämna när det gäller utbildning
              och koppling till arbetsmarknaden. De utbildningarna sker över
              två eller tre år. Det är 86 procent som inom ett halvår har en
              utbildning som är direkt anpassad efter branschens behov.
            </seg>
            <seg n="995c1b36">
              Nu säger inte vi från Folkpartiet att den nya polisutbildningen
              enbart ska inriktas på en yrkeshögskolebildning. Men varför tittar
              ni inte på det pedagogiska upplägget med anknytningen till aktualiteten
              och det som faktiskt efterfrågas?
            </seg>
            <seg n="5300ed4a">
              Polisen har själv sagt att de behöver mer specialister. Jag håller
              med justitieministern om att eleverna ska få tillgodoräkna sig
              högskolekurser och få högskolepoäng. Men det kommer inte att lösa
              det kompetensbehov som finns hos flera polisdistrikt.
            </seg>
            <seg n="45780f7e">
              När man besöker lokala polisstationer säger de: Vi vill kunna
              påverka anställningsprocessen mer inte bara regionalt utan väldigt
              lokalt. Vi vill också kunna locka till oss personer från orten
              eller länet för att få en långsiktighet i anställningen.
            </seg>
            <seg n="70c89f5d">
              Hur ska vi kunna locka till oss de aspiranter som vill bli poliser
              som har målsättningen att till exempel jobba i yttre tjänst i
              fem, tio eller femton år? Det kanske över huvud taget är vad som
              lockar dem till att vilja bli poliser.
            </seg>
            <seg n="8873cf76">
              Ser inte Carina Adolfsson Elgestam någon slags risk i att enbart
              akademisera polisutbildningen och därmed kanske tappa 2030 procent
              sökande som i dag väljer att bli poliser utifrån den yrkesutbildning
              som den faktiskt är?
            </seg>
          </u>
          <note type="speaker" n="6b5753c4">
            Anf. 6 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-39178fa6945a3751-2" n="996c00b7">
            <seg n="78405760">
              Herr talman! Jag ska först rätta mig själv. Jag sade att Polisutbildningsutredningen
              överlämnades till Utbildningsdepartementet. Den överlämnades till
              Justitiedepartementet. Detta sagt så att det blir rätt i protokollet.
            </seg>
            <seg n="6ef6fab4">
              Vi börjar med frågan om osäkerhet i Växjö. Jag har inte hört
              något från Växjö om den osäkerheten. Jag var överens med interpellanten
              om att ett ojämnt antal studenter skapar ett en del bekymmer.
              Jag har respekt för det. Jag har också gett svar på hur jag tror
              på framtiden när det gäller den delen. Någon större risk för utbildningen
              i Växjö kan jag inte se. Den håller hög kvalitet och är välrenommerad
              i många avseenden.
            </seg>
            <seg n="3f4a47cf">
              Det intressanta med argumentationen från Socialdemokraterna är
              detta med att de driver mantrat: Polisutbildningen måste moderniseras.
              Men de svarar aldrig på frågan om innehållet: Hur då? Vårt arbete
              när det gäller polisutbildningen bedrivs utifrån att det är en
              viktig verksamhet.
            </seg>
            <seg n="e9cd2807">
              Svensk polis hanterar allt från familjevåld, trafikkontroller,
              bluffakturor, internetproblem till narkotikalangning och många
              olika typer av frågor. För mig är det alldeles uppenbart att polisens
              verksamhet är bred, komplex och mångfasetterad.
            </seg>
            <seg n="c892244f">
              Hela idén om att en enda sorts utbildning och kompetens ska svara
              mot alla de behov som polisverksamheten har faller. Vi behöver
              många typer av kompetenser. I dag är vi tvingade att anställa
              ekonomer, revisorer, kemister och alla möjliga typer av experter
              för att över huvud taget kunna både beivra och förebygga brott
              och kunna utreda dem.
            </seg>
            <seg n="2d89ce4d">
              Polisuppgiften har blivit mer komplex och mångfasetterad, och
              vi behöver specialisering inom polisen på olika sätt. Man måste
              se att detta är en utveckling som inte kommer att avstanna.
            </seg>
            <seg n="cf3a6772">
              Man kan inte säga så här: Bara de går på högskolan blir det bra
              det har blivit mycket trevligare sedan man flyttade in vissa utbildningar
              på en högskola! Det är inte trevlighet vi talar om. Jag tror visst
              att det är bra när olika kulturer möts. Men om man ska reformera
              en utbildning måste man börja med att fundera över vad det är
              vi ska utbilda för. Vilka kriterier och krav är det som ska uppfyllas?
              Och hur håller vi kvalitet i det? Det råder ingen tvekan om att
              mycket av den kompetens, den polisverksamhet och den polisutbildning
              som vi behöver finns på våra universitet. Men det finns också
              andra frågeställningar som vi måste ta oss an.
            </seg>
            <seg n="0c549292">
              Jag har hela tiden varit, och är fortfarande, mindre fokuserad
              på form, ort och placering och mer fokuserad på innehåll och kvalitet.
              Det är utifrån detta som vi måste bedriva arbetet. Jag håller
              dock med om interpellanten om att det har tagit lite för lång
              tid. Det kan man tycka. Utredningen tillsattes 2006. Det hela
              remitterades så småningom i december 2006, och vi har haft remissvaren
              under ganska lång tid. Dock tycker jag att man ska säga att det
              är många olika synpunkter som har inkommit. Framför allt finns
              det en hel del synpunkter där man pekar på att det saknas underlag
              i väsentliga frågor. Det har vi fått ta in på olika sätt. Sådant
              tar tid. Man fattar inte beslut, och man tar inte ställning, i
              en fråga om en framtida utbildning och om hur den ska se ut utan
              att skaffa sig svar på de olika frågor man har. Det är det arbete
              vi bedriver. Man kan beklaga om det tar lite tid, men det kan
              å andra sidan vara viktigt att det blir rätt.
            </seg>
            <seg n="23e28dad">
              Mitt svar när det gäller Växjö är att jag ser att det finns praktiska
              problem, att de är på väg att minska och att utbildningen håller
              hög kvalitet. Jag tycker också att det är viktigt att säga att
              de som studerar till polis i dag inte blir hjälpta av att man
              lovar någon ny utbildning i framtiden. De blir nog snarast skrämda
              av påståenden om att den utbildning de går nu inte skulle vara
              relevant och bra. Det kan jag dementera. Den är bra och den håller
              för många år framåt.
            </seg>
          </u>
          <note type="speaker" n="e2e2a4f8">
            Anf. 7 CARINA ADOLFSSON ELGESTAM (S):
          </note>
          <u who="carina_adolfsson_elgestam_ea0148" xml:id="i-ba43ea36bc4592d4-2" n="85b19094">
            <seg n="d5e166db">
              Herr talman! Självfallet har vi en hög kvalitet på vår utbildning
              i Sverige. Men studenterna studerar till polis under två år och
              går den femte terminen som aspiranter. Om man tänker på detta
              utifrån den tuffa verklighet som de sedan ska ut och möta alltifrån
              knarklangare och bilolyckor till bluffakturor, som ministern själv
              nämnde här tidigare, med mera behövs det kanske ytterligare påbyggnad
              långsiktigt. Också kriminaliteten utvecklas och förändras över
              tid. Det som för tio år sedan var en form av brottslighet ser
              helt annorlunda ut i dag, inte minst utifrån det globala perspektivet.
              Just därför är det viktigt att vi går vidare med polisutbildningen.
            </seg>
            <seg n="fc97fc0a">
              Det är också lite intressant att ministern nämner att man har
              varit tvingad så uppfattade jag det att anställa personer med
              en annan form av kompetens än polisutbildning för att man ska
              klara av att lösa brottsligheten. Det tycker jag talar för sig
              självt utifrån att vi behöver gå vidare med utbildningen och se
              till att den breddas och att kompetensen höjs långsiktigt inom
              polisen för klara av att ytterligare lösa brottsligheten.
            </seg>
            <seg n="254fb674">
              Mot bakgrund av detta tror jag ändå inte att man kommer att känna
              sig helt tillfreds i Växjö vad gäller nedskärningar och kompetensförsörjning
              när det handlar om antalet platser. Men ministern gav ändå signaler
              utifrån att det kommer att bli lite stabilare i framtiden.
            </seg>
          </u>
          <note type="speaker" n="8e609edb">
            Anf. 8 ROGER HADDAD (FP):
          </note>
          <u who="roger_haddad_de36c7" xml:id="i-1e474204d452dd13-1" n="e105b700">
            <seg n="a84dfb8f">
              Herr talman! Svensk polisutbildning håller hög kvalitet och är
              attraktiv. Det är inte så att studenterna inte vill bli poliser,
              utan de anstalter som utbildar lockar till sig många intressenter.
              Jag tror att debatten handlar mycket om status. Man kan jämföra
              med lärarnas status. Man säger så här: Bara vi akademiserar utbildningen
              och gör den till en fyraårig högskoleutbildning kommer vi att
              höja polisens status! Problemet kanske är arbetsvillkoren, de
              sociala villkoren, lönevillkoren, arbetstider och så vidare. Det
              måste Rikspolisstyrelsen och polismyndigheterna själva arbeta
              med för att locka till sig duktiga människor som vill bli poliser.
            </seg>
            <seg n="d9b13e27">
              Carina Adolfsson Elgestam säger också att det är en tuff verklighet
              och att poliserna ska vara ännu bättre anpassade och utrustade
              för denna verklighet. Då är frågan: Hur sjutton kommer studenterna
              att bli bättre förberedda för den tuffa verkligheten om man akademiserar
              och teoretiserar utbildningen ytterligare? Tvärtom måste man ha
              en mycket bra yrkesutbildning som bas och en teoretisk grundutbildning
              som ska vara möjlig att bygga på. Det ska finnas karriärvägar
              även om man sedan vill specialisera sig och bli specialist på
              mordutredningar eller narkotika, till exempel.
            </seg>
            <seg n="f33cea00">
              Precis som justitieministern nämnde finns det ett brett spektrum
              av uppdrag trafikpolis, skolpolis, samverkan ute på stadsdelsnivå
              och så vidare. Frågan är hur vi ska kunna rekrytera också denna
              typ av poliser om man enbart akademiserar utbildningen. Det har
              inte Socialdemokraterna några svar på.
            </seg>
          </u>
          <note type="speaker" n="8997bbe7">
            Anf. 9 Justitieminister BEATRICE ASK (M):
          </note>
          <u who="beatrice_ask_minister_2006" xml:id="i-39178fa6945a3751-3" n="996c00b7">
            <seg n="ae0710f8">
              Herr talman! Även när det gäller den utbildning som föreslogs
              av Polisutbildningsutredningen framhölls nödvändigheten av att
              anställa specialister och expertis. Om man ska arbeta till exempel
              med it-brott finns det ingen möjlighet att i en vanlig polisutbildning
              få fram den tekniska kompetens som kräver tekniker, ingenjörer
              och analytiker av olika slag. Specialistkompetens är någonting
              helt annat än en generalistutbildning som det ändå måste vara
              fråga om för en grundutbildning.
            </seg>
            <seg n="400da254">
              När det gäller aspirantterminen och de svårigheter som beskrivs
              och som uppstår när aspiranterna kommer ut efter två års studier
              på polisutbildningen föreslog utredningen dubbelt så lång aspiranttid.
              Däremot skulle aspiranterna inte ha polismans befogenhet utan
              gå som student. Det ger stora förändringar. Hos de aspiranter
              som jag har mött, och det är ganska många, skulle det bli ett
              ramaskri om man föreslog att de inte skulle få göra någonting
              av riktigt arbete under ett helt år ute på polismyndigheterna.
              Det faller på sin egen orimlighet. De vill vara verksamma. Sedan
              är det en annan sak att de är under handledning och inte fullt
              ut kan allt det som en erfaren polis kan.
            </seg>
            <seg n="71151418">
              Det finns många sådana aspekter som måste analyseras när man
              diskuterar polisutbildningen. Jag tycker att det är viktigt att
              peka på att vi i grunden har en bra polisutbildning. Den kan förbättras,
              och den måste förbättras utifrån de verksamhetsbehov vi har. Vi
              ska naturligtvis också ta till oss de erfarenheter vi har från
              utbildning på högskolan men också från de synpunkter som har kommit
              från polismyndigheterna på vad man måste klara av som polis i
              arbete i dag, 2012, men också 2020 och 2025.
            </seg>
            <seg n="ff4e103c">
              Det är med de förutsättningarna vi arbetar inom regeringen. Vi
              kommer som sagt att ge besked om hur vi ser på polisutbildningen
              under detta år.
            </seg>
          </u>
          <note n="df731e22">
            Överläggningen var härmed avslutad.
          </note>
          <note n="49d65781">
            8 § Svar på interpellation 2011/12:307 om verksamhetsutövares
            ekonomiska ansvar vid större olyckor
          </note>
          <note type="speaker" n="d0bb777e">
            Anf. 10 Miljöminister LENA EK (C):
          </note>
          <u who="minister_id" xml:id="i-7a56ccba39be9b6f-0" n="ea9a5b98" next="i-a5b7683933de9a70-0">
            <seg n="20a02ff1">
              Herr talman! Ärade ledamöter! Ärade åhörare! Per Bolund har frågat
              finansministern hur Sveriges statsfinanser med nuvarande regelverk
              skulle påverkas av en stor olycka i klass med den som skedde i
              Fukushima för ett år sedan samt om det kommer att ställas krav
              på verksamhetsutövare i Sverige att, genom exempelvis borgensförbindelser
              eller katastrofobligationer, ta fullt ansvar för de kostnader
              en större olyckshändelse skulle få för privatpersoner och för
              samhällsekonomin.
            </seg>
            <seg n="110f6143">
              Interpellationen har överlämnats till mig den 15 maj.
            </seg>
            <seg n="27d756cd">
              Herr talman! Stora olyckor kostar mycket för samhället ekonomiskt,
              men medför framför allt ett stort lidande för människor. En stor
              kärnkraftsolycka i Sverige skulle med den nu gällande atomansvarighetslagen
              leda till att innehavaren av en kärnteknisk anläggning blir strikt
              ansvarig för skador som orsakats av en olycka vid anläggningen.
              Anläggningshavarens ansvar uppgår, i enlighet med nuvarande lydelse
              i Pariskonventionen, till 300 miljoner särskilda dragningsrätter
              (SDR). Det är en teknisk term som motsvarar 3,34 miljarder svenska
              kronor. Att dessa medel finns garanteras genom att anläggningshavaren
              är skyldig att ha en försäkring.
            </seg>
            <seg n="acca598d">
              Därutöver kan skadeståndsersättning av statsmedel utgå på grund
              av det gemensamma statsansvaret enligt Pariskonventionen i intervallet
              300425 miljoner SDR, särskilda dragningsrätter. Den svenska staten
              kan, utöver vad som gäller enligt Pariskonventionen, behöva betala
              ersättning upp till totalt 6 miljarder svenska kronor för skador
              i Danmark, Finland, Norge och Sverige.
            </seg>
            <seg n="62bd2063">
              Genom en ändring i lagen om kärnteknisk verksamhet som trädde
              i kraft i augusti 2010 är den som har tillstånd till kärnteknisk
              verksamhet skyldig att ha en organisation för verksamheten med
              ekonomiska, administrativa och personella resurser som är tillräckliga
              för att kunna fullgöra sina skyldigheter enligt kärntekniklagen.
              Det handlar om åtgärder som följer av villkor eller föreskrifter
              och skyddsåtgärder i händelse av driftstörningar eller haverier
              i anläggningen.
            </seg>
          </u>
          <note n="7a360de7">
            Genom proposition 2009/10:173 Kärnkraften ökat skadeståndsansvar
            har riksdagen den 17 juni 2010 beslutat att godkänna 2004 års
            ändringsprotokoll till Pariskonventionen samt beslutat om en ny
            lag om ansvar och ersättning vid radiologiska olyckor. Lagen träder
            i kraft och ratificering av 2004 års ändringsprotokoll sker genom
            regeringsbeslut när det finns EU- och konventionsrättsliga förutsättningar
            för ett ikraftträdande, tidigast till årsskiftet 2012/13.
          </note>
          <u who="minister_id" xml:id="i-a5b7683933de9a70-0" n="ea9a5b98" prev="i-7a56ccba39be9b6f-0">
            <seg n="deb8f050">
              När de nya skadeståndsreglerna i lagen om ansvar och ersättning
              vid radiologiska olyckor träder i kraft kommer de att innebära
              att betydligt större krav ställs på kärnkraftsindustrin att betala
              ersättning till skadelidande vid en olycka. 11 miljarder svenska
              kronor ska garanterat finnas genom försäkring eller annan säkerhet.
            </seg>
            <seg n="ff52fb66">
              Det införs även ett obegränsat ansvar för anläggningshavaren
              av kärntekniska anläggningar, trots att detta inte krävs enligt
              Pariskonventionen. Ett obegränsat ansvar betyder att det inte
              finns någon i förväg bestämd beloppsgräns för det ekonomiska ansvaret.
              Det som sätter gränsen för när ersättningsansvaret upphör blir
              i stället anläggningshavarens tillgångar.
            </seg>
            <seg n="7586b39a">
              Det obegränsade ansvaret innebär dock inte, på grund av utformningen
              av den svenska aktiebolagsrätten, att anläggningshavaren åläggs
              en skyldighet att betala ersättning för skada till följd av en
              radiologisk olycka.
            </seg>
            <seg n="264a5887">
              Ett sätt att i görligaste mån säkra tillgångar i anläggningshavarens
              bolag är att ta bort möjligheten att sakförsäkringen för anläggningstillgångarna
              har annan förmånstagare, till exempel moderbolaget, än försäkringstagaren,
              anläggningshavaren, själv. Denna möjlighet tas bort när den nya
              lagen träder i kraft. I dag har tillståndshavarna sakförsäkringar
              som är i storleksordningen 20 miljarder kronor.
            </seg>
            <seg n="e4bdc16c">
              Ersättningsskyldigheten kommer även att omfatta kostnader för
              räddningsinsatser och sanering enligt lagen om skydd mot olyckor,
              vilket är en stor förbättring.
            </seg>
            <seg n="189abaa1">
              De nya reglerna innebär att högre krav på ersättning och garanterade
              belopp ställs på kärnkraftsindustrin än på något annat energislag.
            </seg>
            <seg n="2a547771">
              Vid ett dammhaveri i en vattenkraftsdamm är den som äger dammanläggningen
              strikt ansvarig för skador som orsakas. För närvarande pågår en
              utredning för att se över de statliga insatserna för dammsäkerhet
              som bland annat syftar till att skärpa tillsynen. Uppdraget ska
              redovisas senast den 30 juni 2012.
            </seg>
            <seg n="3b6d8207">
              Frågan har uppkommit om inte ett obegränsat ansvar borde innebära
              att ägarbolagen tar del i ansvaret. I aktiebolagslagen finns en
              grundläggande aktiebolagsrättslig princip beskriven, nämligen
              den att aktieägarna inte har ett personligt betalningsansvar för
              bolagets förpliktelser oavsett om ägaren är en fysisk eller juridisk
              person. Det innebär att ägarbolagen inte har någon lagstadgad
              skyldighet att betala ersättning för skada till följd av en radiologisk
              olycka, ett dammhaveri eller en annan olycka som ett tillståndshavande
              dotterbolag ansvarar för.
            </seg>
            <seg n="c2cbbf29">
              I vissa sällsynta situationer när ett bolag har saknat möjlighet
              att ta sitt ansvar har principen om aktieägarnas ansvarsfrihet
              lett till ett resultat som inte har ansetts godtagbart. Då har
              en domstol tillåtit att aktieägarna ska åläggas betalningsansvar
              även om ägarna inte överträtt någon regel i aktiebolagslagen eller
              i övrigt brustit i någon fullgörelse gentemot det ägda bolaget.
              Detta kallas ansvarsgenombrott.
            </seg>
            <seg n="e23c7210">
              Herr talman! Ärade interpellant! Jag får stanna där och ta det
              sista av mitt svar i nästa inlägg.
            </seg>
          </u>
          <note type="speaker" n="e57a38ad">
            Anf. 11 PER BOLUND (MP):
          </note>
          <u who="per_bolund_4dcd65" xml:id="i-a78f3dc74590fb4b-0" n="6b92bd6a">
            <seg n="0be6d315">
              Herr talman! Jag tackar ministern för det ganska långa svaret
              på min hyfsat korta fråga. Det finns ju också att läsa, så de
              som är intresserade av resten av svaret kan läsa det.
            </seg>
            <seg n="96604a33">
              Min fråga var, som miljöministern också nämnde, egentligen ställd
              till finansministern. Jag beklagar att det inte var finansministern
              som ville eller kunde besvara den. Min frågeställning handlar
              egentligen i första hand inte om bolagens begränsade kapacitet,
              som svaret fokuserade väldigt mycket på, utan snarare om vad som
              händer med de statliga finanserna vid en stor olycka. Hur ska
              staten hantera konsekvenserna av en stor olycka? Hur ska åtgärder
              för att minska olyckans konsekvenser finansieras?
            </seg>
            <seg n="d2bb88a6">
              Konsekvenserna kan bli enormt stora. De stabila svenska statsfinanserna,
              som vi är mycket glada över i dag, riskerar att bara bli ett minne
              blott vid en sådan stor olycka. Därför finns det en mycket stor
              vits med att försöka förutspå konsekvenserna och åtgärda dem så
              bra som möjligt så att vi inte havererar den svenska ekonomin.
            </seg>
            <seg n="147001b7">
              Vi har nyligen sett exempel på vilka enorma konsekvenser en svår
              olycka kan få för ett land. Fukushimakatastrofen i Japan har fått
              enorma konsekvenser i form av lidande för de människor som har
              tvingats fly från sina hem. Den har också fått enorma konsekvenser
              för den japanska staten. En av den japanska regeringens lärdomar
              har varit att om man inte hade haft en väldigt stor tur i form
              av vindar som gick ut mot havet och genom att strålningen fördes
              bort från Tokyo och inte mot Tokyo, som man var rädd för i början,
              hade det kunna få ännu mer allvarliga konsekvenser. Man hade faktiskt
              tvingats utrymma Tokyo som ändå låg 20 mil bort från Fukushima
              Daiichi, som kärnkraftverket hette.
            </seg>
            <seg n="6ac91765">
              Översätter man det till svenska förhållanden kommer till exempel
              Göteborg och Helsingfors helt klart att ligga inom de områden
              som kan drabbas av ett haveri i Ringhals eller i Forsmark. Det
              här gör att vi som kärnkraftsnation måste dra lärdomar av den
              japanska olyckan och försöka se vilka konsekvenser den fick där
              och hur vi kan skydda oss bättre än vad den japanska regeringen
              hade lyckats göra.
            </seg>
            <seg n="c7e1aae3">
              Vi ser tydligt hur det skulle kunna kosta många hundratals miljarder
              kronor att mildra effekterna av sådana här olyckor. Vi kommer
              aldrig någonsin att kunna stoppa effekterna av dem, men vi kan
              åtminstone göra vad vi kan för att mildra dem.
            </seg>
            <seg n="60b83caa">
              Räknar man också in långsiktiga hälsoeffekter och sjukvårdskostnader
              handlar det snarare om tiotusentals miljarder kronor. Det är sådana
              enorma kostnader och risker att det faktiskt i slutändan kan hota
              ett lands existens. Det är stora ord, men det ligger väldigt mycket
              sanning i dem.
            </seg>
            <seg n="e8819091">
              I en intervju med Japans premiärminister, Naoto Kan, häromdagen
              berättade han att han var orolig för att hans land skulle kollapsa
              efter kärnkraftsolyckan i Fukushima på grund av de enorma riskerna
              och de konsekvenser som den fick.
            </seg>
            <seg n="ebc8a09d">
              Min fråga gällde egentligen hur regeringen i sina riskanalyser
              planerar att hantera statens finanser i ett sådant scenario som
              vi måste förbereda oss på när vi har kärnkraftverk. Det är uppenbart
              för alla som lyssnade till svaret eller läser det att de belopp
              som exempelvis en ägare av ett kärnkraftverk är skyldig att betala
              vid en olycka inte ligger i närheten av att täcka kostnaderna
              för de konsekvenser som den olyckan får för oss medborgarna och
              för den svenska staten.
            </seg>
            <seg n="21ff9609">
              Som jag skriver i min fråga, som den här debatten baseras på,
              beräknas kostnaden för Fukushimaolyckan vara åtminstone 1 600
              miljarder kronor. Då är de 11 miljarder som miljöministern nämner
              i sitt svar inte i närheten.
            </seg>
            <seg n="c5f60830">
              Frågan är vad man ska göra. Jag tror att svenska folket är överens
              med mig om att det är den som driver en verksamhet, till exempel
              ett kärnkraftverk, som ska stå för kostnaderna om en olycka inträffar.
              Det bygger också på principen att förorenaren ska betala. Att
              staten då går in och tar betalningen, som det är nu i det svenska
              systemet, är ju en form av subvention.
            </seg>
            <seg n="a8948d1f">
              Därför vill jag fråga miljöministern om man inte ska se över
              möjligheterna att låta reaktorägare och andra verksamhetsägare
              ta konsekvenserna, till exempel genom katastrofobligationer eller
              andra medel.
            </seg>
          </u>
          <note type="speaker" n="d1250d30">
            Anf. 12 Miljöminister LENA EK (C):
          </note>
          <u who="minister_id" xml:id="i-39178fa6945a3751-4" n="ea9a5b98">
            <seg n="45d4f8ce">
              Herr talman! Nu hamnar jag i det lite bekymmersamma läget att
              jag måste läsa färdigt min text först eftersom den är det viktiga
              svaret på en väldigt viktig fråga. Sedan ska jag återkomma till
              några av de följdfrågor som har ställts av Per Bolund.
            </seg>
            <seg n="c8141f4a">
              Det har vid flera tillfällen utretts om det skulle vara lämpligt
              eller möjligt att lagstadga om ansvarsgenombrott. Utredningarna
              har visat att det är svårt att utforma en sådan regel på ett rättssäkert
              sätt. Den riskerar också att få negativa konsekvenser för svenskt
              näringsliv. Det beror på att hela aktiebolagslagen i så fall ska
              ändras, och den är framförhandlad i nordiskt samarbete.
            </seg>
            <seg n="a2cf85fb">
              Större krav på ansvar för tillståndshavare eller ägarbolag vid
              olyckor skulle kunna ge incitament till utvecklandet av innovativa
              försäkringslösningar, till exempel utfärdande av katastrofobligationer
              eller försäkringspooler, det vill säga att riskverksamheter försäkrar
              varandra. Även om marknaden för katastrofobligationer ökat under
              senare år är den förhållandevis liten, och det är i dag oklart
              om odefinierade risker, som till exempel kärnkraften för med sig
              kan hanteras av kapitalmarknaden. Mycket tyder på att det i dagens
              läge inte är så.
            </seg>
            <seg n="ee40a6b3">
              De kostnader för sanering med mera som inte täcks av verksamhetsutövares
              tillgångar eller försäkringar riskerar att behöva bekostas av
              staten.
            </seg>
            <seg n="ba37a13b">
              Avslutningsvis kan jag således instämma i Per Bolunds konstaterande
              att staten har ett övergripande kostnadsansvar för de följdverkningar
              som en kärnkraftsolycka, en olycka inom kemisk eller medicinsk
              industri, ett dammbrott i vattenkraften eller en flygkatastrof
              över ett stadsområde kan få. Staten tar också detta ansvar genom
              kunskapsuppbyggnad, stöd, utbildning, övning, reglering, tillsyn
              och operativt arbete på myndighetsnivå. Detta är en grundläggande
              utgångspunkt för att uppnå ökad trygghet och säkerhet på alla
              samhällsnivåer. En stor olycka i Sverige medför förstås statsfinansiella
              konsekvenser, men som jag har beskrivit i mitt svar finns det
              beredskap eller pågår arbeten inom de områden där konsekvenserna
              riskerar att bli störst.
            </seg>
            <seg n="a2d61eaf">
              Det viktiga är förstås de nya reglerna som vi hoppas ska träda
              i kraft och som ger ett helt annat ansvar för en tillståndsinnehavare
              inom kärnkraftsindustrin.
            </seg>
            <seg n="5caf4496">
              Sedan fanns det i Fukushima inte backupsystem vad gäller eldrift
              eller överflödning från vissa dammar i anläggningen, vilket innebar
              att kylningen stannade när naturkatastroferna slog ut elförsörjningen
              och reservsystemet. Det innebar också att den här otäcka händelseutvecklingen
              satte i gång inne i kärnkraftverken.
            </seg>
            <seg n="3c60e476">
              Det som man kan göra förutom att när det har hänt en olycka försöka
              titta på kostnadsansvar och ansvar för allt det som behöver göras
              är att försöka att öka mängden säkerhetssystem, både innan det
              händer en olycka och ifall till exempel ett strömbortfall inträffar.
            </seg>
            <seg n="dadeafc1">
              Den incident som vi hade i Forsmark som innebar ett dubbelt strömbortfall
              i första skedet visar på att det är viktigt att fundera över de
              här frågorna och se till både att det finns strömförsörjning till
              kylningen och att det finns överflödningssystem.
            </seg>
            <seg n="e626ffcc">
              I Sverige har vi särskilda system som går ut på att om trycket
              i inneslutningen vid ett olycksförlopp stiger till farliga nivåer
              kan den för att skyddas tryckavlastas genom ett särskilt haverifiltersystem,
              ett multi venturi scrubber system, där radioaktiv jod och aerosoler
              fångas in i en mängd små hålförsedda rör i vatten. Det innebär
              att, enligt uppgift, 99 procent av joden och aerosolerna stannar
              kvar i skrubbervattnet. Förberedande arbete och multipla säkerhetssystem
              är väldigt viktiga att ta med när man diskuterar denna fråga.
            </seg>
          </u>
          <note type="speaker" n="6a329f81">
            Anf. 13 PER BOLUND (MP):
          </note>
          <u who="per_bolund_4dcd65" xml:id="i-a78f3dc74590fb4b-1" n="6b92bd6a">
            <seg n="313f5984">
              Herr talman! Miljöministern försöker nu i sitt andra svar ge
              en bild av att olyckan i Japan var ett särfall och att det var
              de speciella tekniska omständigheterna just där som gjorde att
              den inträffade. Då vill jag påminna miljöministern om att vi hade
              ett liknande scenario i Forsmark 2006 när just kylningen inte
              fungerade. Det visar på att vi faktiskt inte är tryggade i Sverige
              heller för att en sådan här olycka skulle kunna hända.
            </seg>
            <seg n="75cdf942">
              Jag hoppas att vi ändå kan komma överens, jag och miljöministern,
              om att en olycka kan inträffa även i Sverige. Att intala sig själv
              att det är omöjligt att en olycka av samma dignitet som i Fukushima
              skulle kunna inträffa här gör att man inte rustar sig för de konsekvenser
              som i sådana fall skulle kunna bli fallet. Det gör att man invaggar
              sig själv i en falsk trygghet och att man inte förbereder sig
              på ett sådant sätt att man faktiskt tar ansvar för och tar hand
              om de konsekvenser som följer.
            </seg>
            <seg n="a685afeb">
              Jag delar inte heller miljöministerns uppfattning att den nya
              lagstiftningen kommer att förändra den här situationen i grunden.
              Miljöministern säger att man nu får ett helt annat ansvar. Visserligen
              höjs gränsen några miljarder, men kärnkraftsägaren får inte ta
              de totala ekonomiska konsekvenserna till exempel genom att tvingas
              ta en försäkring inom katastrofobligationer, vilket skulle vara
              ett sätt att föra över kostnaderna för en olycka till kärnkraftsägaren
              och i slutändan låta dem som använder sig av kärnkraftselen betala
              för kostnaderna.
            </seg>
            <seg n="fd1d76f9">
              Det är det sätt som vi annars finansierar svåra konsekvenser
              på, alltså att de beräknas in i kostnaden och så får man betala
              för dem varje gång man använder el på elmarknaden. Det är också
              det rimliga sättet att hantera ett kraftslag utan att subventionera
              det som vi gör i dag med kärnkraften.
            </seg>
            <seg n="93c0989e">
              Jag är lite besviken över miljöministerns syn på att det inte
              går att hitta privata finansieringslösningar till exempel genom
              katastrofobligationer eller ansvarsgenombrott. Det är inte helt
              korrekt, anser jag, att jämföra med hela den privata marknaden.
              Kärnkraften är ett särfall jämfört med nästan alla andra verksamheter
              genom att konsekvenserna vid en olycka blir så enormt stora. Har
              man ett åkeri och en lastbil kör in i en bergvägg finns det möjligheter
              att få ut kostnaderna som uppstår från åkeriet i och med att de
              är ganska begränsade i omfattning. Men om ett kärnkraftverk råkar
              ut för en olycka finns det inte i närheten av tillräckligt mycket
              pengar i bolaget för att täcka kostnaden.
            </seg>
            <seg n="f104dbb6">
              Problemet med regeringens lagstiftning är att när man har tömt
              ut alla resurser som finns i bolaget är kanske 99 procent av kostnaderna
              kvar och har ingen täckning. Då är det i stället skattebetalarna
              i Sverige som tvingas gå in och ta kostnaden. Det tycker jag är
              en orimlig situation. Därför anser jag att man nu så fort som
              möjligt bör gå in och se hur marknaden för till exempel katastrofobligationer
              globalt har förändrats. Den har ju vuxit i åtminstone tio år i
              sträck och har gått från att vara en liten verksamhet till att
              nu snabbt expandera till ganska stor omfattning. Min uppfattning
              är att det faktiskt skulle gå, om man från regeringen hade viljan,
              att ställa krav på att verksamhetsutövaren, det vill säga kärnkraftverket,
              skulle tvingas stå för konsekvenserna vid en stor olycka i Sverige.
            </seg>
            <seg n="70230757">
              Jag kan bara konstatera att det antingen finns en bristande vilja
              hos regeringen att få ett sådant här totalt ansvar för reaktorägaren,
              och även för andra verksamhetsägare, eller en splittring i regeringen
              där man inte lyckas komma överens om att gå hela vägen och se
              till så att det är utföraren, som ju tjänar pengar på att sälja
              kärnkraftsel, som också får ta kostnaderna om den verksamhet som
              bedrivs får svåra konsekvenser.
            </seg>
            <seg n="c5ad3dd9">
              Jag tycker inte att man kan jämföra med aktiebolagslagstiftningen
              som miljöministern gör. Den fungerar på så sätt att om det händer
              en olycka i ett vanligt aktiebolag kan man gå via civilrättsliga
              mål i domstol och försöka kräva tillbaka kostnader som man har
              blivit utsatt för. Där fungerar lagstiftningen inte aktiebolagslagstiftningen
              utan annan lagstiftning och ser till att man faktiskt får ersättning
              för just konsekvenserna vid en olycka. Men den lagstiftningen
              fungerar inte när det gäller kärnkraftshaverier just för att omfattningen
              är så enormt stor. Därför tycker jag att det kan finnas skäl att
              fundera över om man inte behöver ha en särlagstiftning just när
              det gäller till exempel kärnkraftsolyckor på grund av deras storlek.
            </seg>
          </u>
          <note type="speaker" n="e2be78fc">
            Anf. 14 Miljöminister LENA EK (C):
          </note>
          <u who="minister_id" xml:id="i-39178fa6945a3751-5" n="ea9a5b98">
            <seg n="73b20328">
              Herr talman! Låt mig först och främst slå fast att regeringens
              uttryckliga åsikt är att kärnkraftsindustrin ska ta ansvar för
              sina kostnader. Det är därför vi har mer än dubblerat avgiften
              till avfallsfonden, och det är därför vi också håller på med ett
              lagstiftningsarbete som handlar just om skadeståndsansvar och
              ansvar vid olyckor.
            </seg>
            <seg n="6f6dfd06">
              Det blir med nödvändighet lite tekniskt när man ska dra igenom
              en lagstiftning inom flera olika områden i Sverige och internationellt
              på ett par minuter, men när det gäller de belopp som jag har nämnt
              har det varit 34 miljarder, som nu, med garanterade pengar, är
              höjt till 11 miljarder. Det är ingen liten procentuell höjning.
            </seg>
            <seg n="ca2e8469">
              Utöver det ska det finnas försäkringar som täcker upp till 1520
              miljarder, och det obegränsade skadeståndsansvaret ligger kvar
              även efter det att de här två stora blocken är hanterade. Det
              är en enorm skillnad mot hur det har varit.
            </seg>
            <seg n="bcb0e891">
              Tillståndshavaren ska enligt lag ha tillräckliga finansiella
              resurser för att ta sitt fulla ansvar så att verksamheten hanteras
              effektivt också vid en olycka. Vi har, som sagt, säkerhetsregler
              som gör att försäkringspengar inte betalas ut till någon annan
              utan dit pengarna ska gå.
            </seg>
            <seg n="a12c36cc">
              Beträffande de japanska kostnaderna är det fortfarande lite svårt
              att veta hur stora de är, men det är förstås fråga om väldiga
              belopp. Det måste vi naturligtvis studera när japanerna själva
              är mer säkra på vad det kostar. Man ska alltid lära sig av andras
              erfarenheter, försöka ta till sig dem för att kunna förbättra
              sin egen reglering. Givetvis är det så.
            </seg>
            <seg n="03ec3686">
              När det gäller olyckan i Fukushima vet vi fortfarande inte allt.
              Vi vet ganska mycket om varför och hur det hände. Naturligtvis
              nonchalerar vi inte säkerhetsfrågorna i den svenska kärnkraften.
              Tillståndshavarna har ansvar för att sköta säkerheten. Vi har
              genom särskilda uppdrag till Strålsäkerhetsmyndigheten kontrollerat
              att det verkligen sker. Vi har haft en internationell inspektion
              av IAEA, begärd av svenska regeringen själv, för att se om det
              svenska regleringssystemet är bra eller om vi behöver förbättra
              det.
            </seg>
            <seg n="3a3ec0e7">
              Det är glädjande att kunna säga att resultatet av den internationella
              organisationen IAEA:s inspektion är att de anser att det är ett
              bra system. Det var ett fullt inspektionsteam som var i Sverige
              och under flera veckor gick igenom allt i styrningen av säkerhetsfrågorna.
              Det finns enstaka detaljer i deras rapport som vi behöver hantera,
              och det ska vi naturligtvis göra. Frågan om säkerhet vad gäller
              kärnkraft är oerhört viktig, precis som Per Bolund säger, eftersom
              effekterna av en olycka vore förödande.
            </seg>
            <seg n="7e0156cd">
              Samtidigt ska man säga att det erfarenhetsmässigt inte enbart
              handlar om teknik och säkerhetssystem. Det handlar väldigt mycket
              också om säkerhetskulturen vid de olika anläggningarna. Där håller
              Strålsäkerhetsmyndigheten på med ett gediget arbete för att se
              till att säkerhetskulturen vid de anläggningar som finns i Sverige
              har absolut högsta möjliga standard.
            </seg>
          </u>
          <note type="speaker" n="59e15b67">
            Anf. 15 PER BOLUND (MP):
          </note>
          <u who="per_bolund_4dcd65" xml:id="i-a78f3dc74590fb4b-2" n="6b92bd6a">
            <seg n="c7da6709">
              Herr talman! Man får ha ett visst mått av skepsis vad gäller
              den typen av bedömningar av säkerheten. De brukar vara väldigt
              olika före och efter en olycka. Hade man frågat den japanska regeringen
              en vecka före Fukushimakatastrofen om något sådant kunde inträffa
              eller om det fanns stora risker med kärnkraften i Japan hade man
              med hundra procents säkerhet fått ett nekande svar. Man hade fått
              svaret att det var ett säkert kärnkraftverk.
            </seg>
            <seg n="a6c2a06d">
              Jag tror därför inte att man ska förlita sig på dessa bedömningar
              utan tvärtom ha med i planeringen att en sådan olycka kan inträffa,
              fundera över vilka konsekvenser det kan få både i form av mänskligt
              lidande och för statsfinanserna och försöka att så långt möjligt
              se till att kostnaderna täcks av dem som tjänar pengar på verksamheten
              samt av oss som är kunder och använder elen från verksamheten.
            </seg>
            <seg n="aeab4cda">
              Jag tycker att det är en självklarhet att industrin ska stå för
              kostnaderna. Jag noterar dock att det finns lite olika besked
              från miljöministern. I det skriftliga svaret står att de kostnader
              för sanering med mera som inte täcks av verksamhetsutövares tillgångar
              eller försäkringar riskerar att behöva bekostas av staten. Det
              är den bilden jag också har, och jag hoppas att vi kan vara överens
              om att det är den sanna bilden.
            </seg>
            <seg n="e0a4f2de">
              Miljöministern nämner i sitt svar att verksamhetsutövarna enligt
              lag ska stå för 1520 miljarder kronor. Om man jämför det beloppet
              med den uppskattning jag gör i min fråga om Fukushimakatastrofens
              konsekvenser blir det 1 600 miljarder kronor. Det betyder att
              den kostnad som anges i den svenska lagen kanske är 1 procent
              av de totala kostnaderna.
            </seg>
            <seg n="49aba7d4">
              Det finns stora möjligheter att försäkra sig på den privata marknaden,
              även för stora belopp, genom att marknaden för katastrofobligationer
              vuxit så mycket. Har man, exempelvis som kärnkraftsoperatör, ett
              bra säkerhetsarbete blir kostnaden för att försäkra sig självfallet
              mycket lägre. Det reflekteras också på den privata marknaden.
            </seg>
            <seg n="c1447fe3">
              Jag kan konstatera att regeringen i dagsläget inte är redo att
              låta marknaden sköta detta själv och se till att de som äger kärnkraftverken
              ska stå för de fulla kostnaderna. Det är något som jag bara kan
              beklaga.
            </seg>
          </u>
          <note type="speaker" n="49190d73">
            Anf. 16 Miljöminister LENA EK (C):
          </note>
          <u who="minister_id" xml:id="i-39178fa6945a3751-6" n="ea9a5b98">
            <seg n="9d46db0f">
              Herr talman! En sådan här interpellationsdebatt blir ibland svår
              att föra.
            </seg>
            <seg n="6b356d74">
              Att vi ska ha en bra debatt om detta, Per Bolund, tycker jag
              är oerhört viktigt, och då är det också viktigt att inte slänga
              ur sig svepande påståenden. Jag försöker vara mycket saklig, särskilt
              när det gäller så farliga frågor som kärnkraften och så viktiga
              frågor som kärnkraftssäkerheten.
            </seg>
            <seg n="7525394b">
              Regeringen har gått från ett ansvar på 34 miljarder till ett
              obligatoriskt garanterat belopp på 11 miljarder. Utöver det finns
              obligatoriska försäkringsåtaganden på någonstans mellan 15 och
              20 miljarder. Det är väldiga belopp. Utöver dessa två ansvarigheter
              ligger det obegränsade skadeståndsansvaret kvar. Det innebär att
              den enskilda tillståndshavaren har ansvar för kostnader utöver
              det som ska garanteras och det som ska försäkras.
            </seg>
            <seg n="76937579">
              Vilken marknad och vilka försäkringsprodukter bolagen använder
              kan jag inte styra över naturligtvis inte. Om de vill använda
              den formen av försäkringar som Per Bolund nämner är det fullt
              möjligt. Kanske finns det andra som är bättre, billigare och säkrare.
              Det viktiga är att Strålsäkerhetsmyndigheten kontrollerar att
              uppgifterna följs, att det hela är korrekt, att bolagen gör det
              som de ska. De ska stå för den totala kostnaden; det finns det
              ett oändligt antal beslut om. Jag tror inte att någon någonsin
              skulle ställa sig upp, varken vid de svenska anläggningarna eller
              på några andra ställen, och uttala sig på det viset som Per Bolund
              påstår att regeringen gjort. Nu blir det ungefär som i en radiosketch
              innan detta, innan detta, innan detta.
            </seg>
            <seg n="aed515eb">
              Här gäller det att vara lugn, tydlig och stadig. Det är viktiga
              frågor, och då är det bra om vi håller oss till fakta.
            </seg>
          </u>
          <note n="df731e22">
            Överläggningen var härmed avslutad.
          </note>
          <note n="427844d9">
            9 § Svar på interpellation 2011/12:380 om arméinspektörens förslag
            till förbättringar av arméstrukturen
          </note>
          <note type="speaker" n="47c24443">
            Anf. 17 Försvarsminister KARIN ENSTRÖM (M):
          </note>
          <u who="minister_id" xml:id="i-39178fa6945a3751-7" n="ea9a5b98">
            <seg n="55068afa">
              Herr talman! Mikael Jansson har frågat mig om jag avser att vidta
              några åtgärder med anledning av arméinspektörens förslag.
            </seg>
            <seg n="b2c91620">
              Försvarsmakten är nu mitt inne i den stora omställning av Sveriges
              försvar som riksdagen beslutade om i proposition Ett användbart
              försvar (prop. 2008/09:140). Den pågående reformen innebär förändringar
              på flera viktiga områden för att skapa ett användbart och tillgängligt
              försvar. Försvarsreformen har tagit viktiga steg framåt men omfattar
              fortfarande betydande utmaningar, särskilt för markstridskrafterna,
              där personalförsörjningen är en vital del.
            </seg>
            <seg n="46bfe00f">
              En viktig uppgift för Försvarsmakten är för närvarande att genomföra
              omställningen genom att prioritera iståndsättandet av insatsorganisationens
              förband. För arméstridskrafternas del innebär detta att skapa
              flexibla bataljonsstridsgrupper som kan användas med kort varsel.
            </seg>
            <seg n="f0dc94ea">
              När det gäller arméinspektörens förslag kan jag konstatera att
              Försvarsmakten inte har framställt om att få göra några ändringar
              i den av riksdagen beslutade insatsorganisationen, i enlighet
              med proposition 2008/09:140 Ett användbart försvar (bet. 2008/09:FöU10,
              rskr. 2008/09:292). Det finns således inget förslag för regeringen
              att ta ställning till, men jag välkomnar en fortsatt öppen debatt
              om försvarspolitiken.
            </seg>
          </u>
          <note type="speaker" n="f4e86234">
            Anf. 18 MIKAEL JANSSON (SD):
          </note>
          <u who="mikael_jansson_9fa8c8" xml:id="i-23e18e930d046351-0" n="dc37dffd">
            <seg n="6ce7f57f">
              Herr talman! Låt mig börja med att gratulera försvarsministern
              till ministerposten.
            </seg>
            <seg n="64cd3b87">
              Anledningen till interpellationen är arméinspektörens intressanta
              skiss över genomförbara förändringar som skulle kunna öka markförsvarets
              eldkraft, skydd och rörlighet. Försvarsministern hänvisar till
              att det ännu inte föreligger något formellt förslag från Försvarsmakten.
              Det är riktigt, men det är av intresse att veta om Försvarsdepartementet
              tänker i samma banor som armén avseende möjligheter att verkligen
              nå uppsatta mål för förmågor.
            </seg>
            <seg n="462dcdef">
              Försvarsministern hänvisar också till att försvaret redan är
              under stor omställning. Även detta är riktigt, men arméinspektörens
              förslag är konkreta och tar fasta på befintliga förutsättningar.
            </seg>
            <seg n="dc5528fe">
              Försvarets utvecklingsplan sätter nu åter som mål att försvaret
              ska kunna strida till skydd av vårt territorium.
            </seg>
            <seg n="08b7739e">
              Regeringens försvarspolitiker brukar ta fasta på att det var
              Socialdemokraterna som stod för den stora förbandsnedläggelsen
              som mynnade ut i en situation där vi helt saknade försvarsplanering,
              den så kallade strategiska pausen. Jag delar irritationen över
              Socialdemokraternas negativa insatser för försvaret, men om vi
              nu åter har en återupptagen försvarsplanering som mål för territoriellt
              försvar måste vi ta ansvar för att det byggs förmåga som matchar
              dessa mål. Regeringens budget har ett alldeles för litet anslag
              för försvaret. Statsbudgeten har som följd av detta för låga anslag
              för såväl armé som marin och flygvapen. Det gäller på såväl materiel-
              som förbandssidan.
            </seg>
            <seg n="c5ecd36f">
              Upprustningen som Ryssland nu gör skulle under dystrare förutsättningar
              tvinga oss att bygga ett betydligt större försvar med betydligt
              färre brister. Den aktuella hotbilden är dock låg i dag efter
              kalla krigets slut. Skulle hotbilden inte vara låg hade vi enligt
              bedömare behövt minst 16 armébrigader för att skapa en trovärdig
              tröskel mot hot eller angrepp.
            </seg>
            <seg n="8b6c1c0e">
              Herr talman! Sverigedemokraternas mål om sex armébrigader och
              tre kustartilleribrigader är en avvägning av den aktuella hotbilden.
              Hotbilden är låg för närvarande men kan ändras snabbt. Ingen kan
              säkert garantera att världsutvecklingen är stabil över längre
              tid. Vi kan heller inte snabbt återta tillräcklig försvarsförmåga
              om vi nedrustar för mycket avseende såväl materiel som kompetens.
              Ett större försvarsanslag är nödvändigt.
            </seg>
            <seg n="6ea62f5f">
              I väntan på att fler partier inser detta måste vi med givet anslag
              optimera försvarsförmågan, inte bara för internationella insatser
              utan även för territoriellt försvar. Arméinspektörens förslag
              är en intressant möjlighet att utöka slagstyrkan utan att det
              medför stora merkostnader.
            </seg>
          </u>
          <note type="speaker" n="ae85061b">
            Anf. 19 Försvarsminister KARIN ENSTRÖM (M):
          </note>
          <u who="minister_id" xml:id="i-39178fa6945a3751-8" n="ea9a5b98">
            <seg n="71deac19">
              Herr talman! Tack för inledande gratulation!
            </seg>
            <seg n="4d576195">
              Om vi börjar med att koncentrera oss på arméstridskrafterna kan
              jag säga att de i enlighet med den av riksdagen beslutade inriktningen
              av Försvarsmaktens insatsorganisation ska inriktas mot att öka
              förmågan till insatser i och bortom närområdet. Det ska åstadkommas
              genom att förbanden ska vara modulärt uppbyggda för att kunna
              användas flexibelt.
            </seg>
            <seg n="50b58c7d">
              Sammansättningen av förbanden varierar beroende på vilken uppgift
              som förbanden eller stridsgruppen ska lösa. Det förutsätter att
              förbanden är samövade, för att säkerställa hög tillgänglighet
              och användbarhet. Det är såväl riksdagens som regeringens inriktning
              att detta ska prioriteras från och med 2010 till 2014.
            </seg>
            <seg n="e33d6087">
              Inriktningspropositionen är tydlig med att det ska ske en förskjutning
              från tyngre förband till den nya insatsorganisationens lättare
              förband med hög rörlighet. Den nya strukturen inom arméstridskrafterna
              bör enligt regeringens bedömning, såvitt vi vet, vara på plats
              under 2013 då armén ska ha intagit Insatsorganisation 2014, IO
              14. I den här organisationen är stridsvagnskompanierna organiserade
              utanför de mekaniserade manöverbataljonerna i syfte att just kunna
              tillföras om behov uppstår.
            </seg>
            <seg n="f501d59d">
              Återigen vill jag säga att det här är en av kärnpunkterna i inriktningspropositionen,
              där vi understryker vikten av att ha modulära förband som kan
              sättas samman i tillfälligt sammansatta stridsgrupper beroende
              på vilken uppgift som ska lösas. I Försvarsmaktens budgetunderlag
              inför 2013 finns det inga förslag till förändringar av arméstridskrafternas
              insatsorganisations utformning. Försvarsmakten beskriver att förbandens
              utveckling mot IO 14 och den fastställda målsättningen är prioriterade.
            </seg>
            <seg n="9c4a3a54">
              Sammantaget kan man konstatera att Försvarsmaktens budgetunderlag
              naturligtvis följer de inriktningar som regering och riksdag har
              beslutat om. Det här underlaget kommer vi att behandla i budgetpropositionen
              för 2013.
            </seg>
            <seg n="a5a58a1d">
              Precis som Mikael Jansson säger är det ett förslag från arméinspektören.
              Jag uppfattar det som en myndighetsintern diskussion. Regeringen
              har inte fått några indikationer som innebär att ett konkret myndighetsberett
              förslag är under utarbetande.
            </seg>
            <seg n="4317dc95">
              Samtidigt vill jag understryka att det naturligtvis ligger i
              myndighetens uppdrag att titta på framtida möjligheter. Om man
              ser detta som ett debattinlägg välkomnar jag självklart det som
              ett debattinlägg, för vi ska ha en öppen och levande debatt. Men
              vi måste ha viss ordning och reda, Mikael Jansson, därför vill
              jag understryka vikten av att Försvarsmakten nu genomför den gällande
              inriktningen där syftet är att skapa tillgängliga och användbara
              förband.
            </seg>
          </u>
          <note type="speaker" n="0e85562f">
            Anf. 20 MIKAEL JANSSON (SD):
          </note>
          <u who="mikael_jansson_9fa8c8" xml:id="i-23e18e930d046351-1" n="dc37dffd">
            <seg n="b3aef12e">
              Herr talman! Arméinspektören föreslår bland annat att 72:a lätta
              mekbataljonen förses med befintliga stridsfordon 90 och blir en
              mekaniserad bataljon, att det förrådsställda stridsvagnskompaniet
              på Gotland bemannas med tidvis tjänstgörande soldater från Gotland,
              att de tre fristående stridsvagnskompanierna avvecklas och tillsammans
              med ytterligare befintliga stridsvagn 122 tillförs manöverbataljonerna,
              att livbataljonen i Kungsängen utökas personellt och materiellt
              så att den förutom statsceremoniella uppgifter också kan lösa
              stridsuppgifter inne i Helsingfors, att ytterligare en granatkastarpluton
              tillförs varje mekaniserad bataljon och att broläggare tillförs
              de mekaniserade bataljonerna för att öka rörligheten. Allt detta
              ökar arméns förmåga att försvara Sverige, vilket borde vara bra
              för alla försvarspolitiker.
            </seg>
            <seg n="6e59e3c5">
              Naturligtvis är detta bara en dellösning. För att verkligen kunna
              tala om ett avvägt minimerat territorialförsvar måste vi ha Gripen
              39 E/F-versionen med bra bestyckning, ett nationellt täckande
              luftvärn, robotskydd för färdiga Visbykorvetter, tillräckliga
              markstridskrafter med mera. Allt detta är möjligt med politisk
              vilja.
            </seg>
            <seg n="402f32b3">
              I avvaktan på försvarsvänligare politik från flera partier får
              vi skruva på och finställa det vi har. Förslaget från armén om
              ökad eldkraft, skydd och rörlighet har Sverigedemokraternas stöd.
            </seg>
          </u>
          <note type="speaker" n="6fea01e2">
            Anf. 21 Försvarsminister KARIN ENSTRÖM (M):
          </note>
          <u who="minister_id" xml:id="i-39178fa6945a3751-9" n="ea9a5b98">
            <seg n="8928bcf6">
              Herr talman! Jag vill gå tillbaka lite till de utmaningar och
              hot som togs upp i det tidigare inlägget, varför vi nu gör den
              här förändringen och också återkoppla till det Mikael Jansson
              sade om vad vi såg för försvarsmakt för ett par år sedan.
            </seg>
            <seg n="1de521fa">
              Den insatsorganisation som är under införande, Insatsorganisation
              2014, anpassas just för att möta utmaningar och hot som är gränslösa,
              föränderliga och komplexa. Vissa av de här hoten är väldigt svåra
              att förutse. De kan uppstå plötsligt. Det kan gälla både utvecklingen
              i närområdet och konfliktområden längre bort. Då är det viktigt
              att vi har en insatsorganisation som har en hög tillgänglighet,
              som kan sättas in med kort varsel och som också är flexibel. Det
              är det som hela inriktningspropositionen handlar om.
            </seg>
            <seg n="edbcd896">
              I det här ingår att också återuppta den nationella försvarsplaneringen.
              Där har alliansregeringen givit Försvarsmakten ett uppdrag att
              återuppta nationell försvarsplanering. Den är särskilt viktig
              för att kunna genomföra den här omställningen på ett bra sätt.
            </seg>
            <seg n="81ec3f1c">
              Regeringen inriktar årligen eller när behov uppstår Försvarsmaktens
              planering avseende insatser och beredskap. Försvarsplaneringen
              blir då ett instrument för myndigheten att underlätta hanteringen
              av specifika händelser som kriser eller konflikter. Planeringen
              syftar också till att anpassa myndighetens beredskap och förmåga
              just i den föränderliga värld som vi lever i.
            </seg>
            <seg n="a98d7b81">
              Vi är alla medvetna om att utgångsläget före reformen var en
              nationell insatsorganisation med beredskapstider ända upp till
              tre år. Den här reformen innebär att beredskapskraven höjs avsevärt
              från tidigare. Huvuddelen av förbanden ska ha en beredskap som
              inte överstiger 90 dagar. Inget förband ska ha en beredskap över
              180 dagar. Efter beslut av regeringen ska alla förband kunna användas
              inom en vecka. Redan nu, bara två år in i reformen, har beredskapen
              hos Försvarsmaktens förband ökat markant.
            </seg>
            <seg n="04973e40">
              Sedan tycker alliansregeringen, kanske till skillnad mot Sverigedemokraterna,
              att vi ska ha en fortsatt hög ambition att bidra till internationella
              militära insatser till stöd för fred och säkerhet samtidigt som
              beredskap att genomföra insatser nationellt ska upprätthållas.
            </seg>
            <seg n="03e2cccb">
              Den försvarspolitiska inriktning som vi nu har antagit gör det
              här genomförbart genom att det inte längre finns en delning mellan
              nationell insatsorganisation för territoriella behov och den särskilda
              utlandsstyrka för internationella insatser som vi hade tidigare.
              Vi har inte uppdelningen mellan nationell och internationell förmåga.
              Det är en av de andra kärnpunkterna i hela reformen och hela insatsorganisationen
              att vi har en och samma uppfattning om förband och att de kan
              användas både nationellt och internationellt. Då tar vi till vara
              viktig erfarenhet och kunskap i förbanden. Det är också kostnadseffektivt.
            </seg>
            <seg n="ec7ff335">
              Reformen stärker Försvarsmaktens förmåga att agera i Sverige,
              i närområdet och längre bort från närområdet. Med Sverigedemokraternas
              förslag får jag känslan av att vi går tillbaka i tiden till mer
              traditionellt invasionsförsvar där risken är att kostnaderna blir
              så höga att man faktiskt inte får ut så hög operativ förmåga.
            </seg>
          </u>
          <note type="speaker" n="b8c0a950">
            Anf. 22 MIKAEL JANSSON (SD):
          </note>
          <u who="mikael_jansson_9fa8c8" xml:id="i-23e18e930d046351-2" n="dc37dffd">
            <seg n="200a7dec">
              Herr talman! Jag är medveten om att förslaget är ett mer internt
              diskussionsobjekt och inte ligger på regeringens bord. Det är
              fråga om en debatt, inte ett färdigt förslag.
            </seg>
            <seg n="d02f5514">
              De inslag som finns i regeringens försvarspolitik, att det finns
              en hög beredskap och tillgänglighet, är bra. Internationella insatser
              är bra om de sätts in på rätt sätt så att de får bra effekt. Men
              vi anser att de måste vänta tills vi har ett försvar av Sverige
              färdigt. Då kan vi återgå till internationella insatser.
            </seg>
            <seg n="26b55791">
              Försvarspolitiken har förändrats över tiden. På den socialdemokratiska
              tiden sänktes förmågan mycket och planeringen tappades helt. Ni
              har återupptagit planeringen, och nu kommer inslaget att försvara
              även Sverige och agera i brigadformat. Men det kräver en viss
              volym och sammansättning av försvaret för att det ska vara meningsfullt.
              Ert försvar är för litet. Det är vår invändning.
            </seg>
            <seg n="b272f6fd">
              Jag är glad att det åter finns en försvarsplanering för att skydda
              Sverige. Det måste vara huvudsyftet med vårt försvar.
            </seg>
            <seg n="c8cf8386">
              Jag är också glad att det talas om försvar av och hög beredskap
              för Gotland, vilket är viktigt. Jag är glad över att det har talats
              om försvar i brigadformat med tydliga mål för förmågan att slå
              en fientligt mekaniserad bataljon i händelse av att vi angrips.
              Jag är glad att det åter talas om stadsskytteförmåga för försvar
              i Helsingfors. Låt detta bli en början för ett återtagande av
              förmågan till militärt skydd av Sverige.
            </seg>
          </u>
          <note type="speaker" n="8d9f5ba1">
            Anf. 23 Försvarsminister KARIN ENSTRÖM (M):
          </note>
          <u who="minister_id" xml:id="i-39178fa6945a3751-10" n="ea9a5b98">
            <seg n="7c2c1f5e">
              Herr talman! Jag är orolig för den försvarspolitik som Sverigedemokraterna
              företräder. Jag är rädd att den innebär en tillbakagång till det
              som var mer likt det vi hade förut, nämligen det mer traditionella
              förrådsställda invasionsförsvaret med värnpliktsförband som bara
              finns på papper men som inte finns i verkligheten.
            </seg>
            <seg n="92f9896f">
              Det här hänger ihop med kostnaderna. Med det ni beskriver i ert
              alternativa förslag fruktar jag att kostnaderna för att genomföra
              detta gör att det blir för lite pengar över till övningar och
              att effekten blir att förbanden blir som de var förr, det vill
              säga förband på papperet som inte var övade och som saknade erfarenhet.
              Detta innebär en risk. Vi vill inte komma tillbaka till den tiden
              med dåligt övade förband med för gammal materiel och bristfällig
              utbildning. Det skulle ta lång tid att få dem åter i stånd att
              möta en kvalificerad motståndare.
            </seg>
            <seg n="6f59a41b">
              Här har vi uppenbarligen olika lösningar, och nu har inte Mikael
              Jansson några ytterligare anföranden.
            </seg>
            <seg n="f0edc435">
              Det viktiga för mig som minister är att det finns soldater och
              officerare som kan möta dagens krav. Det ställer höga krav på
              professionalism och erfarenhet. De behöver vara väl samövade och
              ha tillgång till kvalificerad materiel. Det här får vi genom att
              ha en samlad insatsorganisation med förband som kan sättas in
              nationellt och internationellt.
            </seg>
            <seg n="1a0c3a36">
              Jag var nyligen i Afghanistan och besökte den svenska insatsen.
              De soldater som roterade hem, med avslut i förra veckan, tillhörde
              sannolikt de mest välövade och erfarna soldater som svenska försvaret
              har haft. Det är vad vi kommer att ha störst nytta av i framtiden.
              Det ska vara väl övade förband som har prövats.
            </seg>
          </u>
          <note n="df731e22">
            Överläggningen var härmed avslutad.
          </note>
          <note n="78f13cbf">
            10 § Bordläggning och beslut om förlängd motionstid
          </note>
          <note n="7ecadcf8">
            Anmäldes och bordlades
          </note>
          <note n="9f125a47">
            Kammaren biföll talmannens förslag att motionstiden för denna
            proposition skulle förlängas till onsdagen den 26 september .
          </note>
          <note n="982ad99f">
            11 § Anmälan om frågor för skriftliga svar
          </note>
          <note n="76abfc49">
            Anmäldes att följande frågor för skriftliga svar framställts
          </note>
          <note n="e1ed7d8e">
            den 5 juni
          </note>
          <note n="36e8160c">
            Isak From
          </note>
          <note n="36e8160c">
            Isak From
          </note>
          <note n="70ea92e2">
            Frågorna redovisas i bilaga som fogats till riksdagens snabbprotokoll
            tisdagen den 12 juni.
          </note>
          <note n="fd8b4ec6">
            12 § Anmälan om skriftliga svar på frågor
          </note>
          <note n="c3f3ddd4">
            Anmäldes att skriftliga svar på följande frågor inkommit
          </note>
          <note n="e1ed7d8e">
            den 5 juni
          </note>
          <note n="b70c2dba">
            Leif Jakobsson
          </note>
          <note n="90edc942">
            Elin Lundgren
          </note>
          <note n="8fabe897">
            Peter Persson
          </note>
          <note n="2138561f">
            Svaren redovisas i bilaga som fogats till riksdagens snabbprotokoll
            tisdagen den 12 juni.
          </note>
          <note n="d84099e1">
            13 § Kammaren åtskildes kl. 14.14.
          </note>
          <note n="c33d0d09">
            Förhandlingarna leddes av andre vice talmannen.
          </note>
          <note n="8dbc3b76">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
