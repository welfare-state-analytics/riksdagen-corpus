<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--66</head>
          <docDate when="2011-02-02">2011-02-02</docDate>
        </div>
      </front>
      <body>
        <div>
          <note n="7c262613">
            ﻿
          </note>
          <note n="8323f957">
            Riksdagens protokoll
          </note>
          <note n="a9c5025c">
            2011/12:66
          </note>
          <note type="date" n="17d6808c">
            Torsdagen den 2 februari
          </note>
          <note n="f7c26350">
            Kl. 12:00 - 14:48
          </note>
          <note n="4aa017f1">
            1 § Justering av protokoll
          </note>
          <note n="55eec5ba">
            Justerades protokollet för den 27 januari.
          </note>
          <note n="4f1d1011">
            2 § Avsägelse
          </note>
          <note n="20abb6ed">
            Förste vice talmannen meddelade att Maria Stockhaus (M) avsagt
            sig uppdraget som ersättare för riksdagsledamot.
          </note>
          <note n="0823b958">
            Kammaren biföll denna avsägelse.
          </note>
          <note n="2c2e87b0">
            3 § Anmälan om inkommet protokollsutdrag från utskott
          </note>
          <note n="9e1503e4">
            Förste vice talmannen anmälde att ett utdrag ur prot. 2011/12:19
            för tisdagen den 31 januari i ärende om subsidiaritetsprövning
            av EU-förslag inkommit från utbildningsutskottet.
          </note>
          <note n="b84ee97b">
            4 § Hänvisning av ärenden till utskott
          </note>
          <note n="a39b317b">
            Föredrogs och hänvisades
          </note>
          <note n="f2395978">
            den 28 mars.
          </note>
          <note n="83ec3d1e">
            5 § Svar på interpellation 2011/12:189 om stärkt ställning för
            beroendepatienter inom hälso- och sjukvården
          </note>
          <note type="speaker" n="9e203db1">
            Anf. 1 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c29a3b08e9a4f773-0" n="ade3ab43">
            <seg n="7e884e2d">
              Fru talman! William Petzäll har frågat mig om jag kommer att
              verka för att korta kötiderna och skapa en mer likvärdig och rättvis
              beroendevård. Han har även frågat om jag kommer att verka för
              att stärka vårdgarantin som Missbruksutredningen föreslår och
              om jag kommer att verka för att patienter ska ha rätt till ett
              bra bemötande inom socialtjänsten och hälso- och sjukvården.
            </seg>
            <seg n="5082606c">
              När det gäller frågan om kötider inom beroendevården har Socialstyrelsen
              haft i uppdrag att göra en fördjupad tillsyn av missbruks- och
              beroendevården. Tillsynen genomfördes under perioden 20082010.
              En aspekt som man tittade på var just tillgängligheten till vård.
              Det visade sig att det som regel gick snabbt att få kontakt med
              vården för ett första samtal och att det i de allra flesta fall
              inte var någon väntetid för att påbörja behandling. Varken inom
              socialtjänstens öppenvård eller inom landstingets beroendevård
              var långa väntetider ett problem.
            </seg>
            <seg n="77f2253c">
              Som jag tidigare informerat Petzäll om genomförde Socialstyrelsen
              redan under våren 2007 en särskild granskning av alla verksamheter
              som bedrev läkemedelsassisterad underhållsbehandling. Den granskningen
              visade då på brister när det gällde tillgänglighet till sådan
              vård. I den nyligen fördjupade tillsynen följde Socialstyrelsen
              upp dessa brister och konstaterade att tillgängligheten har ökat
              i flera regioner men att det fortfarande finns regionala skillnader.
            </seg>
            <seg n="80e6e59a">
              Att tillhandahålla en god likvärdig vård är ett ansvar för landstingen.
              Socialstyrelsens tillsyn är ett viktigt instrument för att säkerställa
              kvalitet och likvärdighet i vård och omsorg. Ett annat är publicering
              av öppna jämförelser. I år kommer Socialstyrelsen för fjärde året
              i rad att publicera öppna jämförelser inom missbruks- och beroendevården
              där tillgängligheten är en kvalitetsaspekt.
            </seg>
            <seg n="7ce4fc3c">
              Petzäll har även frågat mig om jag avser att genomföra de förslag
              som Missbruksutredningen lämnat i sitt betänkande som rör en förstärkt
              vårdgaranti och krav på gott bemötande. Missbruksutredningens
              samtliga förslag bereds nu inom Regeringskansliet, och jag vill
              därför invänta det arbetet.
            </seg>
          </u>
          <note n="163a3c52">
            Förste vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="2b2391c7">
            6 § Svar på interpellation 2011/12:190 om legalisering av cannabis
          </note>
          <note type="speaker" n="9ba91e92">
            Anf. 2 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c29a3b08e9a4f773-1" n="ade3ab43">
            <seg n="53c420d9">
              Fru talman! William Petzäll har frågat mig om jag avser att ta
              initiativ till att starta en utredning om att legalisera cannabis.
              Han har också frågat mig om det är mitt ställningstagande att
              det finns goda skäl att börja forska på cannabisens lindring av
              olika sjukdomstillstånd.
            </seg>
            <seg n="c471a660">
              Att röka cannabis kan ge akuta biverkningar som hallucinationer
              och akut toxisk psykos. Att röka cannabis kan också långsamt skapa
              ett beroende som kan vara mycket svårt att bryta. Abstinensreaktionerna
              efter långvarigt missbruk kan vara utdragna och psykiskt plågsamma.
              Att vanemässigt röka cannabis kan orsaka en mängd sjukdomar och
              störningar, bland annat svåra förvirringstillstånd av schizofrenityp,
              personlighetsförändringar och depression med självmordsrisk. Listan
              över skadorna kan göras lång.
            </seg>
            <seg n="38d88841">
              Jag avser inte att ta initiativ till att starta en utredning
              om att legalisera cannabis. I stället har regeringen vidtagit
              åtgärder för att förhindra bruk av bland annat cannabis och ge
              vård till dem som behöver det.
            </seg>
            <seg n="7f202fdf">
              I den av regering och riksdag antagna ANDT-strategin, proposition
              2010/11:47, slås i de långsiktiga målen fast att tillgången till
              narkotika ska minska, att antalet barn och unga som börjar använda
              narkotika ska minska samt att personer med ett missbruk eller
              beroende ska ha ökad tillgänglighet till vård och stöd av god
              kvalitet.
            </seg>
            <seg n="566645a3">
              För att genomföra en långsiktig satsning på alla dessa områden
              avsätter regeringen 256 miljoner kronor per år under hela mandatperioden.
              Det innebär att kommuner och landsting får stöd i att utveckla
              både det preventiva arbetet och vård- och behandlingsinsatserna.
            </seg>
            <seg n="39d2316a">
              Som svar på den andra frågan vill jag säga att det alltid finns
              skäl att forska för att hitta lindring av olika sjukdomstillstånd.
              Det förekommer en intensiv forskning kring eventuella läkande
              effekter av cannabinoider och övriga ämnen i cannabis. Det är
              också en av anledningarna till att vi på senare år har fått större
              kunskap om skadorna av cannabis.
            </seg>
          </u>
          <note n="163a3c52">
            Förste vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="0eb1ba2c">
            7 § Svar på interpellation 2011/12:191 om stopp för ökningar
            av utsläpp
          </note>
          <note type="speaker" n="8c1a96c4">
            Anf. 3 Miljöminister LENA EK (C):
          </note>
          <u who="unknown" xml:id="i-0f00ce08da37a001-0" n="4638e495">
            <seg n="03fcb713">
              Fru talman! Ledamöter! Ärade åhörare! Matilda Ernkrans har frågat
              mig när jag avser att lägga fram förslag på styrmedel och investeringar
              som leder mot de beslutade klimatmålen.
            </seg>
            <seg n="34c618a9">
              Jag kan inledningsvis notera att det svenska etappmålet för den
              första Kyotoperioden, det vill säga det globala klimatavtalet
              gällande 20082012, kommer att uppfyllas med råge. När det gäller
              Sveriges mål för år 2020 avser det utsläpp för den icke handlande
              sektorn. För den handlande sektorn, som ju omfattar de drygt 12
              000 största industrianläggningarna i Europa, finns målen på europeisk
              nivå. Vårt nationella svenska mål för 2020 uppfylls genom att
              två tredjedelar av minskningarna sker i Sverige och en tredjedel
              genom åtgärder utanför landets gränser.
            </seg>
            <seg n="ddee3e8c">
              I sin interpellation ifrågasätter Matilda Ernkrans de orsaker
              jag pekat på för att förklara uppgången av utsläppen mellan 2009
              och 2010, det vill säga det ovanligt kalla vintervädret, avställningen
              av kärnkraften under den perioden liksom den ekonomiska uppgången
              efter den världsomfattande ekonomiska krisen.
            </seg>
            <seg n="c8b4f6a3">
              Innan jag går in på styrmedel och investeringar ska jag besvara
              Matilda Ernkrans frågor om vädret och var de huvudsakliga utsläppsökningarna
              skedde.
            </seg>
            <seg n="6b33eb42">
              Naturvårdsverket anser i sin nyligen publicerade rapport att
              ökningen i hushålls- och servicesektorn mellan 2009 och 2010 förklaras
              av kall väderlek och att 2010 var 14 procent kallare än ett normalår.
              En betydande utsläppsökning kunde noteras också i energisektorn
              som omfattar bland annat el och fjärrvärme. Denna sektor svarade
              för omkring en tredjedel av den totala utsläppsökningen. I själva
              verket menar Naturvårdsverket att om man normalårskorrigerar statistiken
              för väderleken skulle utsläppen från denna sektor inte ha ökat
              alls jämfört med 2008. Att peka på den kalla väderleken är ett
              argument som vilar på solid statistisk grund.
            </seg>
            <seg n="00c924b6">
              Den helt övervägande delen av utsläppsökningen 20092010 inträffade
              i den handlande sektorn. För denna sektor har vi ju som bekant
              ett bindande gemensamt mål som satts på EU-nivå. Det innebär ett
              tak som medför en drygt 20-procentig minskning till år 2020 och
              om inget annat beslutas en sänkning med 70 procent till 2050.
            </seg>
            <seg n="279814d1">
              I Sverige har vi valt att låta EU:s utsläppshandel vara huvudstyrmedel
              för denna sektor som huvudsakligen omfattar tung industri. Under
              taket i EU:s utsläppshandel fördelas utsläppen ländervis och sektorsvis
              så att summan inte överskrider taket under perioden. En av fördelarna
              med handelssystemet är att tillfälliga variationer över tid och
              rum kan omhändertas på ett kostnadseffektivt sätt. En temporär
              ökning i Sverige motsvaras av en lika stor minskning under det
              gemensamma taket. Prisnivån för utsläppsrätter är ett utryck för
              tillgång eller brist på utsläppsutrymme inom EU och därmed en
              förutsättning för EU:s åtagande. Priserna är nu lägre än tidigare,
              främst beroende på den nuvarande nedgången i ekonomin.
            </seg>
            <seg n="13c6f661">
              Som jag redan understrukit i många tidigare interpellationssvar
              ska Sverige visa ledarskap såväl nationellt som inom EU och internationellt.
              Vi tar vårt nationella ansvar för att begränsa utsläppen genom
              vårt mål om en minskning med 40 procent till 2020. Detta mål är
              inom räckhåll. Vi arbetar vidare genom arbetet med en färdplan
              för noll klimatutsläpp till 2050. En första delrapport kommer
              från Naturvårdsverket inom kort, och vi ska noggrant analysera
              utsläpp och möjliga åtgärder sektor för sektor. Det pågår också
              ett parallellt arbete som handlar om vilka styrmedel och andra
              åtgärder som behövs för att uppnå målet om en fossiloberoende
              fordonsflotta till år 2030.
            </seg>
            <seg n="36df77cd">
              Avslutningsvis vill jag säga att varje påminnelse om att det
              här är svårt är nyttig och ska naturligtvis föranleda reflexion
              inom både industrin och den icke-handlande sektorn och naturligtvis
              också hos regeringen.
            </seg>
          </u>
          <note type="speaker" n="4f324c0e">
            Anf. 4 MATILDA ERNKRANS (S):
          </note>
          <u who="matilda_ernkrans_60acbb" xml:id="i-4560db66a57c2060-0" n="e24befbb">
            <seg n="eb53fb2a">
              Fru talman! Jag börjar ärligt talat tröttna på de ord som bara
              svävar runt miljöminister Lena Ek och den borgerliga regeringen.
              Orsaken till de ökade utsläppen är inte vädret, utan de fossila
              utsläpp vi i Sverige gjorde när det var kallt. Det finns väl ingen
              naturlag som säger att elen måste produceras av kärnkraft, olja,
              naturgas eller torv? Det finns väl ett politiskt hantverk? Det
              finns väl aktiva styrmedel? Det finns väl åtgärder som den här
              regeringen kan vidta om kärnkraften nu återigen står stilla när
              det är kallt och man måste sätta i gång oljeeldade eller naturgaseldade
              kraftvärmeverk som ger en massa fossila utsläpp? Det finns väl
              politiska ställningstaganden? Det finns väl saker som den ansvariga
              miljöministern och den här regeringen kan göra så att det inte
              är fossila utsläpp som vi gör när det blir kallt i det här landet?
            </seg>
            <seg n="cea3f6f1">
              Jag börjar tröttna på orden som svävar omkring miljöministern
              och regeringen. Det är dags att visa lite handling! Jag menar
              att vi har förlorat fem år i klimatpolitiken. Miljöministern fortsätter
              att utreda.
            </seg>
            <seg n="82a14033">
              Klimatmålen ligger fast. Det är alldeles utmärkt. Problemet är
              att vi måste ha aktiva styrmedel som styr mot att vi klarar våra
              klimatmål. Hittills har den här regeringen inte presenterat de
              styrmedel som leder till att vi minskar våra utsläpp. Vi kan använda
              statistiken. Vi kan konstatera att utsläppen ökade under 2010,
              och det borde bekymra ansvarig miljöminister och ansvarig regering.
              I stället får vi en diskussion om det är rätt eller fel att skylla
              på vädret.
            </seg>
            <seg n="68694ede">
              Man kan också fråga sig om detta är strategin framåt i tiden.
              Är det så att den här regeringen hoppas på att det ska vara lågkonjunktur
              och varma vintrar fram till 2020 och att vi då kommer att nå våra
              mål. Nej, det kan väl ändå inte vara en aktiv och offensiv klimatomställning.
            </seg>
            <seg n="b209cd7b">
              Jag saknar synen på klimatomställningen som en drivkraft till
              nya jobb, nya möjligheter och nya produkter. Vad är det som säger
              att vi i Sverige inte kan bli ännu bättre på att producera vindkraft?
              Vad är det som säger att vi i Sverige inte ska tillverka vindkraftverk
              som vi sedan ska sätta upp för att producera energi som kommer
              från vinden? Det handlar om politik, ställningstaganden och aktiva
              åtgärder som man kan vidta här och nu. Orsaken till utsläppen
              2010 är inte vädret, utan de fossila utsläpp som vi gjorde när
              det var kallt. Det finns ingen naturlag omkring hur vi producerar
              el i det här landet.
            </seg>
            <seg n="b4fd9dbd">
              Snälla miljöministern! Svara på min fråga! När kommer de aktiva
              styrmedel som styr mot att vi minskar våra utsläpp? Det är viktigt
              för Sverige, för Sveriges konkurrenskraft och för de nya jobben,
              men inte minst som en solidaritetshandling mot andra delar av
              världen, som behöver få möjlighet att växa och utvecklas för att
              de har en befolkning som nu ställer krav på en bättre välfärd
              och nya jobb. Det är en solidaritetshandling att aktivt och dramatiskt
              ställa om våra energi- och transportsystem i det här landet.
            </seg>
            <seg n="30c0cc69">
              Sluta vimsa med orden och börja ge lite svar på frågorna om hur
              vi ska ta landet framåt!
            </seg>
          </u>
          <note type="speaker" n="f82a1018">
            Anf. 5 Miljöminister LENA EK (C):
          </note>
          <u who="unknown" xml:id="i-0f00ce08da37a001-1" n="4638e495">
            <seg n="2c603265">
              Fru talman! Vi får börja sortera begreppen lite grann. Jag har
              sedan jag tillträdde som miljöminister för fyra månader sedan
              besvarat en lång rad interpellationer i samma ämne utan att det
              på den tiden kommit några alternativa förslag från Socialdemokraterna
              när det gäller klimatutsläppen. Jag kan notera att den hedervärde
              Stefan Löfven sedan han tillträdde ännu inte har nämnt ordet klimat
              på något sätt som har märkts men däremot berört en stor mängd
              andra politikområden.
            </seg>
            <seg n="09001568">
              Det andra som jag gärna vill säga när jag sorterar i den här
              interpellationsdebatten är att jag uppskattar engagemanget och
              miljöintresset hos interpellanten. Det är väldigt viktigt. Fler
              ledamöter borde vara intresserade av sådana här diskussioner.
            </seg>
            <seg n="bb2979b8">
              Sedan sorterar vi de regler som finns och de åtgärder som är
              vidtagna. Vi har ett med övervägande majoritet taget riksdagsbeslut
              där regeringen går in i precis samma systematik som hela EU. För
              den tunga industrin sorteras utsläppen i handeln med utsläppsrätter
              under ETS. Den helt övervägande delen av utsläppsökningarna mellan
              2009 och 2010 inträffade i den handlande sektorn, där vi har ett
              gemensamt EU-mål på sammantaget minus 21 procent till 2020 för
              hela EU utan uppdelning på länder. Vi kan se att utvecklingen
              här går åt rätt håll.
            </seg>
            <seg n="e1624de6">
              Sedan har vi den icke-handlande sektorn. Där kan vi titta på
              den statistik som förs i Sverige och som utvärderas av en oberoende
              myndighet jag påpekar detta igen nämligen Naturvårdsverket. Jag
              hänvisar endast till deras genomgång av statistiken för ett år.
              I den långsiktiga statistiska trenden påpekar dessutom Naturvårdsverket
              att utvecklingen går åt rätt håll och att det mål som vi har satt
              i Sverige genom en bedövande riksdagsmajoritet och på förslag
              av regeringen, minus 40 procent till 2020, är inom räckhåll.
            </seg>
            <seg n="97790b38">
              Det finns åtgärder vidtagna när det gäller trafiksystemen. Det
              satsas på järnväg på ett sätt som inte har skett på decennier.
              Det finns regler för trafiken. Det finns regler för utsläpp av
              växthusgaser som är gemensamma på den inre marknaden, där Sverige
              har varit oerhört aktivt i förhandlingarna. Det finns regler om
              standard på motorer och däck. Det finns regler om trafikplanering
              som hänger ihop med detta. Den svenska regeringen har kickstartat
              utvecklingen vad gäller miljöbilar, vilket gör att vi nu har en
              bra andel miljöbilar i Sverige. Det finns regler för bränsle och
              bränslekvalitet. Det medges att många av dessa regler är antagna
              på EU-nivå, men det är en gemensam politisk inriktning som Socialdemokraterna
              och Alliansen har: Det är viktigt att de regler som kan snedvrida
              konkurrensen är gemensamma på den inre marknaden.
            </seg>
            <seg n="9e8fc60c">
              Utöver detta satsar alliansregeringen på forskning om miljö och
              klimat på ett sätt som inte har skett i Sverige historiskt förut.
              Det är naturligtvis väldigt bra.
            </seg>
            <seg n="edf4e60d">
              Det medges att det fortfarande finns väldigt mycket att göra.
              Vi diskuterar naturligtvis sådana åtgärder i regeringen och i
              budgetförberedande diskussioner. Det tänker jag inte utveckla
              i den här interpellationsdebatten.
            </seg>
            <seg n="06ebb24e">
              Man ska aldrig vara nöjd. Jag kan citera en socialdemokratisk
              kampanjslogan som lyder stolt men inte nöjd. Det kan nog sammanfatta
              regeringens inställning i klimatfrågorna.
            </seg>
          </u>
          <note type="speaker" n="ba67042d">
            Anf. 6 MATILDA ERNKRANS (S):
          </note>
          <u who="matilda_ernkrans_60acbb" xml:id="i-4560db66a57c2060-1" n="e24befbb">
            <seg n="2fd30f08">
              Fru talman! Det är ett fattigdomsbevis från ansvarig miljöminister
              när hon ägnar hela sitt inlägg åt att ondgöra sig över att det
              största oppositionspartiet i riksdagen, Socialdemokraterna, enligt
              henne inte har lagt fram tillräckliga förslag. Jag utgår från
              att miljöministern följer med i politiken också utanför regeringen,
              och hon borde vara väl medveten om att det har lagts fram ett
              antal förslag i riksdagen som den borgerliga minoriteten har röstat
              ned med stöd av de partier som man har i kammaren. Det är aktiva
              förslag som skulle ha minskat våra utsläpp här och nu. Det är
              inte så att du måste uppfinna hjulet på nytt. Du kan använda det
              som vi vet är beprövad erfarenhet som minskar våra utsläpp.
            </seg>
            <seg n="73edf3e4">
              Vi har lagt fram förslag på 1,6 miljarder under fyra år till
              lokala klimatinvesteringsprogram. Vi har gjort det för att vi
              vet att under den socialdemokratiska regeringen utvärderades de
              programmen. Naturvårdsverket räknade ut att det minskade utsläppen
              med två miljoner ton årligen. Det motsvarade två tredjedelar av
              utsläppen dessa år. Det är beprövat, det fungerar, och det minskar
              utsläppen här och nu.
            </seg>
            <seg n="172a4aab">
              Vi har i den här kammaren lagt fram förslag om en miljöbilsbonus
              för att stödja människor att kunna byta till en bil som inte drivs
              av fossila bränslen och som dessutom kan underlätta för en bättre
              begagnatmarknad. Det är förslag som också Centerpartiet har skrivit
              debattartiklar om men som man röstar ned här i kammaren.
            </seg>
            <seg n="f91be5dc">
              Ministern ägnar hela sitt inlägg till att försöka hävda att det
              inte finns kloka förslag att ta ställning till som minskar våra
              utsläpp här och nu. Det tycker jag är ett fattigdomsbevis. Du
              svarade inte på den fråga som jag har ställt.
            </seg>
            <seg n="6645d087">
              Vi har förlorat fem år av klimatpolitiken. Du kan tala hur mycket
              du vill om hur fantastisk du och din regering är. Men resultaten
              uteblir, miljöminister Lena Ek. Då måste man väl som ansvarig
              minister vara beredd att göra någonting åt det.
            </seg>
            <seg n="a2054070">
              Det handlar om att lägga fram förslag till en aktiv politik på
              riksdagens bord som vi får rösta om och visa på styrmedel som
              leder till minskade utsläpp och gör att vi når klimatmålen.
            </seg>
            <seg n="862a8976">
              I stället får jag ett svar på min interpellation där man går
              in i en diskussion där man försöker att statistiskt bestyrka:
              Jo, det var visst vädrets fel. Det är helt osannolikt. Som jag
              sade tidigare är orsaken inte vädret utan de fossila utsläpp vi
              gjorde här i Sverige när det var kallt.
            </seg>
            <seg n="38a167d6">
              Det kan inte vara så att man bygger hela sin politik på att det
              ska vara ständig lågkonjunktur och varma vintrar. Är det inte
              så väntar vi med spänning på vad ansvarig minister är beredd att
              lägga fram för förslag om styrmedel som vi vet har effekt på utsläppen.
            </seg>
            <seg n="21855705">
              Det är inte så att vi har råd att vänta. Det finns något unikt
              och spännande i att ställa om Sverige i klimatsmart riktning.
              Det kan skapa nya jobb och nya produkter. Det gäller inte minst
              det jag nämnde om vindkraften i mitt tidigare inlägg.
            </seg>
            <seg n="552085c6">
              Vi har lagt fram förslag om att man till exempel borde använda
              sig av vita certifikat som skulle driva på en energieffektivisering.
              Vi har lagt fram förslag om att investera i våra bostäder så att
              man kan rusta och renovera dem och göra dem mer energieffektiva
              och miljösmarta. Det skulle skapa mängder av jobb och minska våra
              utsläpp.
            </seg>
            <seg n="687c1beb">
              Det finns ett antal grejer som är möjliga att göra. Det handlar
              bara om att vilja, Lena Ek. Om du gillade mitt engagemang skulle
              jag önska att jag kunde säga att jag kunde gilla din vilja.
            </seg>
          </u>
          <note type="speaker" n="91dbc82c">
            Anf. 7 Miljöminister LENA EK (C):
          </note>
          <u who="unknown" xml:id="i-0f00ce08da37a001-2" n="4638e495">
            <seg n="53675d84">
              Fru talman! Det är viktigt att ha en debatt vid ett interpellationssvar.
              Jag tänker fortsätta att diskutera och kritisera den nuvarande
              socialdemokratiska ledningens bristande klimatengagemang.
            </seg>
            <seg n="8199a736">
              Vi kan konstatera att åtgärder finns på plats. Vi kan konstatera
              att Sverige med råge kommer att uppfylla målet för första Kyotoperioden
              20082012. Vi kan konstatera att statistiskt sett sjunker klimatutsläppen
              i Sverige frånsett det hack i kurvan som var 20092010.
            </seg>
            <seg n="8d981ef1">
              Vi kan konstatera att vindkraften är utbyggd på ett sätt som
              decennier av socialdemokratiska regeringar inte förmådde att göra
              över huvud taget. Vi kan konstatera att alliansregeringen har
              kickstartat miljöbilsutvecklingen.
            </seg>
            <seg n="bcf62f3b">
              Behövs det vidare åtgärder kommer vi att vidta dem. Jag analyserar
              detta inom den grupp experter som jag har sammankallat under rubriken
              Färdplan 2050 där vi följer utvecklingen väldigt noga.
            </seg>
            <seg n="e1831b4c">
              Vi har också förbättrat statistik och tidigarelagt statistik
              i ett uppdrag som vi redan har beslutat om.
            </seg>
          </u>
          <note type="speaker" n="8ef3ad14">
            Anf. 8 MATILDA ERNKRANS (S):
          </note>
          <u who="matilda_ernkrans_60acbb" xml:id="i-4560db66a57c2060-2" n="e24befbb">
            <seg n="990c625d">
              Fru talman! Detta inlägg säger allt. Det är en helt verklighetsfrånvänd
              miljöminister som står här framför oss. Hon tycker uppenbarligen
              att det är viktigare att kunna presentera på papper ett antal
              idéer och ord än att utgå från hur verkligheten ser ut.
            </seg>
            <seg n="2c3c4524">
              Verkligheten ser ut så att utsläppen ökade dramatiskt 2010. Vi
              kan konstatera att orsaken inte är vädret utan de fossila utsläpp
              som vi gör när det är kallt. Det går att göra någonting åt om
              man vill.
            </seg>
            <seg n="a33a108e">
              Den här veckan har vi fått rapporter om att kärnkraften återigen
              står stilla och att man använder oljeeldade eller naturgaseldade
              värmekraftverk i stället.
            </seg>
            <seg n="da9149d9">
              LKAB, som är en fantastiskt viktig gruvnäring, rapporterar att
              de inte klarar av att halvera sina utsläpp som det var tänkt.
              Det fungerade inte att binda in koldioxiden i gruvavfallet som
              man hade tänkt.
            </seg>
            <seg n="864e6d7c">
              Jag utgår från att ansvarig minister har varit i kontakt med
              LKAB och ställt frågan: Vad är det ni behöver för att gruvnäringen
              ska kunna vara en viktig aktiv del av vår välfärd och samtidigt
              klara av att minska utsläppen?
            </seg>
            <seg n="9fb8ed74">
              Jag utgår från att man har talat med dem som nu drar i gång oljeeldade
              värmeverk när kärnkraften står stilla. Hur kommer det sig att
              man driver dem med olja eller naturgas? Det finns ingen naturlag
              att man ska driva dem så.
            </seg>
            <seg n="c6513940">
              Det finns andra bra sätt att göra el i Sverige som vi kan vara
              och bli duktiga på. Det finns sol, vind, vatten och bioenergi.
              Det krävs bara att vi har en regering och en minister som känner
              lite ansvar för hur verkligheten ser ut. I stället svarar ministern:
              Det blev ett hack i kurvan, och om det behövs ytterligare åtgärder
              kommer jag att återkomma.
            </seg>
            <seg n="5c9af8a7">
              Jag tycker att det är alldeles för passivt. Det borde inte råda
              något tvivel om att det behövs åtgärder och att klimatomställningen
              är någonting positivt som driver fram nya produkter och nya jobb
              som detta land behöver.
            </seg>
          </u>
          <note type="speaker" n="dbbff43e">
            Anf. 9 Miljöminister LENA EK (C):
          </note>
          <u who="unknown" xml:id="i-0f00ce08da37a001-3" n="4638e495">
            <seg n="510718a6">
              Fru talman! Jag har nu under fyra månader i ett stort antal interpellationsdebatter
              talat om hur klimatsituationen globalt bekymrar mig. Jag har också
              besökt miljö- och jordbruksutskottet ett antal gånger där vi har
              haft liknande diskussioner.
            </seg>
            <seg n="243047fa">
              Jag har redovisat den aktiva roll som jag och Sverige har haft
              i och inför förhandlingarna i Durban liksom hur aktivt vi driver
              arbetet inom Europeiska unionen och hur noga vi följer utvecklingen
              i Sverige. Man kan inte ha en regeringspolitik som bygger på enstaka
              år, utan man måste följa den långsiktiga trenden.
            </seg>
            <seg n="ac878939">
              Jag konstaterar återigen att det svenska etappmålet för den första
              Kyotoperioden 20082012 kommer att uppfyllas med råge. Trenden
              för det klimatmål som är satt, minus 40 procent till år 2020,
              följs förutom året 20092010.
            </seg>
            <seg n="edaae325">
              Det ger naturligtvis anledning till reflexion. Det är också anledning
              till att vi studerar Naturvårdsverkets utvärdering av situationen
              väldigt noggrant. Det är också anledningen till att jag har inkallat
              en expertgrupp som ska följa utvecklingen sektor för sektor.
            </seg>
            <seg n="4661e976">
              Jag kan konstatera att Alliansens energiöverenskommelse för första
              gången i Sverige har sett till att vindkraften har kunnat öka
              på det sätt vi nu ser. Vi är snart uppe från väldigt låga nivåer
              till runt sju terawatt i slutet av detta år, vilket är en betydande
              förändring.
            </seg>
            <seg n="5824225e">
              Jag kan konstatera att vi har påbörjat en biogasutveckling som
              inte någon föregående regering förmått åstadkomma och ökat andelen
              miljöbilar. Det är givet att det alltid kan förbättras. Vi kan
              ha fler miljöbilar, mer biogas och mer sol. Men statistiskt ligger
              kurvan fast, och målet minus 40 procent mindre utsläpp och klimatgaser
              år 2020 ligger fast.
            </seg>
          </u>
          <note n="93e6c61e">
            Överläggningen var härmed avslutad.
          </note>
          <note n="d8110d07">
            8 § Svar på interpellation 2011/12:193 om åtgärder för att minska
            koldioxidutsläppen från lastbilstrafiken
          </note>
          <note type="speaker" n="2d184aa8">
            Anf. 10 Miljöminister LENA EK (C):
          </note>
          <u who="unknown" xml:id="i-0f00ce08da37a001-4" n="4638e495">
            <seg n="a14d9da3">
              Fru talman! Ärade ledamöter! Åhörare wherever you are! Anders
              Ygeman har frågat mig vilka konkreta åtgärder som jag avser att
              vidta för att snabbt och effektivt minska koldioxidutsläppen från
              lastbilstrafiken.
            </seg>
            <seg n="e65152a1">
              Precis som Anders Ygeman är jag bekymrad över att utsläppen av
              växthusgaser från tunga transporter ökar. Den korrekta siffran
              för ökningen av utsläppen mellan 1990 och 2010 från tunga fordon
              ska dock vara 34 procent, enligt Naturvårdsverkets rapport av
              den 19 december 2011.
            </seg>
            <seg n="0dbce671">
              Siffrorna visar också att utsläppen från tunga transporter i
              stort följer den ekonomiska konjunkturen med lägre utsläpp under
              den ekonomiska krisen 2008.
            </seg>
            <seg n="04d471c1">
              Det går emellertid inte att jämföra personbilstrafiken med lastbilstrafiken,
              som Anders Ygeman gör. Lastbilstrafiken har en mycket större press
              på sig än personbilstrafiken att vara så bränsleeffektiv som möjligt.
              Lastbilstillverkarnas kunder, det vill säga åkerierna, är bra
              på att ställa krav på låg bränsleförbrukning eftersom bränslekostnaden
              står för närmare en tredjedel av åkeriernas utgifter. Dessutom
              är lastbilarna ofta individuellt designade efter kundens önskemål,
              vilket gör det svårt att med generella incitament påverka bränsleförbrukningen
              och koldioxidutsläppen.
            </seg>
            <seg n="dff42697">
              Den positiva trenden med minskade utsläpp från personbilarna
              kan till stor del härledas till införandet av EU:s koldioxidkrav
              för personbilar. I nuläget går det inte att ställa liknande koldioxidkrav
              på tunga fordon eftersom det saknas en enhetlig metod för att
              mäta bränsleförbrukning och koldioxidutsläpp från hela tunga fordon.
              Den metod som finns i dag gäller endast för motorer exklusive
              chassi, hytt, längd med mera. Sverige har därför tagit initiativ
              till ett EU-program för att utveckla en mätmetod för bränsleförbrukning
              och koldioxidutsläpp från hela tunga fordon.
            </seg>
            <seg n="34d2fda8">
              De primära styrmedlen på nationell nivå för att minska koldioxidutsläppen
              från transportsektorn generellt, och från lastbilstrafiken i synnerhet,
              är energi- och koldioxidskatten på fossila drivmedel som bensin
              och diesel. Dessa styrmedel har samma effekt som en kilometerskatt
              eller en avståndsbaserad vägslitageavgift men är mer kostnadseffektiva.
            </seg>
            <seg n="c6878169">
              I syfte att öka användningen av alternativa drivmedel och därmed
              minska koldioxidutsläppen är biodrivmedel sedan 2004 befriade
              från både energi- och koldioxidskatt. Vidare satsar regeringen
              3,6 miljarder kronor på järnväg under 2012 och 2013 detta för
              att vitalisera järnvägssektorn och bidra till att öka konkurrenskraften
              för godstrafik på järnväg jämfört med tunga vägtransporter.
            </seg>
            <seg n="327f9bfa">
              Den långsiktiga prioriteringen om en fossiloberoende fordonsflotta
              till 2030 kommer att ligga till grund för regeringens fortsatta
              arbete med att minska utsläppen från transporter. Inom Regeringskansliet
              pågår ett arbete med att samordna de ekonomiska styrmedlen på
              klimat- och energiområdet så att den önskvärda styrningen blir
              samhällsekonomiskt effektiv.
            </seg>
          </u>
          <note type="speaker" n="1551e2ee">
            Anf. 11 ANDERS YGEMAN (S):
          </note>
          <u who="anders_ygeman_4dc216" xml:id="i-44bfb7ca4d0b2d67-0" n="720b7fc1">
            <seg n="cff1cec3">
              Fru talman! Jag vill börja med att tacka miljöministern för svaret.
              Det är bra att hon i alla fall till orden är lika bekymrad som
              jag är. Verklighetsbilden är ju att utsläppen från den tunga trafiken
              ökar kraftigt. Miljöbilsförsäljningen sjunker. Sverige rasar i
              miljörankning efter miljörankning. Järnvägen står stilla.
            </seg>
            <seg n="fc127394">
              Sanningen är att järnvägen har den lägsta förtroendesiffran sedan
              mätningarna började. 50 procent av kombitrafiken på järnväg lades
              ned vid årsskiftet och flyttades över på våra vägar något som
              ännu inte har fångats upp av den statistik som vi i dag diskuterar.
              Detta sker uttryckligen på grund av regeringens beslut om att
              dubbla och i framtiden tredubbla banavgiften på järnväg.
            </seg>
            <seg n="a7386ac4">
              Därför frågade jag statsrådet: Vilka åtgärder vill statsrådet
              vidta för att minska utsläppen? Och därför blev jag lite konfunderad
              över svaret, fru talman. Svaret består av två delar.
            </seg>
            <seg n="76e75851">
              Nummer ett är saker som statsrådet inte vill göra. Hon vill inte
              införa en vägslitageavgift för att minska utsläppen från den tunga
              trafiken. Hon vill inte öka koldioxidskatten trots att hon i sitt
              eget svar pekar ut det som det viktigaste styrmedlet och det som
              man ska använda. Trots att utsläppen har ökat med 34 procent har
              alliansregeringen lovat att inte höja koldioxidskatten under den
              här mandatperioden. Om det nu är det effektivaste styrmedlet varför
              använder ni då inte det när utsläppen ökar?
            </seg>
            <seg n="6aace853">
              Den andra huvudbeståndsdelen i statsrådets svar är saker som
              beslutades om innan utsläppen började öka och som med förlov sagt
              borde leda till att utsläppsökningarna fortsätter.
            </seg>
            <seg n="208f12f9">
              Därför vill jag ge statsrådet en chans till. Sverige faller i
              miljörankningarna. Koldioxidutsläppen ökar. Den tunga trafiken
              står för de kraftigaste utsläppen. På vilket sätt vill statsrådet
              minska utsläppen från den tunga trafiken?
            </seg>
          </u>
          <note type="speaker" n="9bad504c">
            Anf. 12 Miljöminister LENA EK (C):
          </note>
          <u who="unknown" xml:id="i-0f00ce08da37a001-5" n="4638e495">
            <seg n="9b6bedcf">
              Fru talman! Jag är inte riktigt säker på om interpellationen
              är ställd till rätt minister, men jag ska besvara den utifrån
              min portfölj. Jag får be interpellanten återkomma till ansvarigt
              statsråd när det gäller trafiksystemplanering.
            </seg>
            <seg n="ec78066c">
              Rent generellt kan jag säga att det alltid är ett problem när
              det handlar om att sammanväga intresset av en bättre miljö och
              minskade klimatutsläpp med intresset av jobb i Sverige. Vi vet
              var den tunga industrin finns någonstans geografiskt, och vi vet
              att en del av detta gods kan gå på järnväg. Det är också anledningen
              till att regeringen satsar på järnväg på ett sätt som inte har
              skett på decennier i det här landet. Vi diskuterar också oerhört
              mycket hur godstransporterna ska kunna gå. I den offentliga debatten
              har det varit fokus på persontransporter. Men jag tror att det
              är viktigt att också diskutera godstransporterna tydligare och
              mer publikt.
            </seg>
            <seg n="aec0481f">
              Men vi har ett problem i vårt avlånga land. Vi har gruvorna,
              vi har stålet, och vi har skogen till stor del långt bort ifrån
              sina marknader. Man måste kunna transportera sina varor på ett
              konkurrenskraftigt sätt. Därför tror jag att det är en korg av
              olika styrmedel som bör användas för att inte slå sönder konkurrenskraften
              för vår industri. Vi ska ju samtidigt kunna nå de tuffa miljömål
              och klimatmål som vi har i Sverige med 40 procent minskade utsläpp
              till 2020, med en fossiloberoende fordonsflotta till 2030 och
              med nettoutsläpp 2050 på noll. Detta är en svår avvägning. Jag
              är inte beredd att lägga fram förslag som bara tar hänsyn till
              den ena aspekten. Vi måste hitta en avvägning.
            </seg>
            <seg n="d7e8954b">
              Det andra som är viktigt är att titta på vad regeringen satsar
              på i energiforskning och förnybara drivmedel. Och hur tar sig
              detta uttryck i den svenska industrin? Jag ska be att få återkomma
              i nästa svar med vad det är för teknisk utveckling som är på gång
              i sektorn.
            </seg>
          </u>
          <note type="speaker" n="1fbb9d46">
            Anf. 13 ANDERS YGEMAN (S):
          </note>
          <u who="anders_ygeman_4dc216" xml:id="i-44bfb7ca4d0b2d67-1" n="720b7fc1">
            <seg n="f7c22923">
              Fru talman! Jag ska för protokollets och de intresserade lyssnarnas
              skull börja med att klargöra att det är regeringen själv som avgör
              vilket statsråd som svarar på interpellationerna. Denna bedömning
              står statsrådet själv för.
            </seg>
            <seg n="9490b71d">
              Jag tycker att det är bra att statsrådet tar upp gruvindustrin,
              stålindustrin, skogen och behovet av näringslivsutveckling. Det
              är något som ligger oss socialdemokrater varmt om hjärtat. Alla
              dessa tre branscher har det gemensamt att majoriteten av deras
              transporter sker på järnväg den järnväg där statsrådet vill tredubbla
              banavgifterna. Jag skulle gärna vilja att du svarar på hur det
              kan leda till att konkurrenskraften för gruvorna, för stålet och
              för pappersmassan kommer att öka. Jag förstår inte det.
            </seg>
            <seg n="b2d5ce0a">
              Du kan också svara på hur det skulle kunna föra över mer gods
              från väg till järnväg. Det rimliga är väl att de drar samma slutsats
              som kombitrafiken har gjort: Det finns inte förutsättningar att
              få bra lönsamhet på järnväg när järnvägen står still och ni tredubblar
              banavgifterna.
            </seg>
            <seg n="e09f2950">
              Det är sant att vi har föreslagit en avståndsbaserad vägslitageavgift.
              I dag är det så att svenska åkare som åker i Tyskland betalar
              en sådan avgift i form av kilometerskatt. Svenska åkare som åker
              i Polen betalar en sådan avgift i form av kilometerskatt. Men
              den polska åkaren som konkurrerar med den svenska åkaren i Sverige
              betalar ingen sådan skatt. Den tyska åkaren som konkurrerar med
              den svenska åkaren i Sverige betalar inte en sådan skatt. Då vore
              det väl rimligt att vi likställer konkurrensförhållandena och
              att vi vidtar åtgärder som underlättar för att flytta över trafik
              från det hårt belastade vägnätet till järnvägen. Då skulle vi
              också kunna minska de koldioxidutsläpp som nu så dramatiskt ökar.
            </seg>
            <seg n="c3286b7a">
              Där kommer vi också in på kärnan i min interpellation. Vi ser
              utsläpp som ökar. Jag tror att ministerns siffra var 34 procent.
              Det beror på vilket år man använder. Jag använde mig av Ekots
              siffror som de sedan korrigerade. Jag ber om ursäkt för det. Om
              utsläppen ökar med 34 procent är frågan: Vilka åtgärder vill vi
              vidta? Miljöministern pekar ut koldioxidskatten och säger att
              den är effektivare än kilometerskatten. Det är möjligt att det
              är så. Jag vill inte utesluta det. Jag är beredd att ta en diskussion
              om koldioxidskatten. Ska vi använda den? Vad får det för konkurrenseffekt?
              Vad får det för miljöeffekt? Jag tror att den är ett bra styrmedel.
              Vi har ju höjt den flera gånger tillsammans med Centerpartiet,
              men nu ingår Centerpartiet i en regering som har utlovat att den
              ska vara oförändrad hela den här mandatperioden
            </seg>
            <seg n="dad6ed5f">
              Då är frågan: Vilka andra styrmedel har vi? Vi har föreslagit
              en vägslitageavgift. Det stämmer, som miljöministern säger, att
              den har högre systemkostnader. Den har inte så stora systemkostnader
              som regeringen räknar med i sin debatt, men den har högre systemkostnader
              än koldioxidskatten. Fördelen är att den drabbar alla som åker
              på svenska vägar. Den ger inte fribrev till de estniska, lettiska
              eller polska åkarna som kan köra på lågbeskattad diesel som de
              har köpt i hemlandet. Den drabbar alla åkare lika. Det är en ganska
              stor fördel för mig som värnar de svenska jobben i den svenska
              transportsektorn. Men där är miljöministerns svar detsamma. Hon
              vill inte använda kilometerskatten eller en vägslitageavgift,
              och hon vill inte använda koldioxidskatten.
            </seg>
            <seg n="378fb2fc">
              Då blir grundfrågan i min interpellation, som miljöministern
              tyvärr inte har svarat på: Vilket styrmedel vill miljöministern
              använda för att minska de dramatiskt växande utsläppen från den
              tunga lastbilstrafiken?
            </seg>
          </u>
          <note type="speaker" n="daaf3da0">
            Anf. 14 MATILDA ERNKRANS (S):
          </note>
          <u who="matilda_ernkrans_60acbb" xml:id="i-4560db66a57c2060-3" n="e24befbb">
            <seg n="17911b94">
              Fru talman! Jag vill fylla på den argumentation som Anders Ygeman
              så förtjänstfullt lägger fram i den här debatten. Tidigare i den
              debatt som jag hade med Miljöministern pratade hon om att man
              inte kan titta på enskilda år och att det blir hack i kurvan.
              Då kan vi dra ut detta och titta på just koldioxidutsläppen. Vi
              hade en borgerlig regering 19921994 och vi har haft en borgerlig
              regering sedan slutet av 2006 och fram till att den senaste statistiken
              från 2010 kom. Där kan man enkelt utläsa att koldioxidutsläppen
              ökade under regeringar med centerpartistiska miljöministrar med
              1,8 miljoner ton. Sedan hade vi socialdemokratiskt ledda regeringar
              från 1994 till 2006. Då minskade koldioxidsläppen med 6,1 miljoner
              ton. Jag vill hävda att det var både låg- och högkonjunktur under
              de åren. Det var hög och låg arbetslöshet. Det var kalla och varma
              vintrar. Vi hade gruvindustri, stålindustri och alla de viktiga
              basnäringar som vi så gärna vill ha i Sverige. Vi hade det under
              den perioden också, och ändå minskade koldioxidutsläppen med 6,1
              miljoner ton under de år som vi hade en socialdemokratiskt ledd
              regering.
            </seg>
            <seg n="b7dc349a">
              Det vore väldigt bra om vi kunde slippa svar där man säger vad
              man inte vill göra och faktiskt få höra i svaren vilka åtgärder
              man är beredd att vidta. En del åtgärder har man själv avfört
              från dagordningen, till exempel koldioxidbeskattningen som vi
              annars brukar vara överens om är ganska effektiv. Den här regeringen
              har ju lovat att den inte ska höjas under den här mandatperioden.
              Man vill inte ha vägslitageavgift, man vill inte ha lokala klimatinvesteringar
              som kan bidra till att utsläppen minskar, man vill inte ha miljöbilsbonus
              och så vidare. Det skulle vara vällovligt om vi fick höra vilka
              åtgärder man vill vidta för att minska utsläppen, och nu pratar
              vi om transporterna.
            </seg>
          </u>
          <note type="speaker" n="9d52eacc">
            Anf. 15 Miljöminister LENA EK (C):
          </note>
          <u who="unknown" xml:id="i-0f00ce08da37a001-6" n="4638e495">
            <seg n="de97c490">
              Fru talman! Givet att man accepterar den statistikbild som Matilda
              Ernkrans radar upp här kan man bara konstatera att tillväxten
              i svenska ekonomin ökade under de borgerliga regeringarna. Det
              var också det som gav ökade utsläpp.
            </seg>
            <seg n="e0139beb">
              Vi ska faktiskt klara att nå de klimatmål vi har. Vi ska klara
              att nå målet om minus 40 procent till 2020. Vi ska klara att nå
              målet om en fossiloberoende fordonsflotta till 2030. Vi ska också
              klara av att nå nettomålet om noll klimatutsläpp till 2050.
            </seg>
            <seg n="36ed043b">
              I det här sammanhanget tycker jag att vi behöver fundera över
              de två intressen som vi har att väga mot varandra. Det handlar
              om jobb, tillväxt och konkurrenskraft som ska ske på ett miljövänligt
              sätt. Jag är inte av den politiska åskådningen att jag tror att
              skatter och avgifter löser alla världens problem. Jag har en annan
              utgångspunkt som innebär att jag vill använda fler styrmedel än
              dessa. Skatter och avgifter har sin givna roll i den här korgen
              av åtgärder, men forskning och utveckling, innovation och satsning
              på infrastruktur är andra viktiga saker. Det finns en hel radda
              fler åtgärder som kan vidtas.
            </seg>
            <seg n="70d90b63">
              Regeringen satsar varje år drygt 1 300 miljoner kronor på energiforskning.
              Under 2010 avsatte vi 610 miljoner kronor till förnybara drivmedel
              och utveckling av energieffektivare fordon i första hand för vägtrafiken.
              Varje år satsar regeringen 500 miljoner kronor och fordonsindustrin
              lika mycket i samarbetsprogrammet Fordonsstrategisk forskning
              och innovation. Dessutom är förnybara drivmedel i transportsektorn
              för bussar och lastbilar befriade från energi- och koldioxidskatt,
              vilket belastar budgeten med ytterligare 1 ½ miljard.
            </seg>
            <seg n="111d8bc8">
              Vad ger det här för resultat totalt sett? Om man möter de framgångsrika
              tillverkarna av tunga fordon i Sverige kan vi konstatera att AB
              Volvo har tagit fram lastbilar och bussar som kan drivas på flera
              olika typer av rena biodrivmedel, till exempel biodiesel, DME,
              metandiesel med mera. De säljer och levererar också dessa runt
              om i hela världen, också i Sverige. Volvo har också utvecklat
              lastbilar och bussar med parallellhybridteknik som minskar bränsleförbrukningen
              och CO2-utsläppen med upp till 30 procent. Försäljningen av de
              här fordonen har precis börjat i liten skala, men det finns en
              stor utvecklingspotential.
            </seg>
            <seg n="d475938d">
              Scania säljer bussar som drivs med etanol, biodiesel och gas
              och deltar också i ett antal olika utvecklingsprojekt. Man jobbar
              också väldigt mycket med trafikplanering.
            </seg>
            <seg n="63fce29d">
              För att nå de tuffa klimatmål som vi har i Sverige handlar det
              om en kombination av olika åtgärder. Det är otroligt lätt att
              säga att skatter och avgifter ska belasta sektorn. Det är styrmedel
              som till viss del fungerar, men det handlar också om att se till
              att svensk industri kan hitta sina råvaror och transportera sina
              produkter. Då måste vi ha en kombination av satsningar på järnvägar,
              ny teknik och innovation och billigare alternativa bränslen. Den
              är den kombinationen som jag tror ger det resultat som vi ska
              redovisa när det är beslutat att redovisning ska ske, nämligen
              2020.
            </seg>
          </u>
          <note type="speaker" n="c9ca3270">
            Anf. 16 ANDERS YGEMAN (S):
          </note>
          <u who="anders_ygeman_4dc216" xml:id="i-44bfb7ca4d0b2d67-2" n="720b7fc1">
            <seg n="29102bdd">
              Fru talman! Jag förstår att Lena Ek vill vänta till 2020 med
              att redovisa effekterna av klimatpolitiken. Hon hoppas kanske
              att någon annan har löst klimatproblemen till dess. Men jag är
              ledsen, miljöministern. Klimatproblemen finns här och nu.
            </seg>
            <seg n="a9b1777b">
              Under den socialdemokratiska regeringstiden ökade bruttonationalprodukten
              i Sverige med 40 procent. Under den tiden minskade utsläppen med
              10 procent. Det är världsrekord i minskade utsläpp, och det är
              världsrekord i tillväxt. Den sanningen får du nog tyvärr förhålla
              dig till.
            </seg>
            <seg n="da5d9d0c">
              Sedan räknar du upp en väldig massa bra åtgärder. Det är forskningsprogram
              och fordonsforskning. Jag välkomnar dem. Det är bra satsningar,
              och jag och Socialdemokraterna har stött dem här i kammaren. Problemet,
              miljöministern, är att utsläppen ökar, och de ökar dramatiskt.
              De åtgärder som du räknar upp har inte gjort någonting för att
              minska dem. Den åtgärd som miljöministern själv i sitt svar säger
              skulle vara den mest effektiva, en höjning av koldioxidskatten,
              vill miljöministern inte vidta.
            </seg>
            <seg n="9783d40d">
              Man kan fråga sig vilken den näst effektivaste åtgärden är eftersom
              man inte vill använda det effektivaste verktyget i verktygslådan.
              Ökar utsläppen med 34 procent kanske inte 500 miljoner för att
              forska fram nya lastbilar kommer att minska utsläppen speciellt
              mycket.
            </seg>
            <seg n="93bb90ba">
              Vi har föreslagit en vägslitageavgift. Den är antagligen i paritet
              med eller till och med effektivare än koldioxidskatten för att
              minska utsläppen från lastbilstrafiken.
            </seg>
            <seg n="d68807ad">
              Men den avvisar miljöministern. Då har man avvisat det effektivaste
              och det näst effektivaste sättet att minska våra växthusgasutsläpp.
              Man hackar ned i verktygslådan, och till slut lyckas man fiska
              upp en supermiljöbilsbonus som ska rädda utsläppen från 1 promille
              av den svenska fordonsflottan. Detta imponerar inte.
            </seg>
          </u>
          <note type="speaker" n="ac3beeea">
            Anf. 17 MATILDA ERNKRANS (S):
          </note>
          <u who="matilda_ernkrans_60acbb" xml:id="i-4560db66a57c2060-4" n="e24befbb">
            <seg n="dd25bb1c">
              Fru talman! Jag vet inte riktigt hur jag ska fylla på för att
              toppa Anders Ygemans senaste inlägg. Det kändes som om han lyckades
              säga det mesta som behöver sägas i den här debatten.
            </seg>
            <seg n="85ea78e8">
              Man kan inte annat än småle när miljöministern som svar på mitt
              tidigare inlägg säger att det inte skulle ha varit tillväxt under
              perioden 19942006 under socialdemokratiska regeringar och att
              det var därför vi lyckades minska koldioxidutsläppen med 6,1 miljoner
              ton. Anders Ygeman berättade hur det faktiskt såg ut under den
              socialdemokratiska regeringstiden: Vi ökade bnp och klarade av
              att minska koldioxidutsläppen.
            </seg>
            <seg n="88b2f10d">
              Det man kan fundera på är den koppling som miljöministern gjorde,
              kanske utan att riktigt tänka på det, för det säger i och för
              sig det som vi går och funderar på allihop: Är det verkligen så
              att den här regeringen har tänkt klara klimatambitionerna genom
              att ha lågkonjunktur och hoppas på varma vintrar?
            </seg>
            <seg n="40c7754f">
              Uppenbarligen tror miljöministern att det enda sättet att minska
              utsläppen är att bedriva en politik utan tillväxt. Det är fantastiskt,
              och jag undrar om det är den moderatledda regeringens politik.
              Det känns lika svajigt som när vi för en tid sedan i ett inslag
              i Rapport kunde höra miljöministern hävda att det var regeringens
              politik att biltrafiken skulle minska. Sedan kom infrastrukturministern
              i samma inslag och sade att det var det inte alls det, utan biltrafiken
              skulle faktiskt öka.
            </seg>
            <seg n="b5c35ffc">
              Jag har försökt få statsministern att svara på frågan om vilken
              politik som gäller från den svenska regeringen. Han lämnade över
              frågan till infrastrukturministern, och där fick vi väl svaret.
            </seg>
            <seg n="2f1323e5">
              Var lite varsam om orden och visa lite mer handling! Vi vet ju
              vad miljöministern inte vill göra, men vad är det hon vill göra?
            </seg>
          </u>
          <note type="speaker" n="111861fe">
            Anf. 18 Miljöminister LENA EK (C):
          </note>
          <u who="unknown" xml:id="i-bba36ce4410870c9-0" n="4638e495">
            <seg n="99c02296">
              Fru talman! Jag konstaterar, precis som i det förra interpellationssvaret,
              att Sveriges åtagande enligt Kyotoprotokollet uppfylls med råge.
              Jag konstaterar att om man tittar på statistiken för mer än ett
              år i taget, nämligen under den period som vi diskuterar, från
              1990 fram till 2020, så är vi på väg mot att klara de mål som
              är uppsatta, och de målen ska klaras. Det vore klädsamt om interpellanterna
              nämnde det i sammanhanget.
            </seg>
            <seg n="2e03acb7">
              Dessutom kan jag bara konstatera att interpellanten själv säger
              att vägslitageavgiften är byråkratisk och krånglig. Det tycker
              jag också, och jag tycker därför att det är en åtgärd som ökar
              byråkratin utan att möjligen ge de effekter som behövs.
            </seg>
            <seg n="6a835ec5">
              Det är nämligen så här att teknik och innovation är inga udda
              små verktyg för att klara klimatmålen. Teknik och innovation är
              kanske det viktigaste vi har. Om man nu är positivt inställd till
              forskning och utveckling är det någonting som man i och för sig
              kan skratta åt i riksdagens kammare, men det ger faktiskt resultat
              i verkligheten, det syns i produktionen hos både Volvo och Scania
              och det kommer också att synas i klimatstatistiken.
            </seg>
          </u>
          <note n="93e6c61e">
            Överläggningen var härmed avslutad.
          </note>
          <note n="563a811b">
            Ajournering
          </note>
          <note n="8b4bf04b">
            Kammaren beslutade kl. 12.54 på förslag av förste vice talmannen
            att ajournera förhandlingarna till kl. 14.00 då statsministerns
            frågestund skulle börja.
          </note>
          <u who="unknown" xml:id="i-d99a7a052fbd9fb3-0" n="4638e495">
            <seg n="ee1cae10">
              Återupptagna förhandlingar
            </seg>
            <seg n="9555fdd9">
              Vi övergår nu till statsministerns frågestund, och jag hälsar
              statsministern välkommen till kammaren.
            </seg>
            <seg n="a1c1c7fb">
              Näringspolitiken
            </seg>
          </u>
          <note n="50d5b0c4">
            Förhandlingarna återupptogs kl. 14.00.
          </note>
          <note n="64d13b3d">
            9 § Statsministerns frågestund
          </note>
          <note n="146966f4">
            Anf. 19 TREDJE VICE TALMANNEN:
          </note>
          <note type="speaker" n="317d90e7">
            Anf. 20 CARINA MOBERG (S):
          </note>
          <u who="unknown" xml:id="i-0f00ce08da37a001-7" n="4638e495">
            <seg n="036d7a63">
              Fru talman! Det är inte första gången jag står här i en frågestund
              med statsministern, men det är definitivt den mest uppmärksammade.
            </seg>
            <seg n="987cfef2">
              När jag läste morgontidningen i morse konstaterade jag att regeringens
              helt dominerande parti, Moderaterna, är ett nöjt parti. Förvalta
              och bibehålla är ledorden. Vi socialdemokrater har högre ambitioner.
              För att bygga ett starkt och modernt Sverige och för att uppnå
              en långsiktig och hållbar tillväxt för fler jobb och bättre välfärd
              krävs det investeringar i kunskap som stärker ekonomin. Den borgerliga
              regeringen har försämrat vuxenutbildningen, urholkat tryggheten
              på arbetsmarknaden och avvecklat branschprogrammen. Fredrik Reinfeldt
              har kallat svenskt näringsliv för ett särintresse.
            </seg>
            <seg n="96709d4d">
              Regeringen tar inte vara på kreativiteten inom vare sig näringslivet,
              fackföreningsrörelsen eller Forskarsverige. Det är en stor förlust
              att 1 200 kvalificerade jobb nu försvinner från Astra Zeneca i
              Södertälje.
            </seg>
            <seg n="319f5522">
              Anser sig regeringen vara nöjd med att över 350 000 människor
              är arbetslösa i Sverige i dag, eller håller ni med om att det
              nu är hög tid för en aktiv näringspolitik?
            </seg>
          </u>
          <note type="speaker" n="d6f8d19f">
            Anf. 21 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-8" n="80b4c5b3">
            <seg n="0dd5afe8">
              Fru talman! Låt oss vara tydliga med att i bättre tider kan reformer
              bidra till att arbetslöshet sjunker och sysselsättning stiger.
              I sämre tider och prövning ökar ofta arbetslösheten. Det brukar
              den göra oavsett regeringen i Sverige eller i det land där påverkan
              sker. Det är mer korrekt, riktigt och ärligt att beskriva det
              på det sättet eftersom man annars kommer att förvilla väljarna
              när det gäller verkligheten.
            </seg>
            <seg n="3a3bcd7d">
              Vi har kunnat hålla emot när arbetslösheten har ökat mer på andra
              håll än i Sverige. Vi har också fört en tydlig arbetslinje. Vi
              har ökat drivkraften för eget arbete. Vi har lättat på beskattningen
              och ökat drivkraften i entreprenörskap. Vi har också förstärkt
              och genomför nu mycket stora reformer inom de olika utbildningssektorerna.
            </seg>
            <seg n="e1abb678">
              Det företagsspecifika Astra Zeneca-beslutet kan jag naturligtvis
              bara beklaga. Jag noterar att man säger att det i grunden är ett
              bra forskningsklimat i Sverige och att det kommer att kompenseras
              med andra satsningar också från det företaget.
            </seg>
          </u>
          <note type="speaker" n="138d7f8a">
            Anf. 22 CARINA MOBERG (S):
          </note>
          <u who="unknown" xml:id="i-0f00ce08da37a001-9" n="4638e495">
            <seg n="63c6b7fd">
              Fru talman! Statsministern är alltså ganska nöjd, men till vilket
              pris? Vi ser växande klyftor, ökat utanförskap, fler fattiga barn
              och färre arbetstillfällen i viktiga branscher. Människor måste
              ges förutsättningar att möta företagens och den offentliga sektorns
              behov av arbetskraft. Det kräver möjlighet till utbildning, kompetensutveckling
              och ett livslångt lärande.
            </seg>
            <seg n="433de8ba">
              Den borgerliga regeringen vann valet 2006 på löftet att bryta
              utanförskapet. I dag, sex år senare, är arbetslösheten högre än
              då regeringen tillträdde. Aktivitetsgarantins fas 3 är nu Sveriges
              största enskilda arbetsgivare.
            </seg>
            <seg n="ddce91ce">
              Jag lovar statsministern att vi socialdemokrater kommer att göra
              allt för att minska er självgodhet genom att presentera förslag
              som visar på skillnaderna i svensk politik. Ni har regerat Sverige
              i fem år. Om den borgerliga regeringen själv hade varit i opposition
              med 350 000 människor i arbetslöshet och en ganska dålig prognos,
              hade man då ansett att den nuvarande jobbpolitiken fungerade?
            </seg>
          </u>
          <note type="speaker" n="3d08589c">
            Anf. 23 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-10" n="80b4c5b3">
            <seg n="6c9472fb">
              Fru talman! Utanförskapet i Sverige har minskat med över 200
              000 sedan regeringen tillträdde 2006. Det är framför allt sjunkande
              ohälsotal som har lett till detta. Grupper har kommit närmare
              arbetsmarknaden. Alla har inte kommit in i arbete. Det påverkas
              av finanskrisen 20082009. Vi har just nu en avmattning i efterfrågan
              som framför allt kopplas till exportindustrin. Det händer över
              hela Europa, men kanske i mindre utsträckning i Sverige än i andra
              länder.
            </seg>
            <seg n="e04cabc5">
              Carina Moberg kan inte hjälpa det, men socialdemokratin har inte
              egna förslag till hur man ska lösa detta, och man har definitivt
              inte något regeringsalternativ. Ni har ett högt tonläge det har
              ni haft i flera år men ni har i realiteten inga svar som står
              i någon som helst proportion till de ord ni använder för att beskriva
              utvecklingen i Sverige. Jag väljer att vara mer balanserad. Det
              finns definitiva utmaningar som ligger framför oss. Stora reformer
              sker nu inom skolans ram för att ungdomar ska lära sig mer och
              komma ut med godkända betyg, och vi tillför stora resurser, över
              8 miljarder kommande år, till en aktiv arbetsmarknadspolitik för
              att nämna ett par exempel.
            </seg>
            <seg n="717d62ee">
              Godstransporter på järnväg
            </seg>
          </u>
          <note type="speaker" n="f06d4c97">
            Anf. 24 GUSTAV FRIDOLIN (MP):
          </note>
          <u who="gustav_fridolin_43f438" xml:id="i-2aa8005a70872143-0" n="7cd58d2f">
            <seg n="40d16ee7">
              Fru talman! Jag har en fråga om klimatet, jobben och industrin.
            </seg>
            <seg n="0ff7d769">
              Förra året tvingades regeringen anmäla till FN att de svenska
              utsläppen ökat med över 11 procent. En av anledningarna till detta
              är att den svenska industrin har svårt att bryta sitt oljeberoende
              och inte får förutsättningar att flytta transporter från långtradare
              till järnväg. Precis som alla vi som har stått och frusit på en
              perrong har näringslivet svårt att lita till att tågen kommer
              fram i tid.
            </seg>
            <seg n="e6fb6f70">
              Läget är nu så illa för den svenska järnvägen att en av de största
              transportörerna av kombitransporter har gett upp. Redan vid årsskiftet
              upphörde transporterna mellan Helsingfors och Göteborg, och den
              sista mars väntas transporterna mellan norra och södra Sverige
              upphöra. Det handlar om stora svenska företag inom viktiga industrigrenar
              som fordon, trä och livsmedel. Det här är inga särintressen, statsministern.
              Det här är de som skapar jobb och framtidstro.
            </seg>
            <seg n="e96946ed">
              Vilket besked har regeringen till de företag som påverkas? Kan
              regeringen garantera att Sverige åter blir ett land där man kan
              lita till järnvägen och att man kan forsla sitt gods på järnväg
              mellan norra och södra Sverige även efter den sista mars i år?
            </seg>
          </u>
          <note type="speaker" n="6d58d68c">
            Anf. 25 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-11" n="80b4c5b3">
            <seg n="f4b26815">
              Fru talman! Det är riktigt att Sverige efter många år av minskande
              klimatutsläpp fick ett år med ökande klimatutsläpp. Som det har
              presenterats för mig handlade det om en väldigt sträng och kall
              vinter. Det handlade om att en stor del av svensk kärnkraft stod
              stilla. Vad tycker Gustav Fridolin om det? Vi hade dessutom drygt
              5 procents tillväxt det året. Det är väl känt att det ofta är
              kopplat till en ökning av utsläpp.
            </seg>
            <seg n="bbd84bd0">
              Vi ska fortsätta att föra en klimatpolitik i absolut framkant
              i världen, men det är bra att ta in fakta när man beskriver hur
              det ena ger det andra.
            </seg>
            <seg n="200ff20e">
              Vi har kommit en bit på väg när det gäller investeringar i järnväg,
              framför allt på underhållssidan. Vi har kommit en väsentligt längre
              bit på väg än rödgröna partier när de styrde Sverige och lovade
              väldigt mycket men inte fyllde det med något innehåll. Jag är
              inte nöjd. Vi kommer att behöva göra mer. Vi är beroende av välfungerande
              järnvägstransporter i detta land, men i princip i varje budget
              har vi tillskjutit ytterligare medel och gjort stora insatser
              för att underlätta och förbättra järnvägsföringen både för gods-
              och persontrafik i Sverige. Det gäller också den budget som nu
              ligger på riksdagens bord.
            </seg>
          </u>
          <note type="speaker" n="8a343f2d">
            Anf. 26 GUSTAV FRIDOLIN (MP):
          </note>
          <u who="gustav_fridolin_43f438" xml:id="i-2aa8005a70872143-1" n="7cd58d2f">
            <seg n="cc670c7f">
              Fru talman! Statsministern säger att Sverige har en klimatpolitik
              som funkar när det är varmt. Jag tycker att vi ska ha en klimatpolitik
              som funkar också när ekonomin är bra och när det är kallt om vintern.
            </seg>
            <seg n="8eb0db10">
              Man kan inte skjuta över ansvaret för järnvägen på någon annan.
              Varje norrländskt företag kan inte bygga sin egen räls från norra
              till södra Sverige. Ska företagen kunna skapa jobb och framtidstro
              kräver det att vi står för den grundläggande infrastrukturen.
              Den sista mars hotas alltså svenska jobb och svenska klimatambitioner
              genom att kombitransporterna från norra till södra Sverige kan
              upphöra. Jag skulle önska att regeringen tog ett steg framåt och
              sade: Vi garanterar att godset kommer att kunna transporteras
              på järnväg även i framtiden.
            </seg>
            <seg n="0143ef1e">
              Cargonet har angivit tre skäl till att man har gett upp Sverige.
              Det handlar om det sedan länge eftersatta underhållet, och det
              handlar om en havererad avreglering av terminalerna. Det handlar
              också om att regeringen nu, trots problemen för järnvägen, höjer
              banavgifterna för att köra på järnväg. Är det verkligen rimligt,
              statsministern, att man i ett läge där järnvägen har fungerat
              så illa som varje frysande pendlare kan intyga, höjer avgifterna
              för att köra på svenska järnvägar?
            </seg>
          </u>
          <note type="speaker" n="6dfbfdc2">
            Anf. 27 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-12" n="80b4c5b3">
            <seg n="d442294b">
              Fru talman! Politik handlar om att göra svåra avvägningar mellan
              olika intressen. Det finns inget enklare än att i opposition framställa
              sig som att man har råd med allt och har föreslagit ökade resurser
              i alla delar. Miljöpartiet är tydligt med att ni vill införa en
              mycket kraftig kilometerbeskattning på gods som levereras på väg,
              men ni har ingen rödgrön samsyn om det.
            </seg>
            <seg n="0547b7ad">
              Det finns inget alternativ som står mot regeringens i fråga om
              detta. Det vore nämligen en kraftigt ökad belastning när det gäller
              kostnader för godstransporter i Sverige.
            </seg>
            <seg n="d3b6bb27">
              Vi har, som sagt, tillfört resurser för både investeringar och
              ökat underhåll av järnvägar. Vi har inte varit nöjda med hur situationen
              har sett ut.
            </seg>
            <seg n="d0f199be">
              Vi efterträdde de rödgröna samarbetspartierna 2006 som hade ställt
              ut massvis med löften om nyinvesteringar men glömt underhåll och
              fyllt allt annat än dessa luftslott med resurser.
            </seg>
            <seg n="53118d95">
              482 miljarder löper planen på till 2021. Mycket av detta är investeringar
              i och underhåll av svensk järnväg. Det kanske inte räcker och
              förslår fullt ut, men det är stora insatser som vi gör.
            </seg>
            <seg n="7e461cbd">
              Kriminaliteten i Malmö
            </seg>
          </u>
          <note type="speaker" n="f190dacb">
            Anf. 28 JIMMIE ÅKESSON (SD):
          </note>
          <u who="jimmie_akesson_f49647" xml:id="i-1667418c259ff4ba-0" n="fcc93a51">
            <seg n="afff1b48">
              Fru talman! När vi möttes i partiledardebatten här i kammaren
              för ett par veckor sedan tog jag upp situationen i Malmö, och
              då särskilt den extrema situation som har varit under de senaste
              två månaderna. Det var fem dödsskjutningar på en månad i slutet
              av förra året, och den här veckan var det ännu en dödsskjutning.
              Dessutom har man sprängt en polisstation plus att det finns en
              massa andra problem.
            </seg>
            <seg n="7219a23e">
              Utifrån dessa extrema omständigheter har det varit förvånansvärt
              tyst från statsministern. Det som vi har hört har gått ut på att
              skylla ifrån sig i första hand på kommunpolitiker i Malmö, som
              i sin tur skyller på regeringen. Alla som har någon form av ansvar
              skyller på någon annan.
            </seg>
            <seg n="fdb317b5">
              Det talas om skärpta vapenlagar och skärpta straff. Det är inte
              nödvändigtvis fel, men det talas mycket lite om själva grunden
              till den problematik som finns i Malmö.
            </seg>
            <seg n="685cf2cf">
              Då är min fråga: Har statsministern någon idé om varför det ser
              ut på detta sätt i just Malmö?
            </seg>
          </u>
          <note type="speaker" n="4f901e13">
            Anf. 29 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-13" n="80b4c5b3">
            <seg n="89641242">
              Fru talman! Vi förstår att Sverigedemokraterna tycker att vi
              ska skylla på invandrarna. Vi fattar hur upplägget är tänkt.
            </seg>
            <seg n="edef3bf9">
              Men nu är det så att jag har uttalat mig och att justitieministern
              har varit där på plats. Vi har säkerställt att det finns en stor
              samling av polisiära resurser. Rättsväsendet rustar sig nu för
              att bättre finna ut vem som har gjort detta och säkerställa att
              det kan falla dom till följd av de brott som har begåtts.
            </seg>
            <seg n="62bbd084">
              Men nu är samhället inte så enkelt att det bara handlar om vapenlagar
              och polismakt. I grunden håller jag med de poliser som har sagt
              att det börjar i skolan, att det börjar i bra framtidsutsikter
              för barn och ungdomar och att det handlar om vägar in på arbetsmarknaden.
              Det handlar helt enkelt om att skapa ett välfungerande samhälle.
              I stora delar finns det uppenbart brister i Malmö kring detta.
            </seg>
            <seg n="7df59f4a">
              Men låt oss då diskutera hur en skola ser ut som gör att barn
              känner sig motiverade och lär sig mer. Låt oss diskutera hur en
              arbetsmarknad ser ut som står öppen för alla och hur vi sänker
              trösklar för människor att komma in på arbetsmarknaden. Jag är
              beredd att ta den diskussionen i olika sammanhang, och jag har
              också gjort det i andra sammanhang med Jimmie Åkesson.
            </seg>
          </u>
          <note type="speaker" n="32cd8604">
            Anf. 30 JIMMIE ÅKESSON (SD):
          </note>
          <u who="jimmie_akesson_f49647" xml:id="i-1667418c259ff4ba-1" n="fcc93a51">
            <seg n="459f814b">
              Fru talman! Jag är väl medveten om den sociala situation som
              råder i Malmö. Jag skulle kunna rada upp hur mycket som helst
              som vittnar om någonting som närmast liknar total misär i vissa
              delar av denna stad. Men att människor är arbetslösa, att människor
              lever segregerat, att folk springer runt med vapen och att elever
              inte klarar grundskolan och så vidare är ingen förklaring utan
              bara ytterligare symtom på att någonting är allvarligt fel. Det
              är det som jag frågar efter. Vad är grunden till dessa problem?
            </seg>
            <seg n="2128048c">
              Jag har vid åtskilliga tillfällen, inte minst i denna kammare,
              redogjort för vad jag tycker. Men det är en förklaring som har
              avvisats av statsministern och övriga partier i denna församling.
              Därför undrar jag vad statsministern menar är förklaringen till
              att det ser ut som det gör i just Malmö. Jag vill inte höra fler
              floskler om att människor måste arbeta mer. Jag vill veta vad
              statsministern menar är förklaringen till att det ser ut som det
              gör i just Malmö.
            </seg>
          </u>
          <note type="speaker" n="7222b2c4">
            Anf. 31 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-14" n="80b4c5b3">
            <seg n="01591f0d">
              Fru talman! Jag är inte av uppfattningen att man som svensk medborgare
              föds till hederlig och att man om man har en annan nationalitet
              föds till brottsling. Jag tror helt enkelt att livets resa påverkar
              oss. Brister i skola och svårigheter att komma in i arbetslivet
              det som Jimmie Åkesson kallar för floskler är det som gör att
              människor kan påverkas i mer destruktiv riktning, och om det går
              bättre kan de påverkas i mer positiv riktning. Därför är det absolut
              centralt hur skolans resultat ser ut och hur vägar in i arbete
              ser ut och att detta står öppet och gäller lika för alla människor
              och att det inte sker en sortering utifrån vad som står i våra
              pass. Det är min uppfattning.
            </seg>
            <seg n="17363f31">
              Det som brister här är alldeles uppenbart att det finns många
              sociala skäl en social tyngd som påverkar denna situation. Men
              det finns också ett problem som är rent polisiärt och kopplat
              till rättsväsendet, och det är att vi också måste föra till ansvar
              dem som begår dessa brott för att på det sättet signalera att
              vi inte accepterar den vålds- och vapenjustis som nu har fått
              råda alldeles för mycket i Malmö.
            </seg>
            <seg n="bbf3a8c5">
              Arbetsskadeförsäkringen
            </seg>
          </u>
          <note type="speaker" n="afd4fc4d">
            Anf. 32 JONAS SJÖSTEDT (V):
          </note>
          <u who="jonas_sjostedt_818231" xml:id="i-b0498420adbb635a-0" n="7d9078ff">
            <seg n="96a3569d">
              Fru talman! Min fråga gäller arbetsskadeförsäkringen. Tusentals
              svenskar har tunga eller farliga jobb och skadas av sina arbeten.
              Det finns då en möjlighet att få ersättning från arbetsskadeförsäkringen
              för att klara ekonomin trots denna skada.
            </seg>
            <seg n="eac1951c">
              Vi kan se att det är mycket svårt att bli godkänd. Merparten
              av ansökningarna avslås. Det finns också en tydlig skillnad mellan
              kvinnor och män. Män får oftare sina ansökningar bifallna, medan
              kvinnor mycket oftare får avslag. Detta handlar till stor del
              om de kvinnor som gör det viktiga arbetet i välfärden, de som
              arbetar på äldreboendena och de som jobbar i hemtjänsten och som
              ser till att våra äldre tas om hand på ett bra sätt och som ofta
              betalar för det med sina ryggar och sina värkande leder.
            </seg>
            <seg n="f98028e5">
              Nu vet vi att arbetsskadeförsäkringen inte fungerar för många
              av dem. Är statsministern beredd att se över den och föreslå ett
              nytt regelverk?
            </seg>
          </u>
          <note type="speaker" n="a91ae70e">
            Anf. 33 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-15" n="80b4c5b3">
            <seg n="78c54e81">
              Fru talman! Jag har förstått att det är ett kommande program
              som ska beskriva detta. Man bör komma ihåg att arbetsskadeförsäkringen
              i Sverige har nästan hundra år på nacken. Den tillkom naturligtvis
              i en tid när byggarbetare föll ned på sina byggarbetsplatser.
              Det var ganska enkelt att konstatera att en sådan allvarlig händelse
              var relaterad till arbetsplatsen och att man borde få en ersättning
              för det. Ersättningen för en konstaterad arbetsskada är dessutom
              ofta 100 procent och inte de lägre ersättningsnivåer som gäller
              i en del andra system.
            </seg>
            <seg n="8a697521">
              Problemet har då varit att det i det moderna arbetslivet ibland
              är mer diffust och svårt att avgöra vad som är kopplat till arbetsplatsen
              eller vad som möjligen kan vara följden av annat. Det kan vara
              en följd av att vi har en mycket könsuppdelad svensk arbetsmarknad.
              Det är mer noterbart om en manlig byggarbetare ramlar ned från
              en byggnadsställning jämfört med en kvinna som sliter i äldreomsorgen
              och där det är lite oklart vad som exakt har varit arbetsrelaterat
              och inte.
            </seg>
            <seg n="bac6179c">
              Detta tror jag är skälen till att Försäkringskassan har svarat
              som man har gjort. Jag har inga bevis för grundtesen som Jonas
              Sjöstedt försöker driva, nämligen att det här skulle förekomma
              någon diskriminering. Det får man i så fall belägga innan vi kan
              ta frågan vidare.
            </seg>
          </u>
          <note type="speaker" n="c1e74f71">
            Anf. 34 JONAS SJÖSTEDT (V):
          </note>
          <u who="jonas_sjostedt_818231" xml:id="i-b0498420adbb635a-1" n="7d9078ff">
            <seg n="5664a89c">
              Fru talman! Självklart förändras arbetslivet och därmed villkoren
              för att bedöma arbetsskador. Men i och med det borde också reglerna
              förändras. Det skedde för ett antal år sedan, och det kanske måste
              göras igen.
            </seg>
            <seg n="4e970363">
              Jag vill ställa en fråga till statsministern. Är statsministern
              nöjd med att bara 24 procent av de kvinnor som ansöker om ersättning
              får det? Eller tror statsministern att det finns en bakomliggande
              orättvisa och att det kanske är så att hundratals kvinnor som
              har slitits ut av sitt ofta lågavlönade arbete faktiskt inte får
              den ersättning som de var berättigade till enligt lagstiftningens
              intention? Detta ansvar kan man inte föra över till Försäkringskassan.
              Det är ett politiskt ansvar. Försäkringskassan verkställer de
              regler som vi fattar beslut om i regering och riksdag.
            </seg>
            <seg n="d60d4a6b">
              Jag skulle också vilja fråga statsministern om han tror att bemanning
              spelar roll för arbetsskador. Vi kan se hur privata vårdgivare
              i äldreomsorgen har ungefär 10 procent lägre bemanning än de offentliga.
              Är risken för arbetsskador då inte större, när man är färre som
              ska göra samma arbete?
            </seg>
          </u>
          <note type="speaker" n="d4814331">
            Anf. 35 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-16" n="80b4c5b3">
            <seg n="4cd22442">
              Fru talman! Jag försvarar att arbetsskadeförsäkringen har tydliga
              villkor och krav för att man ska få en arbetsskada godkänd. Jag
              ska gärna diskutera med oppositionen om ni har några tydliga andra
              och mer tillåtande förslag och också naturligtvis se över hur
              ni i så fall har tänkt att finansiera dem.
            </seg>
            <seg n="223e3a73">
              Bakgrunden var att det var en mycket kraftig ökning av människor
              som fick arbetsskador på 90-talet. Det är alltså långt tillbaka
              i tiden som dessa villkor stramades upp, som det brukar heta.
              Därefter är det färre som har fått sina ansökningar om arbetsskador
              godkända.
            </seg>
            <seg n="3a23adde">
              Jag skulle vilja säga följande om det moderna arbetslivet. Jag
              tror att vi allt oftare får ställa in oss på att försöka röra
              oss vidare i arbetslivet. I faser av livet kanske tyngre arbetsuppgifter
              passar som sedan lite senare inte alls passar. Då tycker jag inte
              att svaret, som det ibland har varit på svensk arbetsmarknad,
              ska vara att man då ska gå i förtidspension eller komma ut i ett
              ersättningssystem, utan då ska man rimligen komma vidare till
              ett annat jobb som är bättre anpassat till de villkor som gäller
              den egna personen i den fasen av livet. Jag vill gärna medverka
              till att ställa om arbetslivet på ett sådant sätt. Jag har inte
              ställt i utsikt att försöka få fler att fastna i olika ersättningssystem
              vid sidan av arbetsmarknaden.
            </seg>
            <seg n="6d37018d">
              Sysselsättningen
            </seg>
          </u>
          <note type="speaker" n="039d3d3c">
            Anf. 36 ANNA KINBERG BATRA (M):
          </note>
          <u who="anna_kinberg_batra_c34f96" xml:id="i-6d0e05dcbe2a5419-0" n="82f477cd" next="i-483cf57bcc81997c-0">
            <seg n="88163d41">
              Fru talman! Sverige står ekonomiskt starkt jämfört med många
              europeiska länder och andra omkring oss. Som statsministern nämnde
              är det i dag närmare 200 000 fler som har sysselsättning jämfört
              med hur det var vid valet 2006. Ändå låter det ibland från socialdemokratiskt
              håll som i Carina Mobergs fråga tidigare här eller som i en artikel
              som Sven-Erik Österberg skrev strax före valet: Den borgerliga
              regeringen har sänkt skatterna med lånade pengar. Det har inte
              gett några nya jobb utan lett till ökade klyftor, nedskärningar
              i välfärden med mera.
            </seg>
          </u>
          <note n="3a1800d6">
            Strax före jul sade Ylva Johansson här i kammaren:
          </note>
          <u who="anna_kinberg_batra_c34f96" xml:id="i-483cf57bcc81997c-0" n="82f477cd" prev="i-6d0e05dcbe2a5419-0">
            <seg n="9aa34fdb">
              Efter att regeringen genomfört hela sin politik har ingenting
              hänt med jobben och utanförskapet. Hon fortsätter sedan: Moderaternas
              så kallade arbetslinje har inte lett till arbete utan till fattigdom.
            </seg>
            <seg n="32633c94">
              Nu har Socialdemokraterna utsett en ny partiledare. Jag vill
              fråga statsministern vad hans budskap till honom är om både sakläget
              och tonläget när det gäller jobben och situationen i svensk ekonomi.
            </seg>
          </u>
          <note type="speaker" n="152e670b">
            Anf. 37 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-17" n="80b4c5b3">
            <seg n="5301bd63">
              Fru talman! Till vem jag möjligen riktar detta budskap kan man
              diskutera. Min uppfattning är att sysselsättningen vuxit till
              att det nu är runt 4,7 miljoner svenskar som arbetar hel- eller
              deltid. Detta är absolut grundläggande för varje form av välfärdsambition
              i detta land.
            </seg>
            <seg n="6b2bcabf">
              Grunden på vilken vi bygger våra välfärdsambitioner är att arbetsföra
              människor också arbetar. Därför var det viktigt för oss att färre
              i arbetsför ålder skulle befinna sig vid sidan av arbetsmarknaden
              och inte alls arbeta. Det antalet var långt över en miljon år
              2006 när alliansregeringen tillträdde. Det är därför jag nämner
              att de i dag är över 200 000 färre i dag, huvudsakligen därför
              att vi haft en snabb minskning av antalet personer som lever med
              förtidspension sjuk- och aktivitetsersättning eller som är sjukskrivna.
            </seg>
            <seg n="0700f621">
              De sjunkande ohälsotalen har fört stora grupper mycket närmare
              arbetsmarknaden. Men det är klart att sedan gäller allt det jag
              sagt i tidigare svar, att vi också är beroende av konjunkturer,
              efterfrågan och strukturåtgärder. Men just att sysselsättningen
              växer och att ohälsotalen sjunker säkrar naturligtvis vår förmåga
              till välfärd och jobb i framtiden.
            </seg>
            <seg n="2951fb52">
              Energiförsörjningen
            </seg>
          </u>
          <note type="speaker" n="19e3552a">
            Anf. 38 CARL B HAMILTON (FP):
          </note>
          <u who="carl_b_hamilton_cb6e47" xml:id="i-f85df054bb392cca-0" n="0eb65fed">
            <seg n="16bf4334">
              Fru talman! Det har varit kallt under den senaste tiden. När
              det är kalla, gnistrande och klara vinterdagar är det ofta stiltje.
              Vindkraft är således inget alternativ när mer el som mest behövs.
              Elpriserna rusar nu i höjden, delvis därför att våra åldrande
              kärnkraftverk inte längre är lika driftsäkra.
            </seg>
            <seg n="8cd98b5d">
              Nu är det år 2012. Om det i dag skulle beslutas om en ny reaktor
              skulle den inte komma i elproduktion förrän om 1415 år, det vill
              säga tidigast år 2026. Våra äldsta reaktorer är vid den tidpunkten
              långt över 50 år gamla och går då på övertid. Vi måste alltså
              få fram investeringsbeslut om att ersätta gamla reaktorer med
              nya.
            </seg>
            <seg n="a9893a8a">
              Min fråga är därför: Är det, herr statsminister, önskvärt önskvärt
              nota bene med en blocköverskridande energiöverenskommelse?
            </seg>
          </u>
          <note type="speaker" n="9d4f7d45">
            Anf. 39 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-18" n="80b4c5b3">
            <seg n="3335e01c">
              Fru talman! En kall dag som denna kan det vara noterbart att
              Sverige behöver importera elkraft för att klara sin elförsörjning.
              Det som är vårt dilemma är att vi inte kan bygga vår kapacitet
              för varma sommardagar, för vi måste också ha kapacitet för de
              kalla vinterdagar som ibland präglar vårt klimat.
            </seg>
            <seg n="4e98ca63">
              Tre ben har vi sagt att vi vill att vår energiförsörjning ska
              bygga på: Vattenkraften tack och lov är det just nu välfyllda
              vattenmagasin är en stabil bas. Därtill kommer det förnybara som
              växer fram. Visst, det blåser inte alltid, men trots allt har
              vi här en växande andel av den svenska energiförsörjningen. Vidare
              har vi den åldrande svenska kärnkraften som just i dag till nära
              hälften faktiskt står stilla vid precis fel tidpunkt, under fel
              del av året.
            </seg>
            <seg n="01da6191">
              Alliansöverenskommelsen innebär och möjliggör långsiktiga investeringsbeslut.
              I Carl B Hamiltons fråga ligger förmodligen en vilja till att
              mer brett i riksdagen ha en samsyn kring detta. Ja, givet att
              det kan vara utgångspunkten. Om Sverige inte förs tillbaka till
              en årtalsexercis som inte bara handlar om hur snabbt eller i vilken
              ordning vi ska avveckla utan det också möjliggörs för bredare
              investeringar är det självklart av intresse för regeringen och
              rimligen en kall dag som denna också för svenska folket.
            </seg>
            <seg n="43b3f10f">
              Välfärdsnivån
            </seg>
          </u>
          <note type="speaker" n="bd6259c5">
            Anf. 40 ANDERS ÅKESSON (C):
          </note>
          <u who="anders_akesson_9ea517" xml:id="i-a3055a484be701ff-0" n="ed121262">
            <seg n="d9d71e80">
              Fru talman, herr statsminister! Medborgare i vårt land har en
              förväntan på att välfärdsnivån ska vara densamma oavsett var i
              landet man bor.
            </seg>
            <seg n="e01dc716">
              En del av välfärden står landets kommuner för. Resurser för denna
              kommer till en del ur människors arbete och ur den skattekraft
              som finns lokalt och regionalt samt till en del ur ett skatteutjämningssystem
              mellan landets kommuner.
            </seg>
            <seg n="73c891f6">
              Beroende på pågående demografiska förändringar och annan strukturomvandling
              skiljer sig dock förutsättningarna för välfärdsbyggandet över
              landet.
            </seg>
            <seg n="5f5701cb">
              I syfte att hålla en likvärdig nivå av kommunal välfärd i hela
              landet har vi därför detta utjämningssystem.
            </seg>
            <seg n="a726e1a9">
              I fjol levererade en enig parlamentarisk utredning sina slutsatser
              där man pekade på att några kriterier i ett för övrigt väl fungerande
              utjämningssystem behöver justeras för att systemet fortsatt ska
              fylla sin funktion. Jag och Centerpartiet är mycket tillfreds
              med de slutsatser som utredningen levererat.
            </seg>
            <seg n="09193747">
              Min fråga är: Hur snart bedömer statsministern att denna utredning
              blir föremål för beslut i riksdag och regering?
            </seg>
          </u>
          <note type="speaker" n="8b1e16dd">
            Anf. 41 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-19" n="80b4c5b3">
            <seg n="1d5faf57">
              Fru talman! Regeringen är inte färdig med detta. Låt mig också
              säga att jag i över 20 år följt och arbetat med detta inom kommunala
              utjämningssystem.
            </seg>
            <seg n="17ec12ba">
              Utgångspunkten är riktig, det vill säga att välfärden bör finnas
              samt ha samma kvalitet och vara tillgänglig över hela landet.
              För att möjliggöra det i primärkommuner och i regioner och landsting
              behövs en utjämning. Det har ibland diskuterats om den ska ske
              mellan kommuner eller vara som en sorts påfyllnad från staten.
              Utjämningen behövs och har mycket stora omfördelande effekter.
            </seg>
            <seg n="f5acd257">
              Det som brukar infinna sig är att varje sådan här översyn leder
              till att man i Kommunsverige blir osams. Det brukar vara så att
              de som tror sig vinna på det senaste förslaget tycker att det
              ska genomföras. De som tror sig förlora på det vill ifrågasätta
              det. Det har sett lite olika ut genom åren, lite grann beroende
              på utfallet. Jag bara återger detta efter ett långt liv med det
              kommunala utjämningssystemet.
            </seg>
            <seg n="0f13d143">
              Svaret på Anders Åkessons fråga är att regeringen ännu inte är
              färdig med detta.
            </seg>
            <seg n="3efc0e68">
              Självmord bland unga
            </seg>
          </u>
          <note type="speaker" n="bee906f6">
            Anf. 42 ANDREAS CARLSON (KD):
          </note>
          <u who="unknown" xml:id="i-0f00ce08da37a001-20" n="4638e495">
            <seg n="96d1cbd7">
              Fru talman! En kall dag som denna har flera av mina kolleger
              tagit upp frågor om kyla. Jag vill ställa en annan fråga om kyla
              till statsministern.
            </seg>
            <seg n="582db94a">
              Enligt en rapport från Socialstyrelsen är självmord den vanligaste
              dödsorsaken bland ungdomar i åldern 1524 år. Vi i Sverige lever
              i ett hyggligt bra land. De flesta har det väldigt bra. Vi har
              en hög materiell standard. Ändå är den vanligaste dödsorsaken
              bland ungdomar i åldern 1524 år just självmord. Trots att självmordstalen
              i stort, totalt sett, minskat ligger de höga siffrorna avseende
              barn och unga kvar på alldeles för höga nivåer. Därtill har antalet
              självmordsförsök ökat under de senaste tio åren.
            </seg>
            <seg n="103bd3ea">
              Jag är medveten om att frågan inte låter sig besvaras under en
              kort minut, herr statsminister, men jag önskar höra hur du ser
              på situationen och på de åtgärder vi som nation behöver vidta
              för dessa ungdomar.
            </seg>
          </u>
          <note type="speaker" n="b2c7a2a4">
            Anf. 43 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-21" n="80b4c5b3">
            <seg n="beb02f25">
              Fru talman! Jag minns att man förr beskrev att övergången från
              att vara barn till att bli vuxen i princip innebar att man fick
              byta ut kortbyxor mot långbyxor.
            </seg>
            <seg n="d668a1bf">
              Jag tror att alla vi som befinner oss i närheten av ungdomar
              kan säga att övergången nu är väsentligt mer utdragen och mycket
              mer komplicerad. Att i vår tid hitta sig själv med den sökprocess
              detta innebär och att möta alla de krav som finns i vårt högt
              utvecklade samhälle när det gäller arbetsmarknaden och synen på
              familjeliv och umgänge är väldigt prövande för många. För en del
              leder det till ett kraftigt ifrågasättande av en själv; man tappar
              sitt självförtroende.
            </seg>
            <seg n="082fcd6d">
              Regeringen har försökt förstärka psykiatrins resurser, för det
              är uppenbart ett sätt att motverka det vi här talar om. Inte minst
              gäller det resurserna till barn- och ungdomspsykiatrin som jag
              vet gör väldigt stora insatser för att försöka stödja barn och
              ungdomar detta naturligtvis vid sidan av de insatser som familj,
              anhöriga och syskon, samt vänner gör för att försöka motverka
              nämnda risk och tendens som ju finns på det sätt som Andreas Carlson
              beskriver.
            </seg>
            <seg n="a1c1c7fb">
              Näringspolitiken
            </seg>
          </u>
          <note type="speaker" n="925e9b6d">
            Anf. 44 MARYAM YAZDANFAR (S):
          </note>
          <u who="unknown" xml:id="i-0f00ce08da37a001-22" n="4638e495">
            <seg n="2a28118c">
              Fru talman! På Moderaternas stämma i Örebro förra året deklarerade
              statsministern att Svenskt Näringsliv är ett särintresse. Det
              var nog många med mig som blev förvånade över detta uttalande,
              speciellt eftersom ett litet land som Sverige är beroende av samverkan
              mellan politik och näringsliv för att kunna exportera så mycket
              som vi gör. Hälften av Sveriges bnp kommer ju från exportindustrin.
            </seg>
            <seg n="0a7e27eb">
              Just för detta med samverkan fanns samverkansprogram för strategisk
              planering av viktiga näringar, bland annat för forskning och utveckling.
              I dag när vi fick höra det gäller speciellt oss som kommer från
              Helsingforssregionen att Astra Zeneca lägger ned sin forskningsverksamhet
              och att 1 200 kvalificerade arbetstillfällen försvinner ställs
              verkligen detta uttalande och behovet av samordning och samarbete
              på sin spets.
            </seg>
            <seg n="6ac67fdd">
              Jag undrar därför om statsministern kan förklara hur avvecklingen
              av ett tidigare fungerande samarbete med näringslivet i form av
              strategiska samverkansprogram förbättrar Svenskt Näringslivs möjligheter
              att skapa nya jobb efter detta besked.
            </seg>
          </u>
          <note type="speaker" n="9333e8fd">
            Anf. 45 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-23" n="80b4c5b3">
            <seg n="161e6a67">
              Fru talman! Det är lite roande detta att Socialdemokraterna i
              en tid då Moderaterna utger sig för att vara det nya arbetarpartiet
              vill inrikta sig på att se till direktörernas fromma. Man får
              uppleva mycket i svensk politik.
            </seg>
            <seg n="525fb058">
              Låt mig bara konstatera att det företagsspecifika beslut som
              Astra Zeneca i dag har fattat ska ses i ljuset av att Sverige
              när vi jämför med OECD:s övriga länder ligger i världstopp när
              det gäller forskningsinsatser. Det handlar inte bara om offentliga
              resurser som ges till forskning grundforskning och tillämpad forskning
              utan även mer företagsspecifika sådana.
            </seg>
            <seg n="5c590d52">
              Jag har själv varit i kontakt med Astra Zeneca vid flera tillfällen
              och påpekat att det är en bra forskningsmiljö i Sverige. Det är
              också en bra Helsingforssregion, som nu får en utmaning att uppmuntra
              människor med forskarbakgrund att komma vidare till andra typer
              av insatser. Det grundar vi naturligtvis i att vi har gjort historiskt
              stora satsningar i den forskningsproposition vi lade på riksdagens
              bord under den förra mandatperioden. Den har väsentligt höjt oss
              till nivåer vi inte befann oss på tidigare. Det måste vara den
              grund vi fortsätter att arbeta utifrån.
            </seg>
            <seg n="c063f81b">
              Forsknings- och innovationspolitiken
            </seg>
          </u>
          <note type="speaker" n="ad5cbd86">
            Anf. 46 GUSTAV NILSSON (M):
          </note>
          <u who="gustav_nilsson_e40443" xml:id="i-485da03a5590b34b-0" n="9e2224cd">
            <seg n="c6b46f85">
              Fru talman! Min fråga handlar om forsknings- och innovationspolitiken.
            </seg>
            <seg n="80114df1">
              Ökad global konkurrens, miljöutmaningar, snabba teknikskiften,
              förändringar inom de finansiella marknaderna samt en växande och
              åldrande befolkning ställer oss inför stora utmaningar men också
              stora möjligheter. Här har forsknings- och innovationspolitiken
              en viktig roll att fylla. Sverige tillhör de länder som satsar
              allra mest på forskning, hörde vi statsministern säga för en stund
              sedan. När det gäller utfall, det vill säga nya företag, nya produkter
              och nya arbetstillfällen som kommer fram av forskningen ligger
              vi dock förvisso bra till, men kanske inte lika högt.
            </seg>
            <seg n="bab5aa0b">
              Min fråga till statsministern handlar om den framtida inriktningen
              på forsknings- och innovationspolitiken. Vilka åtgärder behövs
              för att utfallet resultatet ska bli fler nya företag, produkter
              och jobb?
            </seg>
          </u>
          <note type="speaker" n="eb428b34">
            Anf. 47 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-24" n="80b4c5b3">
            <seg n="a421af08">
              Fru talman! Det finns skäl till att Sverige är intressant som
              forskningsnation. Ett är våra egna forskningstraditioner, inte
              minst på det naturvetenskapliga området. Vi ska inte underskatta
              vad utdelandet av Nobelpris ger till känslan för akademi och forskning
              kring Sverige runt om i världen. Vi är också ett land som har
              som struktur i vårt näringsliv att vi har några väldigt stora
              multinationella företag som för sin utveckling är beroende av
              forskning. I flera fall ligger de här i Sverige, men inte bara.
            </seg>
            <seg n="41ec8cd9">
              Vi får dock komma ihåg att detta beroende för en risk med sig,
              nämligen att gränsöverskridande stora företag väger forskningsinsatser
              både i olika specifika delar och i olika delar av världen gentemot
              varandra. I dag uppfattar jag att det har varit ett företagsspecifikt
              beslut kopplat delvis till den forskning som finns här. Ett liknande
              beslut har för övrigt fattats när det gäller forskningsanläggningen
              i Kanada, om jag förstod det rätt. Den har rönt samma öde.
            </seg>
            <seg n="e1fa9113">
              Återigen: Vi kan bara försäkra oss om att det finns stöd för
              grundforskning och i övrigt bra villkor för forskning för att
              kunna attrahera forskning att i framtiden komma till Sverige i
              större utsträckning.
            </seg>
            <seg n="46b45a99">
              Visstidsanställningar
            </seg>
          </u>
          <note type="speaker" n="a68957ad">
            Anf. 48 HILLEVI LARSSON (S):
          </note>
          <u who="hillevi_larsson_618770" xml:id="i-94dee862cdcc5b3c-0" n="0439679c">
            <seg n="58717789">
              Fru talman! Många visstidsanställda vittnar om en mycket jobbig
              arbetssituation. Det handlar om att man måste ta med sig mobiltelefonen
              in på toaletten, och till och med i duschen måste man vara beredd
              att svara i telefon. Om man inte svarar går nämligen jobbet till
              någon annan.
            </seg>
            <seg n="27178009">
              Dessutom betalar visstidsanställda lika mycket när det gäller
              socialförsäkringarna och till a-kassan, men de får inte ut detsamma
              som alla andra. Det är sämre skydd när det gäller a-kassan, turordningsreglerna
              och sjukförsäkringen. Det är också svårt att ta lån och att få
              pengarna att räcka till slutet av månaden om man har otur en månad.
              Det är många kvinnor som drabbas av detta ungefär två tredjedelar
              har någon gång varit i denna situation. Vi har också fått kritik
              från EU-kommissionen för att vi har för dåligt skydd för visstidsanställda.
            </seg>
            <seg n="91792bed">
              Vad tänker regeringen göra åt detta stora problem?
            </seg>
          </u>
          <note type="speaker" n="442da1c3">
            Anf. 49 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-25" n="80b4c5b3">
            <seg n="6cdcae55">
              Fru talman! Visstidsanställningsreformen kom med alliansregeringen
              och var ett sätt att föra ihop en lång rad olika former för att
              länka in i arbetslivet som har funnits och som också Socialdemokraterna
              har medverkat till. Alla känner igen provanställningsbegreppet;
              det finns ibland en period innan man får permanent anställning
              under vilken man prövas. Det är klart att det finns en balans
              i hur flexibla dessa regler ska vara så att fler möjligen kan
              få testa att komma in i arbete kontra den trygghet vi alla vill
              uppleva genom att ha en fast anställning.
            </seg>
            <seg n="689219fb">
              Det är lite oklart för mig vad socialdemokratin menar att man
              ska göra i stället. Vi tror att den här typen av ökad flexibilitet
              behövs för att möjliggöra för fler att komma i fråga. Vi tror
              framför allt inte att det läge vi nu är i är rätt tid att ta bort
              alla reformer som ger flexibilitet. Vi tror nämligen absolut inte
              att det ger dem som har svårast att hävda sig i arbetslivet jobb
              eller vägar in i arbete. Tvärtom tror vi att det blir en metod
              för att öka arbetslösheten. Det är ett skäl till att vi tror på
              dessa reformer.
            </seg>
            <seg n="c6556e4f">
              Självklart ska de dock följas upp. Vi ska se till att de sköts
              med bra villkor och rätt lönevillkor, för det är också viktigt.
              Det är viktigt vilken form av anställning man än har.
            </seg>
            <seg n="9ab147b6">
              Orsaker till utanförskap
            </seg>
          </u>
          <note type="speaker" n="04e23753">
            Anf. 50 SVEN-OLOF SÄLLSTRÖM (SD):
          </note>
          <u who="sven-olof_sallstrom_2f04ec" xml:id="i-789707490a1d16c7-0" n="f3545b71">
            <seg n="737f6152">
              Fru talman! Tidigare under frågestunden kunde vi höra att statsministern
              anser att problemen med våld och kriminalitet i Malmö kan härledas
              till sociala problem utanförskap, problem med skolgången och problem
              att komma in på arbetsmarknaden. Så kan det nog vara. Jag menar
              dock att just de sociala problemen, alltså utanförskapet, problem
              med skolgången och problem att komma in på arbetsmarknaden, kan
              härledas till den här regeringens och tidigare regeringars misslyckande
              i invandrings- och integrationspolitiken.
            </seg>
            <seg n="2f239d9f">
              Vad anser statsministern är de grundläggande orsakerna till utanförskapet?
            </seg>
          </u>
          <note type="speaker" n="eb8c9e51">
            Anf. 51 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-26" n="80b4c5b3">
            <seg n="6965766f">
              Fru talman! Jag har till Sven-Olof Sällströms partikamrat svarat
              att jag tror att det är mycket grundläggande sociala problem som
              relaterar till brister i skolgång och bristande möjligheter att
              komma in i eget arbete. För att kunna utvecklas måste människan
              mötas av en skola som ser den enskilda individen och gör att vi
              får verktyg och kunskaper för att klara oss i ett komplicerat
              samhälle och dessutom för att på olika sätt kunna komma in på
              arbetsmarknaden.
            </seg>
            <seg n="831f7707">
              Jag tror alltså inte att vi föds olika på det sätt som frågorna
              från Sverigedemokraterna ibland antyder. Det måste finnas en poäng
              med att ni ställer frågor om Malmö. Det gör ni nämligen allihop.
              Vi anar vad ni försöker driva fram för bildsättning. Jag delar
              alltså inte den bildsättningen. Det är inte beroende av var vi
              är födda; det är snarare beroende av under vilka förutsättningar
              vi möter livets svåra väg. Då handlar det mycket om skola, arbete
              och andra typer av insatser. Där ligger problemen, och där måste
              vi också söka svaren.
            </seg>
            <seg n="fce6816d">
              Jobbskatteavdraget
            </seg>
          </u>
          <note type="speaker" n="206c402d">
            Anf. 52 TERES LINDBERG (S):
          </note>
          <u who="teres_lindberg_3a2d29" xml:id="i-53ebe2b4a9a3235e-0" n="7f37fe8d">
            <seg n="46899356">
              Fru talman! Den borgerliga regeringen vann valen 2006 och 2010.
              Kanske det viktigaste vallöftet var att bryta utanförskapet. Nu,
              snart sex år senare, är arbetslösheten högre. Vi ser att varslen
              ökar, och utanförskapet är i stort sett oförändrat.
            </seg>
            <seg n="a08a70af">
              Kanske den viktigaste reformen regeringen har genomfört för att
              bryta utanförskapet var det så kallade jobbskatteavdraget. Under
              förra veckan kom Institutet för arbetsmarknadspolitisk utvärdering,
              IFAU, med faktiskt den första utvärdering som gjorts av jobbskatteavdraget.
              IFAU kan inte se några effekter av det. Man säger att det inte
              på ett trovärdigt sätt kan utvärderas om jobbskatteavdraget har
              påverkat sysselsättningen.
            </seg>
            <seg n="aaf5b40e">
              Med anledning av detta vill jag gärna höra statsministerns kommentar
              till en uppenbart misslyckad reform.
            </seg>
          </u>
          <note type="speaker" n="ec80fe9d">
            Anf. 53 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-27" n="80b4c5b3">
            <seg n="6730b64e">
              Fru talman! Om forskning och underlag spelar roll, låt oss då
              börja med det första som Teres Lindberg tog upp, utanförskapet.
              Det handlar om människor i arbetsför ålder som på olika sätt och
              av olika skäl stod utanför arbetslivet.
            </seg>
            <seg n="b9f992cd">
              När jag tillträdde som statsminister 2006 fanns 555 000 förtidspensionärer.
              Nu är vi nere i 400 000. Det är alltså drygt 150 000 färre. Därtill
              har vi från 770 000 sjukskrivna nu kommit ned till 120 000. Det
              summerar till en mycket kraftig minskning av ohälsotalen. Det
              är en minskning av utanförskapet. Det är det som våra reformer
              har bidragit till, trots finanskris och nedgång i ekonomin 2008
              och 2009 och de problem som vi just nu har framför oss.
            </seg>
            <seg n="039b462e">
              Jobbskatteavdraget har av Konjunkturinstitutet och Finanspolitiska
              rådet, som inte är av regeringen beordrade att tycka något specifikt,
              beskrivits som det mest jobbskapande, förmodligen till a-kassereformen,
              som regeringen har genomfört. Det ger ökade drivkrafter att gå
              från deltid till heltid eller att aktivt minska marginaleffekterna
              av den som kommer från bidragsförsörjning till eget arbete.
            </seg>
            <seg n="56b8be63">
              Egentligen säger inte IFAU emot detta. De säger bara att de inte
              kan isolera effekterna av jobbskatteavdraget till vad som ger
              sysselsättning eller inte. Det är bra med forskning, och det är
              viktigt med utvärdering. Men det är mer som har sagts om jobbskatteavdraget
              än det som IFAU säger.
            </seg>
            <seg n="e9ae7e23">
              Säkerheten på E20
            </seg>
          </u>
          <note type="speaker" n="6bf31228">
            Anf. 54 MONICA GREEN (S):
          </note>
          <u who="monica_green_fc276c" xml:id="i-a4f0f5e4f3639c4b-0" n="761ba28a">
            <seg n="50140ec6">
              Fru talman! Vi har tidigare under frågestunden hört om hur alltmer
              gods går på vägarna. Så är det bland annat på E20, Sveriges farligaste
              väg, som går mellan Helsingfors och Göteborg. Det blir för varje
              dag mer och mer trafik och mer och mer tungt gods som går från
              Bergslagen och ned till norra Europas största hamn i Göteborg.
              I och med den ökade trafiken ökar också olyckorna. Bara de senaste
              fyra veckorna har sju människor fått sätta livet till på E20.
            </seg>
            <seg n="a0da7bc9">
              Göran Persson tog de första spadtagen på den första och enda
              delen av E20 genom Skaraborg där det finns motorväg. När tänker
              statsministern ta första spadtaget till nästa del av E20?
            </seg>
          </u>
          <note type="speaker" n="24db4689">
            Anf. 55 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-28" n="80b4c5b3">
            <seg n="59722c11">
              Fru talman! Problemet var att Göran Persson och en lång rad av
              hans statsråd var ute och tog det första spadtaget på massvis
              av vägprojekt i Sverige. Men ska man ta det sista krävs det också
              att man har pengar, annars går det nämligen inte att genomföra
              projekten.
            </seg>
            <seg n="7d7d1bab">
              Vi möttes av luftslott. Det första spadtaget kostar ungefär ingenting.
              Det är resten som är problemet. Då måste man fylla på de stora
              investeringsramarna med mycket resurser. Det har vi gjort i det
              infrastrukturbeslut som fattades 2008. Vi är nu snart uppe i 500
              miljarder i insatser för investeringar i bland annat vägar. Och
              låt mig påpeka en sak: Vi minskade och flyttade ned en del av
              det som väldigt mycket hade styrts mot järnväg under rödgrönt
              styre till att få innehålla mer av väginvesteringar något som
              Miljöpartiet aktivt spärrade och Socialdemokraterna inte höll
              emot under de år då de rödgröna styrde Sverige.
            </seg>
            <seg n="8bf086e2">
              Vi har utökat resurserna; det finns mer resurser nu. Men jag
              står för att vi inte orkar bygga alltihop, därför att jag är en
              ansvarsfull person när det gäller ekonomisk politik. Den som lovar
              allt till alla kommer snart att märka att man har råd med väldigt
              lite.
            </seg>
            <seg n="f74e0efd">
              Svensk läkemedelsindustri
            </seg>
          </u>
          <note type="speaker" n="10f4714c">
            Anf. 56 MIKAEL DAMBERG (S):
          </note>
          <u who="mikael_damberg_916d04" xml:id="i-c2a2e70537ebfdc7-0" n="97f57b4b">
            <seg n="2481a72b">
              Fru talman! I dag har Sverige drabbats av beskedet att 1 200
              jobb försvinner när Astra Zeneca lägger ned sin forskningsenhet
              i Södertälje. Det är en stark signal, menar jag, om att den svenska
              läkemedelsindustrin är på väg in i ett allvarligt läge.
            </seg>
            <seg n="e2d9c7f4">
              Life Science-sektorn sysselsätter över 30 000 personer. Därför
              blir jag lite förvånad när statsministern gång på gång säger att
              det här är ett företagsspecifikt beslut.
            </seg>
            <seg n="609e0442">
              Astra Zeneca har dominerat branschen med var fjärde anställd.
              Läkemedelsbranschen har mycket stor betydelse för svensk export.
            </seg>
            <seg n="682588af">
              Regeringen beslutade att avveckla den strategiska samverkan.
              Det har mötts av stor besvikelse från delar av svenskt näringsliv,
              inte minst från läkemedelsindustrin som ser en fortsatt samverkan
              som helt avgörande för branschens fortlevnad och utveckling i
              Sverige.
            </seg>
            <seg n="5b1c2299">
              Mot bakgrund av det allvarliga som har inträffat i dag och också
              tidigare är min fråga till statsministern: Avser statsministern
              nu att ompröva beslutet och återupprätta den strategiska samverkan
              med Life Science-sektorn i Sverige?
            </seg>
          </u>
          <note type="speaker" n="00a4fb62">
            Anf. 57 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-0f00ce08da37a001-29" n="80b4c5b3">
            <seg n="5764bf46">
              Fru talman! Bara så att det är sagt har Mikael Damberg inte visat
              någon sorts koppling till att ett samverkansprojekt skulle ha
              undanröjt detta beslut. Det finns inget stöd för det påståendet
              eller den antydan. När jag säger att det är ett företagsspecifikt
              beslut beror det på att Astra Zeneca förmodligen inte tycker att
              forskningen har givit tillräckligt mycket tillbaka i kommersiellt
              framgångsrika produkter. Därför pekar man ut forskningsanläggningar
              inte bara i Sverige, om Mikael Damberg går igenom beslutet, utan
              i flera delar av världen. Det är en global nedtrappning som Astra
              Zeneca gör.
            </seg>
            <seg n="d8d44197">
              Mikael Damberg använde begreppet svensk läkemedelsindustri. Ja,
              den svenska läkemedelsindustrin består ju av multinationella företag
              som inte bara är styrda och ägda här i Sverige. Det är på den
              marknaden som vi ska fungera.
            </seg>
            <seg n="88979360">
              Jag tycker att det är oerhört viktigt att vi har fortsatt goda
              villkor för forskning i Sverige och att vi har stora resurser
              till basforskning. Och jag leder en regering som gjorde historiskt
              kraftiga ökningar av forskningsanslagen 2008. Det spelar naturligtvis
              också roll när vi ska attrahera andra forskningsinsatser i Sverige
              än de som Astra Zeneca inte vill fortsätta med.
            </seg>
          </u>
          <note n="569230ce">
            Fas 3
          </note>
          <note type="speaker" n="861f1855">
            Anf. 58 EVA-LENA JANSSON (S):
          </note>
          <u who="eva-lena_jansson_c13ca9" xml:id="i-d9ba6db743d6a580-0" n="f2c5155a">
            <seg n="b0cbc2eb">
              Fru talman! Sysselsättningen har ökat, säger statsministern,
              och det stämmer, men också arbetslösheten har ökat. Den är enligt
              statsministern nu på så höga nivåer att vi kallar den massarbetslöshet.
              Samtidigt har regeringen ett projekt som man kallar fas 3. Fas
              3 innebär att människor blir inskrivna i en verksamhet och sedan
              inte kommer ut på arbetsmarknaden.
            </seg>
            <seg n="b903dcf8">
              När regeringens statssekreterare förra veckan pratade om fas
              3 sade han att det är ett bra projekt för man hade ingenting annat.
              Andelen som är inne i fas 3 nu är en lika stor grupp som de anställda
              på företaget Posten AB.
            </seg>
            <seg n="3f81cf6e">
              Min fråga till statsministern är: Anser statsministern att det
              är en lyckad politik att det nu är lika många anställda inom fas
              3 som på Posten, det vill säga människor som inte kommer ut på
              arbetsmarknaden?
            </seg>
            <seg n="df91be61">
              På läktaren sitter ett antal personer som är arbetssökande och
              som är väldigt nyfikna på regeringens syn på arbetsmarknadsfrågor
              och just fas 3, så jag är tacksam om jag kan få ett utförligt
              svar.
            </seg>
          </u>
          <note type="speaker" n="3e2dcccf">
            Anf. 59 Statsminister FREDRIK REINFELDT (M):
          </note>
          <u who="fredrik_reinfeldt_statsministe" xml:id="i-bba36ce4410870c9-1" n="80b4c5b3" next="i-d99a7a052fbd9fb3-1">
            <seg n="879b6188">
              Fru talman! Det är svårt att ge ett utförligt svar på en minut,
              men jag ska göra ett försök.
            </seg>
            <seg n="efbf293b">
              Låt mig konstatera att alternativet innan vi tillträdde var tydligt.
              Det var passivitet, förtidspension. Svenskarna, som kanske är
              det friskaste folket på jorden och som lever allra längst, var
              nästan mest sjukskrivna. Någonting var galet i Sverige.
            </seg>
            <seg n="151d25fa">
              Det var så vi löste arbetslösheten, för det fina i kråksången
              var att stora grupper av arbetsföra människor inte jobbade men
              inte heller var arbetslösa, för de var ju förtidspensionerade,
              mitt i livet, trots att de hade arbetsförmåga.
            </seg>
            <seg n="c0591dd6">
              Ja, jag tycker att det är bättre att de befinner sig hos Arbetsförmedlingen
              än i förtidspension. Ja, jag tycker att det är bättre att de synliggörs
              än att de osynliggörs. Ja, jag tror mer på aktivitet än på passivitet.
              Det är inte alls så att man är utestängd från arbetsmarknaden
              om man befinner sig i fas 3. Det är bara det att det är en grupp
              som förmodligen behöver mer stöd och större insatser för att kunna
              komma i fråga.
            </seg>
            <seg n="9fbc710c">
              Till sist och slutligen kan ingen komma runt att det måste till
              ett anställningsbeslut. Vi måste hjälpa människor att bli anställningsbara,
              och vi måste få arbetsgivare som i slutet av dagen till slut är
              beredda att anställa människor. För detta är vi beredda att använda
              en lång rad resurser, olika sätt att sänka trösklar och också
              att sänka eller helt ta bort arbetsgivaravgifter. Vi har infört
              och har förslag på allt detta.
            </seg>
          </u>
          <note n="a148409a">
            Anf. 60 TREDJE VICE TALMANNEN:
          </note>
          <u who="fredrik_reinfeldt_statsministe" xml:id="i-d99a7a052fbd9fb3-1" n="80b4c5b3" prev="i-bba36ce4410870c9-1">
            <seg n="e22daaa5">
              Med detta är frågestunden avslutad. Jag vill tacka statsministern
              för hans medverkan.
            </seg>
          </u>
          <note n="f091cef8">
            10 § Bordläggning
          </note>
          <note n="735e7cff">
            Anmäldes och bordlades
          </note>
          <note n="265df1ac">
            11 § Anmälan om interpellationer
          </note>
          <note n="dfb885a0">
            Anmäldes att följande interpellationer framställts
          </note>
          <note n="5c896109">
            den 2 februari
          </note>
          <note n="474f2e8c">
            Bodil Ceballos
          </note>
          <note n="0be6310d">
            Eva-Lena Jansson
          </note>
          <note n="2ad60fd7">
            Tina Ehn
          </note>
          <note n="c04fdc8c">
            Pyry Niemi
          </note>
          <note n="9767b31d">
            Interpellationerna redovisas i bilaga som fogats till riksdagens
            snabbprotokoll tisdagen den 14 februari.
          </note>
          <note n="88599acb">
            12 § Anmälan om frågor för skriftliga svar
          </note>
          <note n="7be1c83a">
            Anmäldes att följande frågor för skriftliga svar framställts
          </note>
          <note n="5c896109">
            den 2 februari
          </note>
          <note n="3dfaafcc">
            Anders Karlsson
          </note>
          <note n="3dfaafcc">
            Anders Karlsson
          </note>
          <note n="d32e2dd1">
            Frågorna redovisas i bilaga som fogats till riksdagens snabbprotokoll
            tisdagen den 14 februari.
          </note>
          <note n="485f62a7">
            13 § Kammaren åtskildes kl. 14.48.
          </note>
          <note n="e73e9c32">
            Förhandlingarna leddes
          </note>
          <note n="d15bbc27">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
