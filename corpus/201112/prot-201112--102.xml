<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--102</head>
          <docDate when="2011-04-24">2011-04-24</docDate>
        </div>
      </front>
      <body>
        <div>
          <note n="fe5b8b9f">
            ﻿
          </note>
          <note n="de0b11c2">
            Riksdagens protokoll
          </note>
          <note n="0ad2b501">
            2011/12:102
          </note>
          <note type="date" n="222c1a7c">
            Tisdagen den 24 april
          </note>
          <note n="24c267fa">
            Kl. 13:00 - 13:29
          </note>
          <note n="9d81a7ee">
            1 § Justering av protokoll
          </note>
          <note n="cb9f6538">
            Justerades protokollen för den 16, 17 och 18 april.
          </note>
          <note n="71b85bf9">
            2 § Meddelande om statsministerns frågestund
          </note>
          <note n="2679d5d8">
            Förste vice talmannen meddelade att vid frågestunden torsdagen
            den 26 april kl. 14.00 skulle frågor besvaras av statsminister
            Fredrik Reinfeldt (M).
          </note>
          <note n="be89003d">
            3 § Anmälan om inkomna protokollsutdrag från utskott
          </note>
          <note n="156845cd">
            Förste vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note n="ce8ac303">
            4 § Anmälan om inkomna uppteckningar från EU-nämndssammanträden
          </note>
          <note n="a3953f76">
            Förste vice talmannen anmälde att uppteckningar från följande
            EU-nämndssammanträden inkommit:
          </note>
          <note n="5d1706e6">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="9171aefd">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="b9752328">
            KOM(2012)85
          </note>
          <note n="19bc2671">
            6 § Anmälan om fördröjda svar på interpellationer
          </note>
          <note n="b8243301">
            Till riksdagen hade inkommit följande skrivelser:
          </note>
          <note n="249901e9">
            Interpellation 2011/12:315
          </note>
          <note n="03cc5742">
            Interpellation 2011/12:315 Regeringens politik för energieffektivisering
          </note>
          <note n="f966c97f">
            Interpellationen kommer att besvaras fredagen den 11 maj 2012.
          </note>
          <note n="3d02c00a">
            Skälet till dröjsmålet är tidigare inbokade arrangemang och resor.
          </note>
          <note n="cbdc236a">
            Fredrik Ahlén
          </note>
          <note n="7937e5b2">
            Interpellation 2011/12:322
          </note>
          <note n="0de92311">
            Interpellation 2011/12:322 Inspektionen för strategiska produkter
          </note>
          <note n="db1b3053">
            Interpellationen kommer att besvaras fredagen den 27 april 2012.
          </note>
          <note n="a800950e">
            Skälet till dröjsmålet är resor.
          </note>
          <note n="8fc9da57">
            Fredrik Jörgensen
          </note>
          <note n="3b13a0e9">
            Interpellation 2011/12:335
          </note>
          <note n="c92f0138">
            Interpellation 2011/12:335 Ny start- och landningsbana på F 17
            i Kallinge
          </note>
          <note n="527d7981">
            Interpellationen kommer att besvaras den 8 maj 2012.
          </note>
          <note n="6243e1c2">
            Skälet till dröjsmålet är redan inbokade engagemang.
          </note>
          <note n="518753da">
            Marianne Jenryd
          </note>
          <note n="3d227a51">
            7 § Förnyad bordläggning
          </note>
          <note n="93c29c82">
            Föredrogs och bordlades åter
          </note>
          <note n="09006f1a">
            8 § Svar på interpellation 2011/12:320 om uteblivet lagförslag
            om familjeåterförening
          </note>
          <note type="speaker" n="d672fcfa">
            Anf. 1 Statsrådet TOBIAS BILLSTRÖM (M):
          </note>
          <u who="tobias_billstrom_migrationsmi" xml:id="i-cf7d5b7162d2d20b-0" n="e301d488">
            <seg n="0cd5db10">
              Fru talman! Christina Höj Larsen har frågat mig om jag är av
              uppfattningen att en dom från Migrationsöverdomstolen från januari
              i år motsvarar de löften som regeringen och Miljöpartiet gett
              i den migrationspolitiska överenskommelsen till splittrade somalisk-svenska
              familjer. Vidare har Christina Höj Larsen frågat mig vilka initiativ
              jag är beredd att ta för att även familjemedlemmar utan blodsband
              ska kunna ges möjlighet till familjeåterförening samt för att
              personer som har fyllt 18 år ska kunna återförenas med sina föräldrar.
              Slutligen har Christina Höj Larsen frågat om jag avser att lämna
              förslag till lagändring, med ikraftträdande den 1 juni 2012, som
              eliminerar risken för godtycklighet och rättsosäkerhet i familjeåterföreningsprocessen.
            </seg>
            <seg n="b4aefdd2">
              Jag vill börja med att framhålla att jag inte delar Christina
              Höj Larsens uppfattning att familjeåterföreningsprocessen präglas
              av godtycklighet och rättsosäkerhet och påminner om att den nuvarande
              instans- och processordningen antogs av en enig riksdag 2005.
            </seg>
            <seg n="260082e5">
              Jag vill nu säga något om bakgrunden till de frågor som Christina
              Höj Larsen har ställt.
            </seg>
            <seg n="83a89475">
              Det är en grundprincip i folkrätten och EU-rätten att hålla samman
              familjen och att ha möjlighet att utöva familjeliv. Vidare ska
              enligt barnkonventionen barnets bästa beaktas. Principerna återspeglas
              i utlänningslagen.
            </seg>
            <seg n="bd06a08e">
              Av tidigare avgöranden från Migrationsöverdomstolen framgår att
              den som ansöker om uppehållstillstånd måste klarlägga sin identitet.
              Vanligtvis sker det genom att sökanden visar ett giltigt pass
              eller en identitetshandling. Detta har medfört problem för sökande
              från länder där det är förenat med stora svårigheter att få fram
              godtagbara identitetshandlingar, exempelvis Somalia.
            </seg>
            <seg n="ce32abc3">
              Regeringen och Miljöpartiet har i ramöverenskommelsen om migrationspolitik
              från mars förra året uttalat att en lösning ska hittas på problematiken
              i familjeåterföreningsfall och att detta ska ske med utgångspunkt
              i principen om barnets bästa och rätten till familjeåterförening.
            </seg>
            <seg n="b5ebdfc0">
              I svensk rätt gäller principerna om fri bevisprövning och fri
              bevisvärdering. En sökande kan alltså åberopa alla former av bevis
              för att klarlägga sin identitet, och det finns inte några regler
              om hur bevisningen ska värderas.
            </seg>
            <seg n="5d8e29d5">
              I januari i år kom en ny dom från Migrationsöverdomstolen, MIG
              2012:1. Domstolen angav att i det enskilda fallet bör man väga
              de olika intressen som Sveriges internationella åtaganden avser
              att skydda och bedöma om det är proportionerligt att upprätthålla
              det höga beviskravet att sökandens identitet ska vara klarlagd
              eller om det är motiverat att ha ett lägre beviskrav. Migrationsöverdomstolen
              konstaterade att när ett högt beviskrav inte står i rimlig proportion
              till intresset av familjeåterförening bör det vara tillräckligt
              att den uppgivna identiteten framstår som sannolik.
            </seg>
            <seg n="1e0640eb">
              Efter att domen meddelats har Migrationsverket utfärdat ett så
              kallat rättsligt ställningstagande, som bland annat behandlar
              beviskravet avseende identitet. Ställningstagandet ger uttryck
              för hur beviskravet i nu aktuella fall ska tillämpas av Migrationsverket.
              Det behandlar också tillgången till dna-utredning.
            </seg>
            <seg n="15886dec">
              Många av de problem som sökande som inte kan klarlägga sin identitet
              har mött får en lösning genom den senaste rättsutvecklingen. Hur
              man ska se på beviskravet avseende identitet för familjemedlemmar
              som inte kan påvisa släktskap genom dna-analys och som på grund
              av omständigheterna i hemlandet inte kan klarlägga sin identitet
              bör i första hand klargöras genom den fortsatta rättsutvecklingen.
            </seg>
            <seg n="e8caab2d">
              Jag kommer att noga följa rättsutvecklingen och har därför inte
              för avsikt att nu lämna något förslag till lagändringar.
            </seg>
          </u>
          <note type="speaker" n="4b1c6837">
            Anf. 2 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-f5f3561b0cd6be15-0" n="0a7f707f">
            <seg n="dfd1033f">
              Fru talman! Tack, statsrådet, för svaret!
            </seg>
            <seg n="ee00da78">
              Det saknas inte underlag från domstol och myndigheter i den här
              debatten. Framför allt är det Migrationsöverdomstolens nya dom
              från den 18 januari i år rörande betydelse av bland annat dna-bevisning
              och det rättsliga ställningstagandet från Migrationsverket som
              följde domen och som är daterat den 21 februari 2012. Nej, det
              svåra i denna debatt är det vi vet döljer sig bakom det juridiska
              språket, det faktum att somalisk-svenska familjer nu i flera år
              tvingats leva åtskilda på grund av krav på styrkt identitet. Bakom
              denna debatt i dag finns alltså helt verkliga människor, föräldrar,
              barn och partner.
            </seg>
            <seg n="1749672d">
              Fru talman! I den migrationspolitiska överenskommelsen mellan
              regeringen och Miljöpartiet som presenterades för drygt ett år
              sedan lovade man att hitta en lösning som skulle få slut på oro,
              fara och längtan. Familjerna lovades en lagändring som skulle
              träda i kraft den 1 juli 2012, och med detta magiska datum framför
              sig har familjerna försökt överleva och hantera sina liv till
              dess en lösning skulle komma. Det löftet har nu brutits. För många
              familjer finns nu inget datum att se fram emot, inget hopp att
              sträva efter.
            </seg>
            <seg n="417e8b8e">
              Därför läste jag mycket noggrant och intresserat statsrådets
              skriftliga svar på min interpellation, och jag hoppades finna
              åtminstone en tanke om vad regeringen tänker göra för att lösa
              alla de frågor som domen från Migrationsöverdomstolen lämnar helt
              obesvarade. Som så många andra trodde jag att allt tal om överenskommelsen
              under det gångna året måste betyda någonting, att det utlovade
              lagförslaget kring familjeåterförening måste ha resulterat i konkreta
              förberedelser för hur familjeåterföreningar ska gå till.
            </seg>
            <seg n="9a9fa89f">
              Svaret från statsrådet visar tyvärr att regeringen inte tänker
              göra någonting alls för att lösa dessa problem. I stället väljer
              statsrådet att svara att han noga kommer att följa rättsutvecklingen.
              Det är en passivitet som endast kan betecknas som ett svek.
            </seg>
            <seg n="f9117baf">
              Fru talman! Domen från Migrationsöverdomstolen från januari i
              år öppnar endast upp för ett användande av dna-bevisning vid fastställande
              av identitet vid familjeåterförening mellan föräldrar och deras
              minderåriga barn. Frågor som rör andra familjeband lämnas olösta.
              Domen ger inga svar på frågor som rör icke-biologiska familjeband,
              till exempel hur vi ska säkerställa familjeåterförening för föräldrar
              och adopterade barn eller frågor som rör rätten till familj även
              för barnlösa makar. Domen ger inte heller svar på familjeåterföreningens
              alla praktiska svårigheter för föräldrar och barn. Och inte heller
              vid en genomläsning av Migrationsverkets rättsliga ställningstagande
              från den 21 februari i år hittar vi svar på hur återföreningsprocessen
              rent praktiskt ska gå till.
            </seg>
            <seg n="83a265d4">
              Dna-analysen ska enligt det rättsliga ställningstagandet göras
              av Rättsmedicinalverket. Men hur ska verket erbjuda dna-analyser
              i Somalia?
            </seg>
            <seg n="2543630b">
              Alla dessa frågor kan sammanfattas i två huvudfrågor som jag
              återigen vill ställa till migrationsministern: Vad tänker statsrådet
              göra för att se till att även föräldrar, adoptivbarn och barnlösa
              kan få sin rätt till familj uppfylld? Hur tänker migrationsministern
              se till att det finns en tydlig infrastruktur för familjeåterförening,
              och när finns den på plats?
            </seg>
          </u>
          <note type="speaker" n="e5bccec7">
            Anf. 3 ULF NILSSON (FP):
          </note>
          <u who="ulf_nilsson_9b642f" xml:id="i-7c5d1f0d61cc725c-0" n="02079837">
            <seg n="16ce9ec7">
              Fru talman! Familjesplittring, som ofta blir följden när människor
              flyr från förtryck och förföljelse, är på många sätt tragisk.
              Dessutom försvårar det ofta för integrationen i det nya land som
              man kommer till om man till exempel lever åtskilt från sina barn
              och inte vet hur de har det.
            </seg>
            <seg n="a797f462">
              För ett år sedan fick man, som migrationsministern sade, en ramöverenskommelse
              mellan Miljöpartiet och Alliansen som bland annat slog vakt om
              en human flyktingpolitik. Där finns ett antal riktlinjer och överenskommelser.
              En av dem var just att försöka klargöra hur man inte i onödan
              splittrar familjer som efter vederbörlig prövning har rätt att
              vistas i Sverige. Det handlade framför allt om somaliska flyktingar.
              Sverige kunde inte godkänna deras papper. Därför satte vi i gång
              ett arbete, för det var fruktansvärt tragiskt att bevittna hur
              barn som normalt sett skulle ha haft möjlighet att återförenas
              med sina föräldrar av rent formella skäl inte fick göra det. Det
              var ett viktigt arbete som kom i gång.
            </seg>
            <seg n="cc257293">
              Samtidigt är juridik komplicerat. Som vi hörde i svaret här kom
              Migrationsöverdomstolen med ett nytt avgörande där man klargör
              att identitet ska kunna fastställas även om beviskraven inte är
              så höga om det finns rimliga skäl att anta att identiteten stämmer.
              Då får man väga det formella kravet mot det viktiga behovet av
              en återförening mellan föräldrar och barn. Det är ett välkommet
              beslut.
            </seg>
            <seg n="50da2c78">
              Jag delar inte Christina Höj Larsens uppfattning att migrationspolitiken
              vilar på godtycklighet och rättsosäkerhet. Tvärtom vi har strikta
              bestämmelser i Sverige, men de baserar sig på grundläggande humana
              principer och på internationella överenskommelser. Därför är det
              också viktigt att hela tiden följa denna utveckling.
            </seg>
            <seg n="857e3420">
              När domslutet kom var det för mig välkommet. Som Migrationsverket
              också har tolkat domslutet öppnade det för en lättare återförening
              när det ändå finns rimlig anledning att anta att människor uppger
              rätt uppgifter om sin identitet även om det inte finns formella
              papper.
            </seg>
            <seg n="0c951b5f">
              Den andra fråga som Christina Höj Larsen tar upp, om barn som
              är adopterade, var inte så aktuell när arbetet sattes i gång.
              Det är naturligtvis en viktig fråga om en människa som har fått
              flyktingstatus får rätt att stanna i Sverige. Det kan vara en
              mamma eller en mamma och en pappa som kommer hit med fem barn.
              Då är det naturligtvis fruktansvärt inhumant om följden blir att
              ett av barnen måste skickas tillbaka någonstans till osäkerhet
              på grund av att det inte går att bevisa formellt att barnet är
              adopterat. Därför tycker jag att det var glädjande att nu höra
              migrationsministern säga att han noga kommer att följa utvecklingen.
              Han är inte i dag beredd att vidta några åtgärder, men han kommer
              alltså att följa utvecklingen.
            </seg>
            <seg n="90d681f6">
              Jag vill bara understryka från Folkpartiets sida att jag hoppas
              och tror att redan detta domslut gör det möjligt att något lätta
              på de formella beviskraven även för adopterade barn. Men om så
              inte är fallet är det viktigt att vi snabbt agerar för att rätta
              till detta. Det kan naturligtvis inte vara någons avsikt att ett
              barn av till exempel fem i en barnaskara ska skickas ifrån sina
              fungerande föräldrar.
            </seg>
            <seg n="2351c719">
              Mitt budskap blir att vi följer utvecklingen och att vi inte
              ska tveka att agera om det visar sig nödvändigt.
            </seg>
          </u>
          <note type="speaker" n="1b9d0038">
            Anf. 4 Statsrådet TOBIAS BILLSTRÖM (M):
          </note>
          <u who="tobias_billstrom_migrationsmi" xml:id="i-cf7d5b7162d2d20b-1" n="e301d488">
            <seg n="30865974">
              Fru talman! Jag tycker att det är viktigt att rekapitulera vad
              det är som har hänt i frågan. Migrationsöverdomstolen har i en
              dom slagit fast att det normalt krävs att identiteten är klarlagd
              för att uppehållstillstånd ska kunna beviljas på grund av anknytning.
              Bakgrunden till kravet är den skyldighet som Sverige har genom
              vårt deltagande i Schengensamarbetet att bidra till kampen mot
              olaglig invandring och människohandel och skyldigheten att förebygga
              hot mot vår och andra Schengenstaters inre säkerhet och allmänna
              ordning.
            </seg>
            <seg n="a4507505">
              Identitetskravet har skapat svårigheter för dem som har problem
              att klarlägga sin identitet. Det gäller framför allt somaliska
              medborgare. Somalier fick, precis som Ulf Nilsson redogjorde för
              i sitt inlägg, efter skärpningen av identitetskravet nästan undantagslöst
              avslag på ansökan om uppehållstillstånd på grund av anknytning.
              Det var mot denna bakgrund som regeringen och Miljöpartiet i ramöverenskommelsen
              om migrationspolitik förra året uttalade att en lösning skulle
              hittas på problematiken och att det skulle ske med utgångspunkt
              i principen om barnets bästa och rätten till familjeåterförening.
            </seg>
            <seg n="3550f1f4">
              I januari i år kom en ny dom från Migrationsöverdomstolen. I
              den hänvisade domstolen uttryckligen till såväl hänsynen till
              barnets bästa som till den enskildes erkända intresse av en familjeåterförening.
              I domen angav domstolen att det i vissa fall är motiverat att
              sänka beviskravet för identiteten. Det ska räcka med att den framstår
              som sannolik.
            </seg>
            <seg n="a68859fa">
              En komponent i domstolens resonemang var att släktskapet mellan
              familjemedlemmarna hade påvisats genom dna-utredning. Efter den
              nya domen har Migrationsverket utfärdat ett rättsligt ställningstagande
              som behandlar både identitet och dna-utredning. Denna utveckling
              har gjort det lättare för somalier att få uppehållstillstånd på
              grund av anknytning. Jag tänker följa den fortsatta rättsutvecklingen
              framöver.
            </seg>
            <seg n="2eec0cb3">
              Vi är inne i en utveckling som vi inte har sett slutet på. Många
              av frågorna har troligtvis ändå hittat sin lösning, men jag tycker
              att de frågor som hittills har tagits om hand av rättsutvecklingen
              har lösts på ett sätt som i princip motsvarar en lagstiftningslösning.
              Det är möjligt att lagstiftningen kan behöva kompletteras eller
              justeras beroende på utvecklingen i praxis framöver.
            </seg>
            <seg n="e8dbe5b5">
              Jag tycker också att det är viktigt att peka på att vissa specifika
              problem har fått sin lösning vad gäller uppehållstillstånd från
              dem som inte kan påvisa släktskap genom dna-utredning, till exempel
              makar utan barn. Jag menar att det i första hand är den rättsutveckling
              som nu har påbörjats som kommer att utgöra fortsättningen på arbetet
              för att klargöra frågan. Men jag vill framhålla att det står i
              Migrationsverkets rättsliga ställningstagande att när ett ogift
              barn åberopar anknytning till någon av eller båda sina föräldrar
              i Sverige kan det lägre beviskravet vara motiverat.
            </seg>
            <seg n="4178a605">
              Arbetet med ett lagförslag har varit högt prioriterat på Justitiedepartementet.
              Avsikten var att ett förslag om anhöriginvandring och dna skulle
              ha skickats ut på remiss och sedan lämnats till riksdagen nu under
              våren 2012. Men till följd av domen har Migrationsverkets rättschef
              kommit med ett nytt rättsligt ställningstagande. Där anges att
              när ett släktskap åberopas mellan en förälder och ett ogift barn
              eller mellan föräldrar som har ett gemensamt barn kan det lägre
              beviskravet, att sökanden ska göra sin identitet sannolik, vara
              motiverat.
            </seg>
            <seg n="b3bd3dd2">
              Som jag har konstaterat har många av de problem som den sökande
              möter fått sin lösning. Migrationsverket och domstolarna ansvarar
              för rättstillämpningen. Regeringen är som bekant förhindrad att
              lägga sig i myndigheters tillämpning av lagen i enskilda fall.
            </seg>
          </u>
          <note type="speaker" n="db9f48e5">
            Anf. 5 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-f5f3561b0cd6be15-1" n="0a7f707f">
            <seg n="dde3065b">
              Fru talman! När migrationsministern säger att han är nöjd med
              den rättsutveckling han har sett ske under de föregående åren
              kan man reflektera lite över hur lång tid två, tre eller fyra
              år är av ett barns liv utan dess föräldrar. Hur lång tid är det
              att vänta i eller utanför ett flyktingläger medan migrationsministern
              noggrant följer rättsutvecklingen? Det tycker jag är en relevant
              fråga i sammanhanget, speciellt om vi tar det i perspektivet av
              att vi samtidigt ska ta till vara barnets bästa. Då måste jag
              verkligen ställa mig frågande till om det är rimligt.
            </seg>
            <seg n="b2435065">
              Under förberedelserna till debatten har jag varit i kontakt med
              många som berörs av frågan om utebliven familjeåterförening. Jag
              har kontaktats av förtvivlade föräldrar som inte förstår hur processen
              för dna-provtagning rent praktiskt ska gå till i Somalia och föräldrar
              som ser sina chanser att återförenas med adoptivbarn försvinna.
            </seg>
            <seg n="2bb6f7e5">
              Jag har talat med människor som arbetar med nyanländas etablering
              och som varje dag får uppleva hur den splittrade familjen står
              i vägen för språkinlärning och möjligheten till arbete. En sfi-lärare
              skickade i går en tydlig beskrivning av hur svårt det är att skapa
              förutsättningar för språkinlärning när föräldern som sitter på
              skolbänken ständigt oroar sig för om barnen som är kvar i Somalia
              svälter eller om familjen någonsin kommer att återförenas. Byråkratins
              armar sträcker sig in vårt klassrum och förvandlar bokstäver till
              meningslösa krumelurer, skriver sfi-läraren.
            </seg>
            <seg n="f13ae6f3">
              Jag har också talat med ombud som inte vet hur de ska hjälpa
              klienterna på den snåriga vägen till återförening när det endast
              finns en dom från Migrationsöverdomstolen men ingen plan för hur
              återföreningen ska gå till i praktiken.
            </seg>
            <seg n="88c82ba9">
              Det alla efterfrågar är ett tydligt och täckande lagförslag som
              reglerar familjeåterförening för familjer med och utan blodsband
              och, inte minst, en infrastruktur från myndighetens sida för att
              kunna hantera frågan rättssäkert och likartat.
            </seg>
            <seg n="a6491feb">
              Det är svårt för mig att förstå varför regeringen väljer att
              svika löftet om ett lagförslag, som skulle kunna klarlägga alla
              dessa saker, och varför man väljer att inte svara på dessa frågor.
            </seg>
            <seg n="3794f5d9">
              Regeringen har haft god tid på sig att lägga fram ett förslag.
              Jag förstår att det är komplicerat, men överenskommelsen presenterades
              i mars förra året, och domen från Migrationsöverdomstolen kom
              i januari i år. Vad har regeringen och Miljöpartiet gjort under
              denna tid? Varför har man inte åtminstone lyckats skapa tydliga
              planer för hur återföreningen ska gå till i praktiken?
            </seg>
            <seg n="d2fe0573">
              Det är möjligt att migrationsministern och Migrationsverket har
              svar på dessa frågor, men om så är fallet har man inte lyckats
              förmedla det till familjerna. Det innebär en oerhörd frustration,
              sorg och rädsla, och man kan inte låta människor leva under sådana
              förutsättningar.
            </seg>
            <seg n="57e1ee8e">
              Framför allt undrar jag: Hur tar man till vara barnets bästa
              medan statsrådet följer rättsutvecklingen? Vad är två tre fyra
              år av ett barns liv värt i relation till det?
            </seg>
          </u>
          <note type="speaker" n="acf7647e">
            Anf. 6 Statsrådet TOBIAS BILLSTRÖM (M):
          </note>
          <u who="tobias_billstrom_migrationsmi" xml:id="i-443c6cbcac6a659c-0" n="e301d488" next="i-98fceca001a42f69-0">
            <seg n="c62b569b">
              Fru talman! Jag tror att vi alla är besjälade av att försöka
              hitta lösningar på problem som uppstår, men det är också viktigt
              att komma ihåg den ordning som riksdagen har beslutat och som
              jag redogjorde för i mitt inledande inlägg den ordning som en
              enig riksdag fastställde 2005 när vi satte den nya instans- och
              processordningen på plats. Därför känns det något märkligt att
              här och nu ställas till svars för en ordning som alla partier,
              inklusive interpellantens parti, har ställt sig bakom. Vi har
              kommit överens om en ny instans- och processordning, och vi har
              kommit överens om att den ska bygga på kontinuerlig praxisutveckling
              genom vägledande domar från Migrationsöverdomstolen.
            </seg>
            <seg n="1f4d1c72">
              Migrationsöverdomstolens dom från januari i år, som interpellanten
              upprepade gånger kommer tillbaka till, och det rättsliga ställningstagandet
              medför en möjlighet att situationsanpassa de beviskrav som ställs
              upp. Denna flexibilitet är eftersträvansvärd. Skulle vi välja
              att gå på vad jag uppfattar som interpellantens ambition, det
              vill säga börja lagreglera beviskrav som är enda möjligheten att
              uppnå det interpellanten är ute efter skulle vi mista denna flexibilitet.
            </seg>
            <seg n="ab44abdc">
              Att införa bevisregler i lag innebär till exempel en risk för
              att man inte kan ta hänsyn till exempelvis bevissvårigheter som
              skulle kunna medföra bevislättnader i det enskilda fallet.
            </seg>
          </u>
          <note n="8d26b36b">
            Att införa beviskrav och bevisregler i lag kan också påverka
            tillämpning och tolkning av bestämmelser inom såväl utlänningsrätten
            som andra rättsområden.
          </note>
          <u who="tobias_billstrom_migrationsmi" xml:id="i-98fceca001a42f69-0" n="e301d488" prev="i-443c6cbcac6a659c-0">
            <seg n="359f8d87">
              Författningsreglerar man bevislättnader kan också medföra svårigheter
              vid bedömningen av en tredjelandsmedborgares identitet och om
              den utgör en säkerhetsrisk.
            </seg>
            <seg n="6640e6cc">
              Regeringen tog i den överenskommelse som träffades med Miljöpartiet
              höjd. Vi tog ut en inriktning som var tydlig, nämligen att man
              skulle lösa de problem som uppstod. Vi har därför kunnat se hur
              rättsutvecklingen i våra domstolar har löst de problem som har
              uppstått helt i linje med den ordning som riksdagen slagit fast.
              När vi nu betraktar utvecklingen kan vi se att om det finns ett
              behov av att komplettera eller justera lagstiftningen ytterligare
              kan det bara ske med utgångspunkt i utvecklingen i praxis. Det
              är så vi måste arbeta, och det är så jag tänker arbeta som migrationsminister.
            </seg>
          </u>
          <note type="speaker" n="3017af0a">
            Anf. 7 CHRISTINA HÖJ LARSEN (V):
          </note>
          <u who="christina_hoj_larsen_8cce04" xml:id="i-f5f3561b0cd6be15-2" n="0a7f707f">
            <seg n="301222c0">
              Fru talman! Vänsterpartiet stöttade den ändrade instans- och
              processordning som antogs 2005, och det gör vi fortfarande. Det
              innebär dock inte att asylprocessen är perfekt. Politik är som
              bekant också att ta del av verkligheten och att vara beredd att
              ändra lagstiftningen om den inte fungerar som vi har avsett eller
              om vi ser att människors rättigheter kränks.
            </seg>
            <seg n="a4932bfc">
              För mig är problemet att migrationsministern gömmer sig bakom
              den nya instans- och processordningen för att slippa ta det som
              är hans politiska ansvar. Det är det jag kritiserar, inte instans-
              och processordningen. Detta är ett återkommande tema i våra debatter.
            </seg>
            <seg n="95f50805">
              Genom att nöja sig med domens praxisändring och en ambition att
              följa rättsutvecklingen i framtiden kryper regeringen lite fegt
              undan det grundläggande ansvaret att skapa en rättvis lagstiftning
              för anhöriginvandring som är hållbar över tid. Utan en lagändring
              lämnar regeringen och MP fortfarande många frågor olösta och många
              familjer kvar i smärtsam väntan och ovisshet. Det handlar om barn
              som har endast en förälder, adopterade barn och maka eller make.
              För dessa människor ger domen inte med säkerhet möjlighet till
              familjeåterförening. Det innebär också att barn som hunnit fylla
              18 år fortsatt riskerar att nekas återförening.
            </seg>
            <seg n="a250d606">
              Vänsterpartiet kräver att löftet till splittrade somaliesvenska
              familjer inte sviks. Varje ny dag i väntan är en dag för mycket.
              Därför krävs fortfarande ett konkret lagförslag som skapar en
              hållbar och rättssäker process vid familjeåterförening och som
              kan lösa upp alla frågetecken.
            </seg>
          </u>
          <note type="speaker" n="a89d034a">
            Anf. 8 Statsrådet TOBIAS BILLSTRÖM (M):
          </note>
          <u who="tobias_billstrom_migrationsmi" xml:id="i-cf7d5b7162d2d20b-2" n="e301d488">
            <seg n="97eb995c">
              Fru talman! Flera gånger under debatten har vi kunnat konstatera
              att de specifika problem som uppstod när Migrationsöverdomstolen
              kom med sitt första ställningstagande har fått sin lösning i och
              med den rättsutveckling som har ägt rum genom Migrationsöverdomstolens
              dom från januari i år och genom Migrationsverkets rättsliga ställningstagande.
            </seg>
            <seg n="87cb324f">
              Om interpellanten och hennes parti stöttar den nya instans- och
              processordningen, varför talar man sig då varm för lagändringar
              hela tiden?
            </seg>
            <seg n="4e2fa918">
              Mina svar är en konsekvens av den ordning som riksdagen i politisk
              enighet har ställt upp. Om lagändringar påkallas innan praxis
              har formats innebär det att vi frångår den ordning som har ställts
              upp och alltså inte accepterar de principer som låg till grund
              för 2005 års förändrade instans- och processordning.
            </seg>
            <seg n="c1f6811a">
              När vi tittar på vilket regelverk som tar form svarar det väl
              mot de åsikter som vi har framfört inom ramöverenskommelsen. Jag
              anser inte att vi i nuvarande läge har något behov av lagändringar.
              Det är mitt tydliga och klara svar.
            </seg>
          </u>
          <note n="1bcf8fd7">
            Överläggningen var härmed avslutad.
          </note>
          <note n="d0774178">
            9 § Bordläggning
          </note>
          <note n="6ba098b7">
            Anmäldes och bordlades
          </note>
          <note n="98eda0c3">
            10 § Anmälan om interpellationer
          </note>
          <note n="4a006778">
            Anmäldes att följande interpellationer framställts
          </note>
          <note n="74c4760f">
            den 20 april
          </note>
          <note n="5d1411af">
            Lars Johansson
          </note>
          <note n="35597041">
            Peter Rådberg
          </note>
          <note n="5d973893">
            Peter Jeppsson
          </note>
          <note n="57833f16">
            Lise Nordin
          </note>
          <note n="ac2c94b6">
            den 23 april
          </note>
          <note n="7a71fe33">
            Ibrahim Baylan
          </note>
          <note n="c8309be2">
            Interpellationerna 2011/12:333336 redovisas i bilaga som fogats
            till riksdagens snabbprotokoll tisdagen den 24 april.
          </note>
          <note n="76bc5ac8">
            Interpellation 2011/12:337 redovisas i bilaga som fogats till
            riksdagens snabbprotokoll tisdagen den 8 maj.
          </note>
          <note n="ad1a6cac">
            11 § Anmälan om frågor för skriftliga svar
          </note>
          <note n="d459a27f">
            Anmäldes att följande frågor för skriftliga svar framställts
          </note>
          <note n="74c4760f">
            den 20 april
          </note>
          <note n="35597041">
            Peter Rådberg
          </note>
          <note n="52f4e6dc">
            Jens Holm
          </note>
          <note n="ac2c94b6">
            den 23 april
          </note>
          <note n="678cdfd0">
            Carina Adolfsson Elgestam
          </note>
          <note n="584a47f8">
            den 24 april
          </note>
          <note n="71157efa">
            Fredrik Malm
          </note>
          <note n="bec96d65">
            Tina Acketoft
          </note>
          <note n="74a680e7">
            Helene Petersson
          </note>
          <note n="51f529d5">
            Kenneth G Forslund
          </note>
          <note n="d25e24e8">
            Fråga 2011/12:539 redovisas i bilaga som fogats till riksdagens
            snabbprotokoll tisdagen den 24 april.
          </note>
          <note n="ca4455f9">
            Övriga frågor redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note n="96e106c6">
            12 § Kammaren åtskildes kl. 13.29.
          </note>
          <note n="11991308">
            Förhandlingarna leddes av förste vice talmannen.
          </note>
          <note n="fad402d8">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
