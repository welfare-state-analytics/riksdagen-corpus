<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--133</head>
          <docDate when="2011-06-19">2011-06-19</docDate>
        </div>
      </front>
      <body>
        <div>
          <note n="36c3d4f5">
            ﻿
          </note>
          <note n="607252da">
            Riksdagens protokoll
          </note>
          <note n="f35b05a3">
            2011/12:133
          </note>
          <note type="date" n="b26889bf">
            Tisdagen den 19 juni
          </note>
          <note n="a9d8432a">
            Kl. 09:00 - 19:02
          </note>
          <note n="9ef3fdfe">
            1 § Justering av protokoll
          </note>
          <note n="367e4500">
            Justerades protokollet för den 13 juni.
          </note>
          <note n="4964bb9a">
            2 § Nya riksdagsledamöter
          </note>
          <note n="14af02fb">
            Upplästes och lades till handlingarna följande från Valprövningsnämnden
            inkomna berättelser
          </note>
          <note n="d831cacb">
            Berättelse om granskning av bevis för riksdagsledamot
          </note>
          <note n="d86c0f68">
            Till Valprövningsnämnden har från Valmyndigheten inkommit bevis
            om att Anette Åkesson (M) utsetts till ny ledamot av riksdagen
            fr.o.m. den 1 september 2012 sedan Margareta Pålsson (M) avsagt
            sig uppdraget.
          </note>
          <note n="13f3e4c6">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note n="0d755811">
            Marianne Eliason
          </note>
          <note n="637c189a">
            /Kerstin Siverby
          </note>
          <note n="d831cacb">
            Berättelse om granskning av bevis för riksdagsledamot
          </note>
          <note n="883f81de">
            Till Valprövningsnämnden har från Valmyndigheten inkommit bevis
            om att Anders Ahlgren (C) utsetts till ny ledamot av riksdagen
            fr.o.m. den 1 september 2012 sedan Kenneth Johansson (C) avsagt
            sig uppdraget.
          </note>
          <note n="13f3e4c6">
            Valprövningsnämnden har denna dag granskat beviset för den nya
            ledamoten och därvid funnit att det blivit utfärdat i enlighet
            med 14 kap. 28 § vallagen (2005:837).
          </note>
          <note n="0d755811">
            Marianne Eliason
          </note>
          <note n="637c189a">
            /Kerstin Siverby
          </note>
          <note n="506d3df7">
            3 § Avsägelse
          </note>
          <note n="c676ad16">
            Tredje vice talmannen meddelade att Erik Almqvist (SD) avsagt
            sig uppdraget som ledamot i Nordiska rådets svenska delegation.
          </note>
          <note n="32718fad">
            Kammaren biföll denna avsägelse.
          </note>
          <note n="0db67382">
            4 § Anmälan om kompletteringsval till Nordiska rådets svenska
            delegation
          </note>
          <note n="dd2b7f5d">
            Tredje vice talmannen meddelade att Sverigedemokraternas riksdagsgrupp
            på grund av uppkommen vakans anmält Margareta Sandstedt som ledamot
            i Nordiska rådets svenska delegation.
          </note>
          <note n="ae1a8b35">
            Tredje vice talmannen förklarade vald till
          </note>
          <note n="fcbbe297">
            ledamot i Nordiska rådets svenska delegation
          </note>
          <note n="0b958022">
            5 § Anmälan om ordförande i utskott
          </note>
          <note n="2251a898">
            Tredje vice talmannen anmälde att Tomas Tobé (M) valts till ordförande
            i utbildningsutskottet från och med den 19 juni.
          </note>
          <note n="f42c569b">
            6 § Meddelande om preliminär plan för kammarens sammanträden
          </note>
          <note n="8236be9d">
            Tredje vice talmannen meddelade att en preliminär plan för kammarens
            sammanträden hösten 2012 med voteringstider till och med oktober
            delats ut till riksdagens ledamöter.
          </note>
          <note n="7625408c">
            7 § Anmälan om inkomna uppteckningar från EU-nämndssammanträde
          </note>
          <note n="ec77533d">
            Tredje vice talmannen anmälde att uppteckningar från EU-nämndens
            sammanträde fredagen den 1 juni inkommit.
          </note>
          <note n="e53d302e">
            8 § Anmälan om inkomna faktapromemorior om förslag från Europeiska
            kommissionen
          </note>
          <note n="18194dfc">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fd509457">
            KOM(2012)259
          </note>
          <note n="c998c388">
            KOM(2012)261
          </note>
          <note n="9912eb0a">
            9 § Förnyad bordläggning
          </note>
          <note n="fea0f803">
            Föredrogs och bordlades åter
          </note>
          <note n="e909e07a">
            10 § Vårändringsbudget för 2012
          </note>
          <note n="a2280a47">
            Föredrogs
          </note>
          <note type="speaker" n="16184f59">
            Anf. 1 CARINA HERRSTEDT (SD):
          </note>
          <u who="carina_herrstedt_910876" xml:id="i-c50badd80f45d2ed-0" n="8ab81eb8">
            <seg n="4ab1eb7c">
              Fru talman! Vi debatterar i dag vårändringsbudgeten för 2012.
              Jag ska fatta mig kort. Sverigedemokraterna föreslår inga anslagsförändringar
              i vårbudgeten för 2012. Vi ställer oss också bakom de bemyndiganden
              som regeringen föreslår.
            </seg>
            <seg n="ca572887">
              Däremot yrkar vi avslag på utskottets förslag till förmån för
              vår reservation under punkt 6 som innebär en sammanslagning av
              Bostadskreditnämnden och Boverket. Vi menar att de båda myndigheterna
              i dag arbetar inom så relativt vitt skilda områden att de inte
              alldeles enkelt låter sig sammanslås till en och samma myndighet.
              En beräknad årlig vinst på 1,1 miljoner kronor, en del synergieffekter
              och möjligen något bredare analyser uppväger inte de fördelar
              som skilda verk innebär i dag.
            </seg>
            <seg n="f33ef0ae">
              Fördelarna med skilda verk är det mycket goda renommé som Bostadskreditnämnden
              under lång tid har byggt upp med självständiga och stringenta
              analyser. Vi menar att detta renommé riskerar att försvinna vid
              en sammanslagning.
            </seg>
            <seg n="55221da5">
              Bostadskreditnämnden har kritiskt och självständigt analyserat
              den svenska kreditmarknaden, något som vi i dag i och med den
              oro som finns på kredit- och finansmarknaden vet är av yttersta
              vikt. Och det är just Bostadskreditnämndens självständiga hållning
              och dess oberoende och objektiva analyser som lyfts fram i den
              rapport som har gjorts av utredningen om en sammanslagning.
            </seg>
            <seg n="da4ce5b7">
              Fru talman! Vi menar att det finns en risk att myndigheternas
              analyser blir mindre kärnfulla eftersom det måste tas hänsyn till
              allt fler aspekter. Nackdelarna med mindre stringenta och oberoende
              analyser överväger fördelarna, enligt vår mening.
            </seg>
            <seg n="2717a856">
              Jag avslutar med att kort sammanfatta: Vi befarar helt enkelt
              att det bästa av Bostadskreditnämndens och Boverkets arbete försvinner
              vid en sammanslagning. Av den anledningen yrkar vi avslag på utskottets
              förslag under punkt 6 och således bifall till vår egen reservation.
            </seg>
          </u>
          <note type="speaker" n="7dd05938">
            Anf. 2 GÖRAN PETTERSSON (M):
          </note>
          <u who="goran_pettersson_352adf" xml:id="i-bb95892f1a7c86de-0" n="c0c4912a">
            <seg n="3d39e3db">
              Fru talman! Debatten handlar om vårändringsbudgeten. Jag vill
              börja med att berömma utskottet för hanterandet av vårändringsbudgeten.
              Vi har en budgetordning i riksdagen som innebär att vi ska anta
              budgeten i singularis en gång om året. Det är då vi har en omfattande
              budgetprocess som är reglerad med ett ramverk som säkerställer
              att kostnader inte driver i väg härifrån riksdagen.
            </seg>
            <seg n="69826402">
              På våren har vi vårändringsbudgeten, som vi ska fatta beslut
              om senare i dag. Det är inte en ny budget, utan det är en budget
              där man gör vissa korrigeringar. Verkligheten och planen stämmer
              ju inte alltid helt överens. I den budget som regeringen lägger
              fram i september kan det ha behövt ske vissa korrigeringar under
              året. Det är det som man gör i vårändringsbudgeten. Därför är
              det bra att vi i detta vårändringsbudgetarbete har kunnat ha ett
              enigt utskott. Det gör att vi håller fast vid principen att vi
              har budget en gång om året.
            </seg>
            <seg n="7b4398be">
              I betänkandet behandlas också några motioner. Där har det icke
              gått att få full enighet. Det gäller frågan om Bostadskreditnämnden.
              Ärendet om att slå ihop myndigheterna är utrett i god ordning.
              De två myndigheterna har fått utreda detta. De har gått igenom
              fördelar och nackdelar, och de har kommit fram till att det för
              staten totalt sett är bättre att slå ihop de två myndigheterna.
            </seg>
            <seg n="9cee3e4e">
              En av de svåraste uppgifter vi har här i världen är att avveckla
              verksamheter. Att starta nya myndigheter brukar vara ganska enkelt.
              Men när man ska ta bort dem brukar framför allt den enskilda myndigheten
              hitta många argument för att den ska vara kvar. Därför tycker
              jag att det är ett styrkebesked att de två myndigheterna har kunnat
              utreda detta tillsammans och kommit fram till hur man kan göra
              det hela effektivare genom att vara tillsammans och till och med
              göra det lite billigare för skattebetalarna.
            </seg>
            <seg n="a2b2f237">
              Vi ska också tänka på att när Bostadskreditnämnden startades
              gällde ett helt annat regelverk på bostadsmarknaden och för bostadskrediter.
              Nästan alla bärande delar i motiven till att man startade Bostadskreditnämnden
              är i dag ändrade. Då vore det konstigt om vi fortsatte med precis
              samma organisationsindelning på myndigheterna trots att uppgifterna
              har ändrats.
            </seg>
          </u>
          <note n="1e0b1050">
            Därmed yrkar jag bifall till utskottets förslag.
          </note>
          <note n="97477a67">
            Överläggningen var härmed avslutad.
          </note>
          <note n="4ccebe13">
            11 § Utvärdering av penningpolitiken 20092011
          </note>
          <note n="a2280a47">
            Föredrogs
          </note>
          <note type="speaker" n="923754e4">
            Anf. 3 ULLA ANDERSSON (V):
          </note>
          <u who="ulla_andersson_ab2816" xml:id="i-f9470c0a55534488-0" n="639e258f">
            <seg n="494d0554">
              Fru talman! Först och främst yrkar jag bifall till Vänsterpartiets
              motivreservation i ärendet. Vänsterpartiet anser att Riksbanken
              har gjort ett bra jobb under finanskrisen. Bankens åtgärder bidrog
              till att begränsa krisens effekter på den svenska ekonomin. Ärendet
              handlar om utvärderingen av penningpolitiken under åren 20092011.
            </seg>
            <seg n="8811aeb6">
              Däremot anser vi emellertid att målen för den svenska penningpolitiken
              och styrningen av Riksbanken behöver reformeras bland annat mot
              bakgrund av just erfarenheterna från finanskrisen.
            </seg>
            <seg n="da92be0e">
              Enligt Vänsterpartiets uppfattning bör inflationsmålet på 2 procent
              mätt enligt konsumentprisindex höjas. Internationellt förs det
              en bred och intensiv diskussion som tyder på att högre inflationsmål
              är bättre ur såväl ett stabiliseringspolitiskt som ett långsiktigt
              strukturellt perspektiv. Diskussionen drogs i gång av bland annat
              Internationella valutafondens, IMF:s, chefsekonom när han något
              år efter det att finanskrisen brutit ut hävdade att centralbankerna
              borde höja sina inflationsmål för att minska riskerna för djupa
              ekonomiska kriser.
            </seg>
            <seg n="8f2d8348">
              I Sverige har bland andra professor Lars Calmfors sagt att om
              vi skulle sätta inflationsmålet i dag borde det vara högre, ca
              4 procent. Även professor Per Lundborg har pläderat för ett högre
              svenskt inflationsmål på 34 procent.
            </seg>
            <seg n="7bec8bdd">
              En viktig lärdom från finanskrisen är att de låga inflationsmålen
              allvarligt begränsade centralbankernas utrymme att kraftfullt
              stimulera den ekonomiska aktiviteten. Det finns faktiskt goda
              skäl att tro att ett högre inflationsmål är att föredra när det
              gäller såväl stabiliseringspolitiska aspekter som långsiktiga
              strukturella faktorer.
            </seg>
            <seg n="197200bd">
              Utvecklingen under finanskrisen och centralbankernas agerande
              under densamma kan illustrera det förstnämnda exemplet. I samband
              med finanskrisen sänkte centralbankerna dramatiskt sina viktigaste
              styrräntor i syfte att stabilisera finansmarknaderna och öka efterfrågan.
              Den amerikanska centralbanken sänkte under hösten 2008 styrräntan
              till ett intervall mellan 0 och 0,25 procent. ECB, den europeiska
              centralbanken, sänkte sin styrränta till 1 procent och Riksbankens
              reporänta låg på ungefär 0,25 procent under en lång tid. Samtidigt
              var det uppenbart att ekonomierna hade behövt ytterligare stimulans,
              men räntorna kunde inte sänkas mer. De hade nått sitt golv.
            </seg>
            <seg n="fec13130">
              Samtliga styrräntor låg därefter stilla under stora delar av
              2009 och 2010. För svenskt vidkommande tyckte då en majoritet
              av Riksbankens direktion att 0,25 procent utgjorde det reella
              golvet för reporäntan. Samtidigt är det ganska lätt att konstatera
              att en mer expansiv penningpolitik hade varit önskvärd om det
              hade varit möjligt eftersom arbetslösheten ökade kraftigt under
              2009. Under flera månader hade vi faktiskt deflation. USA och
              euroområdet hade en likartad ekonomisk utveckling med stigande
              arbetslöshet och deflationstendenser.
            </seg>
            <seg n="fb6156f0">
              Förklaringen till att penningpolitiken hamnade i den här fällan
              står att finna i de låga inflationsmålen. En ofta nämnd handlingsregel
              för en neutral penningpolitik är att den i ett normalt konjunkturläge
              bör syfta till realräntor som ungefärligen ligger i linje med
              den långsiktiga bnp-tillväxten. I Sverige skulle det implicera
              realräntor på omkring 2,5 procent. Vid ett inflationsmål på 2
              procent medför detta nominella marknadsräntor på 45 procent. Problemet
              är att nominella räntor på 4 procent vid fullt resursutnyttjande
              inte medger en tillräcklig fallhöjd i penningpolitiken i en kraftig
              konjunkturnedgång, och det var det vi såg.
            </seg>
            <seg n="830a7e5e">
              Ett annat problem med ett inflationsmål på omkring 2 procent
              är att marginalen ned till deflation blir väldigt liten. I en
              lågkonjunktur sjunker i allmänhet inflationstakten. Om deflationsförväntningar
              då uppstår riskerar ekonomierna att hamna i en negativ spiral
              eftersom hushållen skjuter upp delar av sin konsumtion i väntan
              på lägre priser, vilket ytterligare försvagar efterfrågan, och
              så rullar det på.
            </seg>
            <seg n="bcae7f03">
              Mot bakgrund av denna analys menar vi att inflationsmålet bör
              höjas till 3 procent. Vi menar, liksom Konjunkturinstitutet, att
              det mått som Riksbanken använder som sin målvariabel ska vara
              ett mått på den underliggande inflationen, det vill säga inte
              KPI utan KPIF.
            </seg>
            <seg n="3a0d2124">
              Vänsterpartiet anser dessutom att Riksbankens inflationsmål bör
              kombineras med ett mål för sysselsättningen, vilket också TCO
              gör. Utskottets utvärdering av penningpolitiken visar enligt vår
              mening att den har varit alltför stram, vilket resulterat i ett
              svagare resursutnyttjande och en lägre sysselsättning i ekonomin
              än vad som har varit nödvändigt. Det har också resulterat i en
              inflationstakt som trendmässigt understigit inflationsmålet sedan
              det infördes.
            </seg>
            <seg n="8ddf8aa3">
              Lars E O Svensson och Karolina Ekholm har gång på gång försökt
              att lyfta fram ansvaret för sysselsättningen i penningpolitiken.
              De menar att den alltför åtstramande räntepolitiken har inneburit
              att vi har förlorat 10 000-tals arbetstillfällen sedan 90-talet.
              Lars E O Svensson menar att vi har förlorat 40 000 arbetstillfällen
              sedan 1996. Inflationen har i genomsnitt legat ungefär 0,6 procent
              under målet.
            </seg>
            <seg n="9d8d56a2">
              Jag anser att Lars E O Svensson och Karolina Ekholm på ett förtjänstfullt
              sätt har tagit upp en mycket central fråga som diskuteras alltför
              lite i både utvärderingar och den penningpolitiska debatten om
              penningpolitikens betydelse för sysselsättningen.
            </seg>
            <seg n="88b285cc">
              Riksbanken har definierat sin politik som en flexibel inflationsmålspolitik.
              Med detta avser Riksbanken att penningpolitiken syftar till att
              stabilisera resursutnyttjandet utan att åsidosätta inflationsmålet.
              Man menar också att målet om prisstabilitet är överordnat andra
              mål, det vill säga att sysselsättningen är underordnad inflationsmålet.
            </seg>
            <seg n="f52ac0d4">
              Vid en rörlig växelkurs bär penningpolitiken i normalfallet huvudansvaret
              för stabiliseringspolitiken. Det är av central betydelse att penningpolitiken
              används för att motverka konjunktursvängningar eftersom stora
              fall i sysselsättning och produktion ofta får bestående effekter.
            </seg>
            <seg n="8ad6fc7e">
              Regeringen bedömer exempelvis att ca 30 procent av en initial
              konjunkturell arbetslöshetsuppgång blir varaktig, det vill säga
              övergår i strukturell arbetslöshet. Den bedömningen ligger i linje
              med utvecklingen av den svenska arbetslösheten och den strukturella
              arbetslösheten. I dag är till exempel 35 procent av de arbetslösa
              långtidsarbetslösa. Det är en kraftig uppgång sedan den nya riksbankslagen
              infördes. Den kraftiga ökningen av arbetslösheten i samband med
              den ekonomiska krisen i början av 90-talet har fått betydande
              långsiktiga effekter.
            </seg>
            <seg n="5b25de7f">
              Problemet är att Riksbanken inte delar denna uppfattning. Riksbanken
              har i princip sedan den rörliga växelkursregimen infördes präglats
              av uppfattningen att penningpolitiken inte har några långsiktiga
              effekter på reala storheter som till exempel arbetslöshet eller
              tillväxt. Av denna anledning menar vi att målen för penningpolitiken
              och styrningen av Riksbanken behöver reformeras.
            </seg>
            <seg n="629bb595">
              Som jag sade har Riksbanken en policy om en flexibel inflationsmålspolitik.
              Ett vanligt mått för att mäta detta är bnp-gapet. Sedan inflationsmålet
              infördes har Riksbanken inte varit framgångsrik med att stabilisera
              den svenska ekonomin kring fullt resursutnyttjande. Mellan 1993
              och 2011 har det genomsnittliga bnp-gapet legat på 2,74 procent,
              vilket betyder att penningpolitiken i genomsnitt har varit för
              stram.
            </seg>
            <seg n="66f11560">
              Ett annat starkt tecken på att penningpolitiken har varit för
              stram är att såväl KPI, konsumentprisindex, som den underliggande
              inflationen trendmässigt under perioden klart understigit inflationsmålet
              på 2 procent. En penningpolitik som trendmässigt understiger inflationsmålet
              får negativa konsekvenser för sysselsättningen eftersom realräntorna
              blir högre än vad som motiveras av konjunkturläget. Företag och
              andra som gör investeringar investerar inte i samma utsträckning
              som de annars skulle göra när räntorna höjs. De människor som
              skulle ha kunnat komma i arbete om konjunkturuppgången hade fortsatt
              stängs ute från ett nytt arbete och kommer därmed allt längre
              från arbetsmarknaden. Det är därför vi också ser hur den strukturella
              arbetslösheten ökar.
            </seg>
            <seg n="d7c611c9">
              Sammantaget visar detta att riksbankslagen behöver kompletteras
              med en explicit målvariabel för den reala ekonomin. Vi menar att
              ett mål för sysselsättningen är det mest lämpliga målet för den
              reala ekonomin. Riksbankens penningpolitik bör understödja den
              ekonomiska politikens övergripande mål om full sysselsättning.
              I ett medelfristigt perspektiv bör penningpolitiken understödja
              målet om en sysselsättningsgrad på 80 procent för personer mellan
              16 och 64 år. Detta mål ska inte vara underordnat målet om prisstabilitet.
              Då blir full sysselsättning det viktiga politiska målet för den
              sammantagna ekonomiska politiken i Sverige. Så är det de facto
              inte i dag.
            </seg>
            <seg n="f19ef613">
              Vänsterpartiet är också av den uppfattningen att styrningen av
              penningpolitiken behöver demokratiseras. Vi menar att det är mer
              rimligt att riksdagen fastställer målen för penningpolitiken och
              vilket mått det ska vara. Det är en rimlig och demokratisk ordning.
              I dag är det Riksbanken som fastställer målen och sedan konfirmerar
              riksdagen målen i efterhand. När det infördes skedde det till
              och med flera år efteråt. Det menar vi är en felvänd ordning.
              Det är i stället riksdagen som ska fastställa målen, och sedan
              ska Riksbanken självklart självständigt föra penningpolitiken
              utifrån dessa mål.
            </seg>
            <seg n="44cd6e3b">
              Utifrån detta menar vi att penningpolitiken skulle få en mer
              demokratisk styrning, och full sysselsättning skulle få en mycket
              större tyngd i den ekonomiska politiken. Därmed skulle vi också
              kunna pressa ned den strukturella långtidsarbetslösheten till
              lägre nivåer, vilket vi menar är helt avgörande för många människor
              ute på arbetsmarknaden som gång på gång ställs åt sidan på grund
              av den förda politiken.
            </seg>
          </u>
          <note type="speaker" n="9984d594">
            Anf. 4 JÖRGEN HELLMAN (S):
          </note>
          <u who="jorgen_hellman_79e54b" xml:id="i-792eb932e50eeff3-0" n="0451cdfd">
            <seg n="99df9db9">
              Fru talman! Jag tycker att riksdagens finansutskott utvärderar
              penningpolitiken på ett bra sätt. Vi har bland annat utfrågningar
              och stora diskussioner om penningpolitiken. Jag vill när jag står
              här ta tillfället i akt och tacka finansutskottets kanslipersonal
              för ett mycket bra arbete med betänkandet.
            </seg>
            <seg n="33f034db">
              Ser man på våra handlingar märker man att en fras som ofta kommer
              upp i våra betänkanden är oro på de finansiella marknaderna. En
              finanskris som startade med bolånekrisen i USA och de nu accelererande
              problemen inom eurozonen påminner oss om att det är viktigt att
              ha en ordentlig genomlysning av penningpolitiken.
            </seg>
            <seg n="4cda269d">
              Vi behandlar i dag utvärderingen av penningpolitiken 20092011,
              men vi ska inte glömma den tidigare rapporten från de två professorerna
              Goodhart och Rochet. De utvärderade penningpolitiken 20052010
              åt riksdagens finansutskott, och de drog många viktiga slutsatser.
              En var att Sverige klarade sig relativt lindrigt från finansiella
              skadeverkningar från den förra finanskrisen. Några slutsatser
              måste vi dra av deras rapport. En av dem är att vi var närmare
              en bankkollaps än vad vi då trodde. När man läser utvärderingen
              ser man hur stora risker de svenska bankerna tog i Baltikum.
            </seg>
            <seg n="85d266d4">
              Dagens rapport och den tidigare visar tydligt att vi måste stå
              på en säkrare grund inför framtiden och framtida kriser. Vi socialdemokrater
              anser att bankägarna måste ta ett större ansvar och en större
              risk och skattebetalarna en mindre risk. Vi har en stor banksektor
              i Sverige som skapar jobb men också utsätter vårt land för stora
              risker, och man finansierar en stor del av verksamheten utomlands.
            </seg>
            <seg n="63f91f54">
              De finansiella kriserna har visat att det nuvarande regelverket
              för bankerna, Basel II-reglerna, inte är tillräckliga. De nya
              reglerna, Basel III, kommer att införas stegvis från 2013 och
              under några år framåt. Detta innebär att bankerna kommer att få
              ett bättre kapital och mer likviditet. Beroende på den utsatthet
              vi har med de fyra storbankerna måste de också ha extrabuffertar,
              och det måste från riksdagens kammare skapas ett tydligare regelverk
              för avveckling av banker.
            </seg>
            <seg n="95251445">
              Tillsynen måste förbättras, och det måste till ett större internationellt
              samarbete. Detta görs genom att Finansinspektionen får en trygg
              finansiering och att det kommer till en fungerande europeisk finansinspektion.
              Dessutom fordras mer och förändrad lagstiftning när det gäller
              samarbetet mellan Finansdepartementet, Riksbanken, Finansinspektionen
              och Riksgälden.
            </seg>
            <seg n="89a276f0">
              Regeringen tillsatte en utredning, den så kallade Finanskriskommissionen.
              Den är tyvärr inte en parlamentarisk utredning. Oppositionen har
              inte den insyn i arbetet vi borde ha. Det är viktiga frågor för
              vårt lands ekonomiska stabilitet, och det är viktigt att ha en
              politisk dialog under arbetet.
            </seg>
            <seg n="bf9dd3d8">
              Däremot finns det ingen kritik mot finansutskottets arbete. Vi
              har träffat utredaren vid ett flertal tillfällen, och det känns
              som att utredningen är mer filosoferande än resultatinriktad.
              Dessutom har finansministern vid ett flertal tillfällen förmanat
              banksektorn, men vi ser inte så många förslag till kammaren.
            </seg>
            <seg n="f846d36b">
              Utskottet understryker att utvärderingsperioden 20092011 på många
              sätt har varit extrem. Det har varit en extrem period. Ser man
              till dessa två år, eller de senaste tio åren, ser man att vi inte
              har nått upp till inflationsmålet 2 procent per år.
            </seg>
            <seg n="aac2438e">
              Fru talman! Avslutningsvis påminner oss dagens utvärdering av
              penningpolitiken om att vi måste fortsätta att utvärdera och granska
              penningpolitiken. Ser vi på betänkandets OH-bilder påminns vi
              om att vi måste titta på livbolagen. Vi måste ha högre kapitalkrav
              än minimikraven i Basel III. Likviditetsrapporteringen från bankerna
              måste förbättras. Vi måste följa bankernas bolånemarginaler, som
              har ökat. När de nya kraven i Basel III införs måste vi se till
              att svenska företag har chans att få lån trots bankernas högre
              kapitalkrav.
            </seg>
            <seg n="87d5c593">
              Jämför man Europas länder har Sverige en mycket stor banksektor
              i förhållande till bnp. Schweiz och Storbritannien har större
              och Nederländerna ungefär lika stor. Det skulle alltså vara tryggare,
              fru talman, om bankerna skaffade sig mer likviditet och kapital
              och högre krav på bonus- och ersättningssystem.
            </seg>
          </u>
          <note n="a7d08f0e">
            Jag yrkar bifall till utskottets förslag.
          </note>
          <note type="speaker" n="06e15f31">
            Anf. 5 GÖRAN PETTERSSON (M):
          </note>
          <u who="goran_pettersson_352adf" xml:id="i-bb95892f1a7c86de-1" n="c0c4912a">
            <seg n="a5c6aa88">
              Fru talman! Efterklokhet är en exakt vetenskap. Detta citat brukar
              tillskrivas den gamle bankmannen Hans Dahlborg.
            </seg>
            <seg n="540f45bc">
              När man ska utvärdera penningpolitik känns det lite grann som
              att det är detta man gör vi har att i efterhand utvärdera den
              direktion som fattat beslut med det underlag den hade då. När
              man utvärderar i efterhand vet man hur historien blev, och då
              är det lätt att sätta sig på de höga hästarna och tala om att
              man borde ha gjort si eller så. Det är ett privilegium vi har
              i finansutskottet, eftersom vi har uppgiften att utvärdera i efterhand.
            </seg>
            <seg n="e2b23eb8">
              För att nyttja detta fullt ut kommer vi nu att inte bara utvärdera
              det en gång. Denna utvärdering handlar om de två senaste åren,
              men samtidigt pågår en utvärdering som gäller fem år och som vi
              kommer att återkomma till här i kammaren.
            </seg>
            <seg n="498559c9">
              Vad kan man då säga om man ändå beaktar att det är lätt att vara
              efterklok? Ja, det är att Riksbanken inte har haft någon lätt
              uppgift under de två år vi utvärderar. Det har varit en extrem
              period. Det har varit en period som inte har innehållit de trendframskrivningar
              som modellerna normalt sett är byggda runt, utan det har varit
              att fatta beslut under mycket osäkra förhållanden.
            </seg>
            <seg n="01c294d5">
              Hur har då Riksbanken lyckats? På det stora hela ska vi vara
              nöjda med hur Riksbanken har agerat. Dock kan vi, om vi nu tillåter
              oss att ta fram linjalen och noga mäta inflationen och liknande,
              konstatera att inflationsmålet har legat under målet. På det sättet
              har man alltså inte fullt ut nått målet. Återigen måste dock detta
              ses med beaktande av att det har varit en extrem situation.
            </seg>
            <seg n="edd4abb5">
              Det sätt vi arbetar på, med uppdelningen mellan penning- och
              finanspolitik, har brett stöd i denna kammare. Det har dock inte
              fullständigt stöd. Ulla Andersson framförde hur Vänsterpartiet
              ser på penningpolitikens uppgift, och jag tänkte kommentera några
              av de saker hon lyfte fram.
            </seg>
            <seg n="3a5a69dc">
              Till att börja med vill jag ta upp inflationsmålet. Inflationsmålet
              kom till under en annan turbulent tid, då vi övergick till ordningen
              med en oberoende riksbank. Vad riksdagen uttalade som mål till
              Riksbanken var att den skulle verka för ett stabilt penningvärde.
              Sedan gjorde man inom Riksbanken ett arbete och en tolkning där
              man fastställde 2 procent som inflationsmål. Det ligger också
              väl i fas med de mål som valts i många andra centralbanker. Texterna
              runt omkring är lite olika formulerade, men man kan säga att räntenivån
              2 procent är det som gäller i väldigt många länder som vår ekonomi
              är starkt ihopkopplad med.
            </seg>
            <seg n="08386438">
              Det går givetvis att ha olika uppfattningar om huruvida siffran
              2 procent är rätt, och i den akademiska världen brukar det finnas
              många uppfattningar om det. Den frågan studerades ganska ingående
              när vi utvärderade penningpolitiken 2006 och professorerna Giavazzi
              och Mishkin tittade på denna fråga. De vände och vred på frågan,
              och vissa av de argument som Ulla Andersson framfört här i dag
              var uppe i den diskussionen. Då landade utskottet i slutsatsen
              att det var klokt att inte röra i en sådan fråga. Det handlar
              egentligen om att praktik och teori möts. Det har att göra med
              dels kopplingen till hur andra länders centralbanker har gjort,
              dels betydelsen av att ha stabilitet i en sådan fråga. Om detta
              blir något man ändrar då och då i enlighet med olika skolor som
              blir förhärskande skapar det i sig en osäkerhet som är skadlig
              för vår penningpolitik.
            </seg>
            <seg n="6a557edf">
              Ulla Andersson lyfter fram ett antal andra frågor också och vill
              att Riksbanken ska lösa många uppgifter åt oss, inte bara det
              här med inflationsmålet utan ett antal saker, såsom sysselsättningsmål.
              Där tycker jag att det är viktigt att man separerar saker. Finanspolitik
              är finanspolitik, penningpolitik är penningpolitik. Har vi en
              oberoende riksbank är det viktigt att avgränsa det uppdraget.
              Jag anser att det ska avgränsas till penningpolitiken och till
              att nå inflationsmålet. Finns det många mål leder det till otydlighet
              och en sammanblandning av de två delarna.
            </seg>
            <seg n="4c072926">
              En annan fråga som var uppe var om inflationsmålet ska anges
              i KPI eller KPIF. Där för Riksbanken ett resonemang och landar
              i att de har inflationsmålet i KPI men inte bortser från KPIF.
              Man arbetar med båda begreppen.
            </seg>
            <seg n="a174e4e4">
              Slutligen vill jag säga något om inflationsmål som kanske är
              lite lättsammare. Ska Riksbanken ha ett högre inflationsmål? Det
              har sagts mig att en icke obekant fotbollsspelare från den här
              kammaren en gång lyssnade på en debatt om inflationsmål. Den gick
              fram och tillbaka. Skulle det vara högre eller inte? Till slut
              ledsnade han och sade: Vad sjutton ska vi ha högre inflationsmål
              för? Vi når inte ens en gång det vi har!
            </seg>
          </u>
          <note n="74e0f5b7">
            Jag yrkar bifall till förslaget i utskottets betänkande.
          </note>
          <note type="speaker" n="9abc314f">
            Anf. 6 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-1" n="639e258f">
            <seg n="fe8a3b17">
              Fru talman! Det är väl så att jag får begära replik om det ska
              bli någon debatt i det här utskottet. Jag börjar känna det som
              min uppgift i utskottet att driva debatten vidare.
            </seg>
            <seg n="22f08d77">
              Jag skulle liksom Göran Pettersson vara rätt nöjd om Riksbanken
              uppnådde sitt mål för inflationen. Det är djupt problematiskt
              att man inte har gjort det under hela den långa tiden, och jag
              tycker egentligen att det skulle förtjäna en debatt i sig, eftersom
              det får bestående effekter. Jag menar detta med bestämdhet, och
              det gör inte bara politiker, utan också forskarna. Praktik och
              forskning är överens i den här frågan, oavsett vad Göran Pettersson
              påstår. Några av direktionens medlemmar påstår detta med bestämdhet,
              och det är därför man för en diskussion om vilken räntenivå Riksbankens
              direktion bör lägga sig på. Jag tycker att det är en viktig diskussion.
              Jag delar inte alltid slutsatserna, men jag tycker att den är
              väsentlig och central för penningpolitikens betydelse.
            </seg>
            <seg n="126b81c1">
              Göran Pettersson säger att vi vid den förra utvärderingen landade
              i att det trots allt var rätt inflationsmål. Nu har det varit
              en djup finanskris som visat att inflationsmålen, som IMF:s chefsekonom
              säger, inte varit rätt satta med tanke på de effekter finanskrisen
              fått på den totala samhällsekonomin, eftersom centralbankerna
              inte kan gasa i tillräcklig utsträckning när konjunkturnedgången
              blir så djup.
            </seg>
            <seg n="47f74da5">
              Även Göran Petterssons egen regering konstaterar att penningpolitiken
              har betydelse för den strukturella arbetslösheten. Det finns två
              anledningar till att vi bör ha ett högre inflationsmål som jag
              menar är centrala. Riksbankerna ska kunna stimulera ekonomin mycket
              mer vid en djup konjunkturnedgång, och när man hela tiden för
              en direkt åtstramande politik eller stramar åt ekonomin tidigt
              i en konjunkturuppgång får det konsekvenser för väldigt många
              människor som ställs utanför arbetsmarknaden. Det är därför mer
              än var tredje person som är arbetslös i dag är långtidsarbetslös.
            </seg>
          </u>
          <note type="speaker" n="8eeef500">
            Anf. 7 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-2" n="c0c4912a">
            <seg n="066bf99e">
              Fru talman! Det är glädjande att det nästan känns som att Ulla
              Andersson ansluter sig till att man ska ha en direktion som tänker
              fritt och högt och där kanske inte alla tänker och tycker lika,
              där man har den dynamiken. Vissa oroar sig över att inte alla
              direktioner har kommit fram till samma slutsats. Jag tycker snarare
              att det skulle vara mer oroande om de alltid kom fram till samma
              slutsats. Det är fördelen med att ha en oberoende riksbank. Då
              är det inte direktiv från finansministern eller liknande som beroende
              på om det är valår eller någonting annat påverkar vilken ränta
              det ska vara, utan då är det landets bästa experter som närmast
              i seminarieform kommer fram till vad man kan sätta för penningpolitik.
            </seg>
            <seg n="077da808">
              Det är viktigt med uppdelningen och penningpolitikens begränsningar.
              Strukturella frågor är inte frågor för penningpolitiken, utan
              för finanspolitiken. Det är det som vi har att besluta om i den
              här kammaren. Vi ska föra den ekonomiska politik som leder till
              den sysselsättning som vi eftersträvar. Penningpolitikens uppgift
              och verktyg är till för att reglera på marginalen utgående från
              utvecklingen i ekonomin och konjunkturen. Att penningpolitiken
              kan lösa alla problem är en uppfattning jag icke delar.
            </seg>
          </u>
          <note type="speaker" n="90e19964">
            Anf. 8 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-2" n="639e258f">
            <seg n="ced03d72">
              Fru talman! Jag är lite besviken över att Göran Pettersson väljer
              att leka struts i det här fallet. Han varken hör eller ser effekterna
              av den förda penningpolitiken. Det pågår en stor internationell
              debatt om de låga inflationsmålen. Sysselsättningsmål har de allra
              flesta länder i kombination med inflationsmål. Det är inte så
              att det vi för fram här är något unikum, utan det är snarare Sverige
              och de andra västerländska länder som har valt den ensidiga inflationsbekämpningen
              som är ett unikum. Till exempel har USA både inflationsmål och
              sysselsättningsmål. Jag tycker nog att det finns väldigt många
              belägg för det jag säger här i kammaren. Det är viktigt att föra
              debatten seriöst.
            </seg>
            <seg n="8b03cec9">
              Jag menar inte, vilket Göran Pettersson påstår, att det är finansministern
              som ska ge direktiv om vilken penningpolitik som ska föras. Det
              har jag aldrig påstått. Det jag sade var att riksdagen ska fastställa
              mål för penningpolitiken. Det gör också riksdagen i dag, men i
              efterhand. Jag menar att det är en bakvänd ordning. Det är vi
              som ska fastställa målen. Sedan ska direktionen i Riksbanken fritt
              tänka och fritt föra penningpolitiken. Kom inte här och försök
              med några andra påståenden! Låt oss föra debatten seriöst! Jag
              menar att den måste föras och att vi som politiskt förtroendevalda
              har ett stort ansvar att göra det och att visa på effekterna av
              de olika alternativen.
            </seg>
            <seg n="6bb6392a">
              Det är en viktig och seriös debatt. Hela finanskrisen har visat
              att det är något fel i systemet. Vågar man se det måste man också
              våga diskutera vad man kan göra åt det. Sedan kan man komma fram
              till olika slutsatser. Men om direktionen ska få tänka fritt tycker
              jag att också politiker ska kunna våga tänka fritt och även kunna
              se vilka konsekvenser olika beslut får. Jag menar att vi har en
              högre strukturell arbetslöshet än vad vi kunde ha haft. Vi och
              många andra länder skulle ha kunnat stimulera ekonomin mer än
              vad vi gjort om inflationsmålen varit högre satta.
            </seg>
          </u>
          <note type="speaker" n="27a63938">
            Anf. 9 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-3" n="c0c4912a">
            <seg n="8a03ad3f">
              Fru talman! Om jag har liknat en struts var det inte avsiktligt.
              Om jag därigenom inte skulle ha fört en saklig debatt med Ulla
              Andersson var det heller inte avsiktligt. Om strutsliknelsen var
              en saklig debatt får väl Ulla Andersson fundera på själv.
            </seg>
            <seg n="0f057680">
              Jag tycker att den här debatten har varit intressant. Den har
              visat att det kanske inte är någon så skarp gräns mellan oss.
              Om Vänsterpartiet funderar över det här kanske de nästan kan ansluta
              sig till den övriga kammaren när det gäller att ha en oberoende
              riksbank där man tänker fritt. Det är inget som hindrar att politiker
              tänker fritt om penningpolitiken. Jag tycker att Ulla Andersson
              just i dag är ett exempel på att man under debatten får tänka
              och uttala sig hur fritt som helst.
            </seg>
            <seg n="58e57c3f">
              Däremot ska Riksbankens direktion inte ta instruktioner när man
              fattar beslut. Den är självständig och ska så vara. Det är bra.
            </seg>
            <seg n="8d8d1e36">
              När det handlar om vilka man ska ha som förebilder vill jag säga
              att Federal Reserve i USA har en annan roll än Sveriges riksbank
              och riksbankerna i Europa. Man kan fråga sig om det har varit
              framgångsrikt eller inte. Där finns det också olika skolor. Om
              vi tittar på den statsfinansiella situation som USA befinner sig
              i och vilken roll Federal Reserve har spelat är jag inte säker
              på att så många svenskar skulle vilja ta över det konceptet. Jag
              kan se valaffischerna framför mig: I Vänsterns Sverige kopierar
              vi Federal Reserve. Det skulle bli en spännande valrörelse.
            </seg>
          </u>
          <note type="speaker" n="1538e5dc">
            Anf. 10 CARL B HAMILTON (FP):
          </note>
          <u who="carl_b_hamilton_cb6e47" xml:id="i-3390d8375181570f-0" n="ec2a699a">
            <seg n="19d33f26">
              Fru talman! Jag tänkte tala lite mer filosofiskt än den föregående
              talaren.
            </seg>
            <seg n="0cb4f2a2">
              Att utvärdera penningpolitiken blir en alltmer komplicerad uppgift.
              I dag har vi ett mål för penningpolitiken, nämligen inflationsmålet
              2 procent. Det lades fast på våren 1994, om jag minns rätt. Det
              har sedan modifierats och heter nu flexibelt inflationsmål som
              innebär att man, förutom att uppnå inflationsmålet, ska stödja
              målen för den ekonomiska politiken i syfte att uppnå hållbar tillväxt
              och hög sysselsättning. Inflationsmålet är alltjämt överordnat.
            </seg>
            <seg n="7b959dbc">
              Det har dessutom alltid funnits ett mål om stabilitet i det finansiella
              systemet, men tidigare hade det mer fotnotskaraktär, nämligen
              att man ska främja ett säkert och effektivt betalningsväsen och
              att det ska vägas in i räntebesluten. Det senare är inte helt
              oväsentligt. Det är ganska viktigt att frågan om finansiell stabilitet
              ska vägas in i räntebesluten.
            </seg>
            <seg n="9e7fb861">
              Det tredje målet, som från början var av fotnotskaraktär, har
              blivit otroligt viktigt och centralt, dessutom är det komplicerat.
              Frågan om finansiell stabilitet är ju, som tidigare har sagts,
              något som inte bara hanteras inom Sverige. Eftersom våra banker
              och andra länders banker opererar över gränserna är det en komplicerad
              uppgift att säkerställa den finansiella stabiliteten.
            </seg>
            <seg n="a4ff31a0">
              Läroboken säger att centralbanken är självständig från regeringen
              och att regeringen sköter sina uppgifter av strukturell karaktär
              det är något som är omöjligt att upprätthålla när man ska ha som
              mål att säkra den finansiella stabiliteten i ett land. Riksbanken
              blir knappast självständig i de besluten. Man måste samordna sig
              med regeringen och regeringen med Riksbanken. Vem är det egentligen
              som utvärderas när det gäller finansiell stabilitet? Är det både
              Riksbanken och regeringen eller enbart Riksbanken? Vår utvärderingsvärld
              blir alltmer komplicerad.
            </seg>
            <seg n="3fdd6178">
              Det har blivit svårare att bedöma om politiken uppfyller sina
              mål eftersom målen i praktiken har växt i antal och den finansiella
              stabiliteten är av en högre dignitet i dag än tidigare. Det demokratiska
              problemet blir mer akut om en självständig eller oberoende centralbank
              ska utvärderas om det är en kombination av vad andra gör regeringen
              och dess myndigheter och Riksbanken och uppgifterna delvis sammanfaller
              och måste samordnas.
            </seg>
            <seg n="6fd7d769">
              När Finanskriskommitténs arbete närmar sig sitt slut och krisen
              är avklarad står vi kvar med frågan: Bör den politiska utvärderingen
              av Riksbanken vidgas till tre mål? Ska man börja syna eventuella
              målkonflikter mellan dessa tre mål i sömmarna? Jag tror inte att
              risken är överhängande, men den finns i vissa sammanhang.
            </seg>
            <seg n="819bfd13">
              Jag ska nu gå över till något annat, och sedan ta upp en del
              av det som Ulla Andersson talade om.
            </seg>
            <seg n="b11707fc">
              Jag ska först säga något om växelkursen. Tid efter annan aktualiseras
              frågan om vi ska ha ett mål för den svenska växelkursen. Vid något
              tillfälle har Riksbanken, under Lars Heikenstens tid, sladdat
              in på den frågan och försökt hålla en viss kurs för att man vill
              ha en stabilitet även i växelkursen. Att man ska påverka växelkursen
              är något som Riksbanken avvisar; det gör också alla politiker
              i Sverige, såvitt jag vet. Det har vi lärt oss av växelkurskrisen
              i början av 1990-talet och analyserna i den makroekonmiska litteraturen
              där man tittar på olika länder. Jag förespråkar inte någon annan
              linje än att vi håller oss till den flytande växelkursen och att
              Riksbanken inte ska intervenera i valutamarknaden.
            </seg>
            <seg n="81c1549e">
              Icke desto mindre kan vi skönja ett problem som vi riskerar att
              hamna i och därför bör tala något om, nämligen att Sverige och
              kronan blir betraktade som en skyddad hamn, en safe haven, dit
              investerare söker sig. Vad är då problemet? Vi kan i detta sammanhang
              ses som ett obehagligt attraktivt land. Varför är det obehagligt?
              Sveriges ekonomiska politik är onekligen väldigt framgångsrik
              i ett internationellt perspektiv, men därmed drar vi till oss
              spekulativt kapital kanske även mer långsiktigt kapital. Det har
              vissa implikationer, nämligen att växelkursen drivs upp. Det är
              något som Schweiz har fått erfara, och dess centralbank ser sig
              nu tvungen att köpa andras schweizerfranc för att hålla nere kursen
              och därmed hindra att Schweiz exportföretag och turism får svåra
              konkurrenskraftsproblem.
            </seg>
            <seg n="480b8e24">
              I praktiken försöker Schweiz nu hålla en fast växelkurs mot euron,
              vilket leder till att man successivt bygger upp en allt större
              valutareserv. Det är en dyr åtgärd. Det kostar mycket pengar att
              lagra stora summor utan att få någon ränta på pengarna.
            </seg>
            <seg n="81a982de">
              Den växelkurspolitiken leder också till att man pressar ned de
              inhemska räntorna i Schweiz. De har faktiskt blivit negativa,
              det vill säga att andra betalar för att få placera och spara sina
              pengar i schweizerfranc hellre än i någon annan valuta. Det är
              alltså negativa räntor.
            </seg>
            <seg n="0d2aea02">
              Även Danmark har råkat ut för detta; det är mer komplicerade
              argument för det. Även Danmark är nu berett att acceptera en negativ
              ränta, det vill säga att människor som vill placera i danska kronor
              får betala för att göra det.
            </seg>
            <seg n="a8f4245a">
              Vi har inte någon fast växelkurs i Sverige, utan en flytande
              växelkurs, så vi drar inte till oss spekulativt kapital av de
              skäl som gäller för Danmark och Schweiz. Vi ska ändå vara medvetna
              om att kronan kan komma att drivas upp i värde, vilket kommer
              att försvåra för exporten och turismen. Samtidigt sänker det importpriserna
              och håller nere inflationen, och det kan man tycka är bra. Jag
              lämnar den aspekten därhän just nu. Man ska vara medveten om att
              om vi råkar in i en sådan uppgång vilket i dagens oroliga läge
              inte är helt osannolikt kommer krav på att man ska försöka stabilisera
              växelkursen och hejda en uppgång i Sverige.
            </seg>
            <seg n="4d2cfae7">
              Riksbanken bör stå emot krav på att stabilisera växelkursen,
              annars bäddar vi för långsiktiga problem. Vi bäddar för att det
              kan växa fram tillgångsprisbubblor, det vill säga husprisbubblor
              och uppdrivna växelkurser som leder till instabila vinster, visserligen
              i exportsektorn, men som långsiktigt skapar problem av den typ
              som vi har sett på Irland och i Spanien. Det ska vi vara medvetna
              om.
            </seg>
            <seg n="1a86377b">
              Ulla Andersson återkommer till sin önskan om ett högre mål för
              inflationen. Hon hänvisar till Lars Calmfors och Per Lundborg.
              De båda professorerna har haft lite olika motiv för sitt ställningstagande.
              Jag tror ändå att det är viktigt att säga att 2 procent är rätt,
              och att det har ett egenvärde att inte ändra på det så att vi
              har ett stabilt ankare för inflationsförväntningarna.
            </seg>
            <seg n="0e2c69be">
              Hade vi startat om 1994 hade man kunnat diskutera om det skulle
              vara 1 ½ procent, 2 ½ procent eller 3 procent. Men nu gör vi inte
              det, utan vi startar från en situation där vi i snart 20 år har
              haft ett inflationsmål på 2 procent. Vi ska vara väldigt glada
              för att vi har haft det. Det har vuxit sig fast och är etablerat
              hos hushåll och hos företag. Det har ett väldigt stort egenvärde
              att inte ändra på detta.
            </seg>
            <seg n="7df95d95">
              Sedan har vi detta med majoriteten och minoriteten. Vi i utskottet
              och även i debatten är, som jag uppfattar det, glädjande överens
              om att det är helt okej att man har olika åsikter och att de åsikterna
              bryts mot varandra. Jag tror att diskussionen inom direktionen
              har höjt kvaliteten på beslutsfattandet i svensk penningpolitik
              genom att man har tvingats vässa sina argument och tänka igenom
              sina argument på båda sidor.
            </seg>
            <seg n="5776206f">
              Men frågan är också huruvida stabilitetsfrågorna ska ingå i beslutsunderlaget.
              Ska det vara viktigt? Ska räntepolitiken ta höjd för att man kanske
              kan motverka framtida problem beträffande finansiell stabilitet
              genom att bedriva räntepolitiken på ett visst sätt? Ja, menar
              majoriteten. Nej, menar minoriteten. Det är ett mer grundläggande
              problem som finns mellan de två synsätten, huruvida man i analysen
              ska väga in frågan om finansiell stabilitet.
            </seg>
            <seg n="7814185c">
              Som en mer pragmatisk ekonom har jag svårt att se att man inte
              också måste ta hänsyn till problem med finansiell stabilitet och
              att, som det står i texterna, urkunden här, även den frågan ska
              vägas in i räntebesluten.
            </seg>
          </u>
          <note type="speaker" n="a80b7d8e">
            Anf. 11 PER ÅSLING (C):
          </note>
          <u who="per_asling_d761ac" xml:id="i-095b948cb7021d21-0" n="40549c9f">
            <seg n="dde32cd6">
              Fru talman! Vi har i Sverige sedan 1999 en självständig riksbank.
              Det innebär att banken har en självständig ställning gentemot
              riksdag och regering. Banken fattar självständigt de penningpolitiska
              besluten.
            </seg>
            <seg n="ca4dfa81">
              Det är riksdagen och dess finansutskott som har till uppgift
              att utvärdera penningpolitiken. Penningpolitiken har en central
              roll i svensk ekonomisk politik, och det är därför viktigt att
              utvärderingen bidrar till att genomlysa och utveckla penningpolitiken
              men också öka förståelsen och därmed bidra till samverkan med
              finanspolitiken.
            </seg>
            <seg n="487f5d27">
              Under de senaste åren, det vill säga sedan hösten 2008, under
              den finanskris som fortfarande pågår, har penningpolitiken och
              finanspolitiken flyttat in i vardagsrummen. Just därför är denna
              debatt så viktig, att vi tränger djupare in för att få en bredare
              förståelse, dels för penningpolitiken, dels för hur penning- och
              finanspolitiken hänger ihop.
            </seg>
            <seg n="c88587a1">
              Fru talman! Vi kan konstatera att utvärderingsperioden 20092011
              på många sätt har varit problematisk. Inflationstakten och tillväxten
              i ekonomin har varierat kraftigt. Riksbanken fick mycket kritik
              2008 när den höjde räntan drygt två veckor före Lehmankraschen.
              Många ansåg att Riksbanken borde ha haft en känsla av vad som
              skulle komma.
            </seg>
            <seg n="1f422bfc">
              När vi i dag debatterar utskottets utvärdering av penningpolitiken
              är det viktigt att lyfta dess koppling till finanspolitiken. Penningpolitiken
              är enbart en del av de faktorer som har betydelse för hur ekonomin
              utvecklas. Finanspolitiken och utvecklingen på arbetsmarknaden
              är avgörande för den ekonomiska utvecklingen i allmänhet och därmed
              även för penningpolitikens förutsättningar för att nå mål.
            </seg>
            <seg n="e58f36a7">
              Finanspolitiken påverkar penningpolitikens möjligheter att lyckas
              på flera olika sätt: via effekterna på den allmänna tilltron till
              penningpolitiken, via kortsiktiga effekter på efterfrågan men
              också genom inverkan på de långsiktiga förutsättningarna för tillväxt
              och låg inflation.
            </seg>
            <seg n="7ac2927c">
              Fru talman! Trovärdighetsaspekten är central. Om den finanspolitiska
              inriktningen inte anses vara långsiktigt hållbar kan den ekonomiska
              politiken i sin helhet, med inriktning på låg inflation och stabil
              tillväxt, ifrågasättas.
            </seg>
            <seg n="13e3a46f">
              De omfattande budgetunderskotten och den snabbt växande statsskulden
              i början av 1900-talet skapade en osäkerhet om den ekonomiska
              utvecklingen i Sverige och drev upp räntorna. Genom det finanspolitiska
              ramverket, som Centerpartiet var med och initierade, har förtroendet
              sedermera byggts upp. Det är fortsatt viktigt att ha fokus på
              vad finans- respektive penningpolitiken kan och ska påverka.
            </seg>
            <seg n="2e1157bb">
              Utvärderingen av penningpolitiken för perioden 20052010 som Charles
              Goodhart och Jean-Charles Rochet genomförde tål i diskussionen
              att lyftas upp igen. Forskarna för en diskussion kring avvägningen
              mellan inflations- och konjunkturstabilisering och pekar på att
              prognosmodellerna inte kan fånga alla riskscenarier tillräckligt
              väl för att avvägningen ska kunna formaliseras och användas som
              ett strikt hjälpmedel för penningpolitiken. Det är värt att upprepa
              för att bredda debatten kring mål i politiken.
            </seg>
            <seg n="c1fcafed">
              Jag välkomnar att Riksbanken i nästa års underlagsrapport redovisar
              en analys av inflationsutvecklingen och inflationsmålet i ett
              mer långsiktigt perspektiv. Det är mot bakgrund av att inflationen
              av olika skäl i genomsnitt har varit lägre än inflationsmålet
              på 2 procent sett över hela utvärderingsperioden 20092011.
            </seg>
            <seg n="9ca52ed2">
              Fru talman! Mål är centrala i såväl penning- som finanspolitik.
              De två centrala målen i den ekonomiska politiken är inflationsmålet
              och överskottsmålet. Men vi får samtidigt akta oss så att det
              inte uppstår en målinflation där allt fler mål läggs in i den
              ekonomiska politiken. En viktig anledning till detta är att det
              måste finnas tydliga instrument för mål, liksom för hur Riksbanken
              respektive politiken ska handskas när två mål hamnar i konflikt.
            </seg>
            <seg n="74deeb6b">
              Kopplat till bägge dessa mål finns tydliga instrument: centralbanken
              sätter styrräntan i avvaktan på att uppfylla inflationsmålet,
              och en regering måste lägga en budget med ett planerat budgetsaldo.
            </seg>
            <seg n="ee55818b">
              Fru talman! På senare tid har frågan om ett sysselsättningsmål
              aktualiserats i olika sammanhang. Men sysselsättningsområdet är
              väsensskilt från innehållet i det finanspolitiska ramverket. Genom
              förändringar i innehållet i inflationsmålspolitiken bedriver Riksbanken
              nu en så kallad flexibel inflationsmålspolitik. Det innebär i
              korthet att penningpolitiken är inriktad på att nå inflationsmålet,
              samtidigt som den även lägger vikt vid att stabilisera utvecklingen
              i den reala ekonomin, det vill säga utvecklingen av produktionen
              och sysselsättningen i samhället.
            </seg>
            <seg n="39783f23">
              Fru talman! Jag vill avslutningsvis med dessa ord berömma Riksbanken
              för den penning- och stabilitetsfrämjande politik som den har
              fört under finanskrisen. Jag yrkar bifall till utskottets förslag.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="5d1c7e51">
            12 § Utvecklingen inom den kommunala sektorn 2011
          </note>
          <note n="a2280a47">
            Föredrogs
          </note>
          <note type="speaker" n="027c880c">
            Anf. 12 MATS PERTOFT (MP):
          </note>
          <u who="mats_pertoft_b36794" xml:id="i-2d6f8624eaf5e3e3-0" n="01fd63dd">
            <seg n="c06ca312">
              Fru talman! När vi i dag här i kammaren debatterar utvecklingen
              inom den kommunala sektorn 2011 vill jag passa på att till en
              början uttrycka min beundran för de kommunpolitiker som ute i
              landets kommuner och landsting genomför väldigt mycket av det
              som här beskrivs på några sidor. Det är inget enkelt jobb, inget
              enkelt uppdrag, om det ens är ett jobb.
            </seg>
            <seg n="af86092e">
              Man slåss ganska hårt för att få budget och ekonomi att gå ihop.
              Det syns inte alltid i själva betänkandet. I betänkandet står
              det att verksamheten går med plus, lite mindre än året innan men
              ändå. Det är positivt. Det är alltid positivt att man faktiskt
              håller de ekonomiska ramarna och inte vältrar över kostnader på
              kommande generationer. Det uppskattar vi i Miljöpartiet. Vi vill
              ha en långsiktigt hållbar ekonomi.
            </seg>
            <seg n="1643b84a">
              Samtidigt vet dock jag och alla vi som har varit kommunpolitiker
              att det krävs ganska mycket för att gå på Storgatan och ta emot
              medborgarnas synpunkter på nedskärningar inom skola, äldreomsorg
              och hela verksamheten. Det är det som är kommunpolitikernas vardag.
              Även om man från riksnivån ibland kan åka ut och göra besök i
              verkligheten är det något annat än att leva i den hela tiden.
            </seg>
            <seg n="48855227">
              I det här anförandet om utvecklingen i den kommunala sektorn
              vill jag lyfta fram att det ser bra ut på ytan men att det är
              annorlunda i verkligheten med de övervältringar som regeringen
              har gjort. I denna veckas nummer av tidskriften Fokus, som knappast
              kan betecknas som vänster eller liknande, kunde vi läsa hur trygghetssystemet
              i Sverige får allt fler hål. Det är tydligt att socialbidrag eller
              försörjningsstöd är den sista säkerheten. Det är den kommunerna
              står för.
            </seg>
            <seg n="c80ea1ab">
              Allt fler forskare och experter bekräftar nu det som vi i oppositionen
              har påpekat länge: A-kassan och Försäkringskassan har hål, och
              det är i slutändan kommunerna som får bära den bördan.
            </seg>
            <seg n="47afb335">
              Min egen hemkommun Södertälje har Sveriges högsta kostnad för
              försörjningsstöd. Varför det? Jo, man har tagit ett osedvanligt
              stort ansvar för nyanlända, vilket varken den här regeringen eller
              den förra regeringen har tagit hänsyn till. Detta är människor
              som Sverige behöver för framtiden, men vi måste också se till
              att de får en chans att få arbete under tiden de stadgar sig i
              det här landet. Det är väldigt viktigt att vi tar hand om detta.
            </seg>
            <seg n="9c8d0299">
              Det är likadant med den underfinansierade nya gymnasieskolan
              i den nya skollagen. Där gör den här regeringen samma fel som
              den socialdemokratiska regeringen gjorde på 1990-talet när man
              inte finansierade övergången till en ny skola. Då fanns det en
              förklaring, nämligen att vi befann oss i Sveriges värsta ekonomiska
              kris i mannaminne. Nu befinner vi oss inte i den värsta krisen.
              Sveriges rike har ganska goda finanser. Ändå väljer regeringen
              att göra samma sak och vältra över kostnader på kommunerna. Kommunerna
              klarar det med nöd och näppe men genom nedskärningar. Det är det
              som kommunpolitiker måste försvara när man promenerar bland medborgarna
              på Storgatan. Det måste man inte i Rosenbad eller i riksdagen.
              Det måste inte Fredrik Reinfeldt göra på sina resor ute i landet
              där han träffar några få.
            </seg>
            <seg n="6d189e7e">
              För att hålla samman verksamheten har vi i Sverige ett väldigt
              bra utjämningssystem. Det är tur att Alliansen tog sitt förnuft
              till fånga och att vi i finansutskottet kunde enas om en gemensam
              skrivning om behovet av en proposition för det nya utjämningssystemet.
              Det är tur att det äntligen kom. Jag har ett antal gånger under
              våren ställt frågan till Peter Norman och inte fått ett enda svar
              förutom dåliga undanflykter. Jag undrar vad det är som gör att
              denna alliansregering inte har klarat av att lägga fram en proposition
              i enlighet med det förslag som den eniga parlamentariska kommittén
              lade fram. Där var man för första gången enig från alla partier.
              Där nådde man denna enighet, men sedan klarade regeringen, som
              består av samma partier som har suttit i kommittén, inte ens av
              att lägga fram propositionen.
            </seg>
            <seg n="59c97301">
              Om det nu är som jag misstänker, nämligen att Moderaterna är
              den stora blockeringen som inte vill ha ett nytt kommunalt skatteutjämningssystem
              på grund av att vissa Helsingforsskommuner inte vill ha det, undrar
              jag vad de andra allianspartierna Centern, Folkpartiet och Kristdemokraterna
              egentligen gjorde hela våren när de inte fick upp denna fråga
              på bordet. Nu säger man från Centerns sida att man har jobbat
              väldigt hårt för detta. Det har inte synts.
            </seg>
            <seg n="fec2fb13">
              När jag frågar mina kommunpolitiker säger de att det är en himla
              röra i Kommunsverige. Det är några kommuner som fortfarande räknar
              med att det ska införas den 1 januari 2013 och tar med det i sina
              budgetar. Jag tvivlar på att de kommer att ha rätt. Några väntar.
              Antagligen är de kloka. Men då förlorar vi ett rättvist utjämningssystem.
            </seg>
            <seg n="e582ea8f">
              Sveriges medborgare får inte den rättvisa omfördelning av medel
              som skulle behövas. Det är djupt beklagligt, och det finns bara
              en som är ansvarig, nämligen regeringen alla de fyra borgerliga
              partierna i regeringen.
            </seg>
            <seg n="73adf18b">
              Det är ändå tur att detta initiativ togs i finansutskottet. Jag
              får väl tacka Ulla Andersson för att hon väckte frågan i finansutskottet.
              Därmed kunde vi i Socialdemokraterna, Miljöpartiet och Vänsterpartiet
              gemensamt lägga fram den text som utskottet till slut blev enigt
              om. Det är bra att denna fråga väcktes och att vi kan debattera
              den i dag, men varför så sent?
            </seg>
            <seg n="66ef0f2e">
              Jag skulle vilja att alla de borgerliga partiernas representanter
              i talarstolen i dag förklarade varför det tog sådan tid och varför
              man lät sig blockeras. Är sanningen den att Moderaterna blockerade
              alltihop, eller finns det en annan sanning som ingen vet om än?
            </seg>
            <seg n="cf2fda5f">
              Sveriges kommuner och landsting behöver rättvisa ekonomiska förutsättningar
              för att politikerna ska kunna gå rakryggade på Storgatan och ta
              emot väljarnas besked och klagomål. Om vi har rättvisa förutsättningar
              kan de säga: Ja, vi försöker så gott vi kan. Detta skulle göra
              den här debatten till något viktigare än att vi bara konstaterar
              att allting är bra.
            </seg>
            <seg n="4ddb590c">
              Allting är inte bra, och framför allt kan det bli mycket bättre.
              Jag vill också passa på att yrka bifall till Miljöpartiets reservation.
            </seg>
          </u>
          <note type="speaker" n="85a50242">
            Anf. 13 ULLA ANDERSSON (V):
          </note>
          <u who="ulla_andersson_ab2816" xml:id="i-f9470c0a55534488-3" n="639e258f">
            <seg n="5e8175bc">
              Fru talman! Enligt regeringens vårproposition räknar regeringen
              med att ca 18 000 jobb ska försvinna inom välfärden de närmaste
              åren, i tillägg till dem som redan har försvunnit. Enligt Konjunkturinstitutet
              var det ungefär 40 000 jobb som skulle försvinna de föregående
              åren. Till detta ska vi lägga försämringarna i arbetslöshetsförsäkringen,
              där i dag endast 12 procent av dem som är arbetslösa och inskrivna
              på Arbetsförmedlingen får ersättning från a-kassan, och drygt
              60 000 sjukskrivna som har blivit utförsäkrade, vilket har lett
              till att många människor har tvingats söka sig till socialtjänsten
              och uppbära försörjningsstöd trots att de borde ha fått ersättningar
              från den inkomstförsäkring som de är en del av.
            </seg>
            <seg n="9eb29112">
              På detta ska vi lägga överföringen av kostnaden både för infrastruktur
              och för arbetsmarknadspolitiken, som regeringen har lagt på kommunerna
              i stället för att ta sitt eget ansvar.
            </seg>
            <seg n="b902d717">
              Å andra sidan kan man tydligt se att regeringen inte alls är
              rädd om skattebetalarnas pengar, oavsett om det är kommunernas
              eller statens skattepengar det handlar om. Man driver ju en mycket
              tydlig och hård politik för att tvinga fram privatiseringar inom
              välfärden. 8 miljarder kronor av de hårt inarbetade pengar som
              vi har betalat i skatt för att få en gemensam och behovsstyrd
              välfärd går i stället till privata vinster i välfärden. Det motsvarar
              lönerna för hela 20 000 undersköterskor, lärare eller sjuksköterskor.
              Det är lika många jobb som Arbetsförmedlingen räknar med ska tillkomma
              under de närmaste två åren, det vill säga 20 000. Och det här
              är jobb som redan är betalda. Men det faller inte ut i form av
              tjänster och anställningar utan går i stället till privata vinster.
            </seg>
            <seg n="4fdf8594">
              Det är tydligen så att vi ska ha vinsten som drivkraft i den
              privatiserade välfärden, vilket det verkar finnas en stor enighet
              om i den här kammaren förutom när det gäller oss i Vänsterpartiet.
              Vi förordar hellre en välfärd utan kommersiella vinstintressen.
            </seg>
            <seg n="1c20b718">
              Nu är det 20 år sedan man öppnade för att välfärdstjänsterna
              skulle kunna privatiseras för konkurrens, som det så vackert heter.
              Konsekvenserna har blivit väldigt tydliga. Kapitalismens drivkrafter,
              att alltid hitta nya marknader att få avkastning på, har på allvar
              brutit igenom i den kvasimarknad som välfärden utgör. Allt fler
              riskkapitalbolag, långt borta från den sörgårdsidyll som Miljöpartiet,
              Centern, Kristdemokraterna och Socialdemokraterna brukar hänvisa
              till, har etablerat sig. Och de dominerar nu totalt den privatiserade
              välfärden.
            </seg>
            <seg n="2d033e14">
              Academia har 7 000 anställda. Attendo har 12 000. Aleris har
              7 000. Ambea har drygt 10 000. Carema har en skattefinansierad
              omsättning på 6,2 miljarder. Jag undrar om någon av dem över huvud
              taget betalar skatt.
            </seg>
            <seg n="c062597f">
              23 av 25 uppköpta bolag i välfärden betalar inte någon skatt
              efter uppköpet. Privatiseringarna har lett till en standardisering
              och en industrialisering av välfärden. Mångfalden uteblev eller,
              rättare sagt, fick lämna walkover. Segregering och uppdelning
              av lönsamma och olönsamma blev resultatet. Välfärden blev kommersialiserad.
            </seg>
            <seg n="43f21195">
              Skatter betalar produktion, konsumtion, löner och vinster. Institutet
              för Näringslivsforskning skriver i en rapport. Jag citerar: Det
              kräver ingen större eftertanke för att inse att manipulation och
              slöseri kan förekomma när en anonym tredje part (skattebetalarna)
              går in som mellanhand och finansierar transaktioner mellan producent
              och konsument.
            </seg>
            <seg n="970a67e4">
              Likaså tar de särskilt upp problemen med så kallade trovärdighetsvaror.
              Det utmärks av att producenten, till exempel den privata läkaren
              eller läraren, vet mer än konsumenten om dess behov. En producent
              av en trovärdighetsvara kan därför i kraft av sin expertis överdriva
              eller underdriva behovet.
            </seg>
            <seg n="ac416ad2">
              Ska vi ens behöva tänka tanken, när vi går till läkaren, att
              det kanske finns andra saker som styr läkarens bedömning än mitt
              behov av vård? Får jag den medicin jag behöver? Får jag den undersökning
              jag faktiskt behöver? Får jag den information jag behöver? Eller
              är det så att det styrs av andra krafter, det vill säga att någon
              tjänar pengar på att jag inte får det jag faktiskt skulle behöva?
            </seg>
            <seg n="3748ff9a">
              En genomgång av empiriska studier visar också att upphandlingar
              av vård, skola och omsorg har de sämsta utfallen. Till exempel
              är privata behandlingshem dubbelt så dyra som kommunala. Men även
              i icke upphandlad verksamhet märks det tydligt vad som stryker
              på foten. Det handlar om utbildning, arbetsvillkor, löner, heltider
              och antal anställda.
            </seg>
            <seg n="5e86ed88">
              Jag skulle särskilt vilja råda Kristdemokraterna att läsa rapporten
              från Institutet för Näringslivsforskning. För ni vill gärna påstå
              att det är samma sak att köra sopor, skotta snö och bygga hus
              som att vårda gamla. Och moderater påstår ofta att det är detsamma
              att polisbilar finansieras och konsumeras via skattepengar som
              att vård och omsorg gör det. Men då har man inte ens förstått
              det mest grundläggande i frågan. Det finns en underordning och
              en överordning i valfriheten, i er valfrihet. Det är skillnad
              på att ta hand om mormor och att bygga ett hus. Mormor har mer
              komplexa och mänskliga behov. En byggnad är en teknisk konstruktion
              som lätt kan planeras, medan varje människa är unik med unika
              behov.
            </seg>
            <seg n="2d371f0d">
              En misslyckad skolgång är inte så lätt att göra om. Det är inte
              lika lätt att byta skola som ett par byxor eller att ta mormor
              från omsorgen för att boendet är dåligt.
            </seg>
            <seg n="14d26746">
              Visst finns det dålig offentlig omsorg, men när det gäller den
              offentliga omsorgen finns det faktiskt möjligheter att ställa
              till ansvar, att snabbt byta ut ledning, att synliggöra bristerna
              offentligt och att avsätta den politiska majoriteten. I den privata
              kan missförhållandena pågå under lång tid innan de blir kända
              och innan de ses som strukturella.
            </seg>
            <seg n="27451a8b">
              Jag skulle också vilja råda er som lovordar privatiseringar av
              välfärden att läsa Studieförbundet Näringsliv och Samhälles rapport
              om privatiseringarna i välfärden. Rapporten är en av få utvärderingar
              av den privatiserade välfärden, eller experimentverkstaden, som
              jag skulle vilja kalla det, för alla förändringar har gjorts utan
              utvärdering av de beslutsfattare som har tagit de besluten.
            </seg>
            <seg n="0cc79cff">
              Den här rapporten visar att multisjuka äldre betalat ett högt
              pris och att det inte har blivit vare sig kvalitets- eller effektivitetsförbättringar.
              Privat omsorg har färre anställda, lägre utbildningsnivå, fler
              visstidsanställningar och färre heltidsanställda, det vill säga
              allt det som kännetecknar en god kvalitet, kontinuitet, är sämre
              i den privatiserade omsorgen. Rapportförfattarna har kommit fram
              till slutsatsen att privatiseringar helt enkelt handlar om ideologi,
              ingenting annat. Det finns inga andra argument som är hållbara.
            </seg>
            <seg n="8262825c">
              Därför blir det väldigt konstigt för mig när socialdemokrater
              och moderater hamnar i samma slutsats, att vinster i välfärden
              är något som ska finnas och stanna kvar.
            </seg>
            <seg n="5a37d87a">
              Utskottets borgerliga partier skriver tillsammans med Miljöpartiet
              att det är viktigt med välfärdsproducenter, det vill säga privata
              företag, och att de får avkastning på insatt riskkapital. Jag
              undrar stilla: Vilket riskkapital? Varför ska de få avkastning
              på skattepengar?
            </seg>
            <seg n="fe0fdf63">
              Riskkapitalisterna riskerar ingenting. De tjänar helt enkelt
              storkovan på dina och mina skattepengar. Vi betalar lönerna. Vi
              betalar produktionen. Vi betalar konsumtionen. Vi betalar vinsterna,
              och vi betalar till och med uppköpen av de välfärdsverksamheter
              som de sedan lägger under sig i allt större omfattning.
            </seg>
            <seg n="68c84e83">
              Det är ett mycket märkligt synsätt, och jag hoppas verkligen
              få en förklaring av både Miljöpartiet och borgarna till varför
              man ska ha avkastning på det som ni kallar riskkapital. Det är
              faktiskt skattebetalarnas pengar.
            </seg>
            <seg n="a89625fb">
              Fru talman! Låt oss ta en titt på avkastning på eget insatt kapital
              i det svenska näringslivet. Som Statistiska centralbyrån uttrycker
              det har skattefinansierad privat näringsverksamhet nästan dubbelt
              så hög avkastning som privatfinansierad privat näringsverksamhet.
              Det är knastertorrt men tydligt.
            </seg>
            <seg n="a84e5772">
              Utbildning har 24 procent. Sjukvård har 29 procent, och omsorg
              har 37 procent. Finanssektorn har 19 procent. Tillverkningsindustrin
              har 15 procent, och energisektorn har 12 procent. Men då ska vi
              komma ihåg att det inte är här de stora vinsterna görs, utan det
              är vid själva försäljningen, där en avkastning på 300400 procent
              efter något eller några år är vardagsmat.
            </seg>
            <seg n="b87dac57">
              Socialdemokraterna pratar ofta om att vinster inte ska få tas
              ut om inte kvaliteten är bra. Men hur stor kontrollapparat har
              ni tänkt er? Ska varje individs utbildning, vård och omsorg kontrolleras,
              eftersom varje individ är unik? Hur ska ni annars få veta om kvaliteten
              är som den borde vara? Och hur mycket ska kontrollen få kosta?
            </seg>
            <seg n="00dca0ea">
              Helsingforss landsting har till exempel 2 000 kontrakt som ni
              skulle behöva kontrollera. Och vi kan se att det är riskkapitalbolag
              som är ägare så är det i de flesta fallen. De har ju inte någonting
              emot att behålla vinsterna i företagen. Det är faktiskt det de
              gör i dag för att kunna köpa upp nya företag.
            </seg>
            <seg n="fc020f1f">
              Förslagen om att kvaliteten ska vara uppnådd till en viss nivå
              för att utdelning ska få ske håller inte mot verkligheten, eftersom
              riskkapitalbolag har en helt annan uppbyggnad och en helt annan
              konstruktion och dessutom använder dessa pengar till att köpa
              upp nya verksamheter. Man behåller helt enkelt pengarna i bolagen.
            </seg>
            <seg n="39201e72">
              Vi i Vänsterpartiet menar att vi i stället ska ha en behovsstyrd
              välfärd, fri från kommersiella intressen. Och i stället för att
              betala skatt till privata vinster ska vi använda pengarna till
              bättre kvalitet, fler anställda och kompetensutveckling. Det menar
              vi är ett bättre sätt att använda skattebetalarnas pengar, både
              samhällsekonomiskt och för den enskilde individen. Vi ska ha en
              demokratiskt behovsstyrd välfärd.
            </seg>
            <seg n="4744832a">
              Fru talman! Under ett års tid har Vänsterpartiet varit ute på
              studiebesök och pryat i äldreomsorgen. Vi har träffat brukare,
              personal, fack, chefer och politiker i syfte att se och höra vad
              som behöver göras och förändras i äldreomsorgen. Det har varit
              en röd tråd genom alla besök. Överallt där vi har varit har kraven
              på fler anställda kommit upp. Det verkar vara den mest avgörande
              frågan för alla.
            </seg>
            <seg n="dc6665bf">
              Med fler anställda ges bättre tid och större inflytande för brukaren
              men också för den enskilde anställde, som får en bättre arbetsmiljö.
              Därför har vi som enda parti föreslagit öronmärkta statsbidrag
              till kommunerna just för att kunna anställa fler. Det är inte
              rimligt att 100 000 personer, framför allt kvinnor, har tvingats
              gå ned på deltid eller sluta arbeta helt för att ta hand om en
              nära anhörig. Det är dåligt för oss kvinnor, det är mindre bra
              för den anhöriga som hamnar i en väldig beroendeställning, och
              det är också väldigt dåligt för samhällsekonomin i stort.
            </seg>
            <seg n="3412514c">
              Våra öronmärkta statsbidrag skulle kunna leda till 10 000 fler
              anställda. Men vi menar också att det behövs bättre arbetsvillkor.
              I dag är fyra av tio anställda inom äldreomsorgen visstidsanställda.
              Sex av tio är deltidsanställda. Därför vill vi se en lagstiftning
              där fasta jobb på heltid utgör normen på svensk arbetsmarknad.
              Vi anslår också pengar för att de som arbetar inom äldreomsorgen
              i dag och som inte har adekvat utbildning för sitt jobb ska kunna
              få det, samtidigt som de som nyligen har gått ut sin utbildning
              ska kunna få ett utbildningsvikariat.
            </seg>
            <seg n="f923cc74">
              Vi tycker att det är rimliga ambitionsnivåer, och vi har också
              en rad andra förslag inom äldreomsorgens område som vi har hämtat
              upp när vi har varit ute i äldreomsorgen.
            </seg>
            <seg n="bedca801">
              Vi föreslår vidare att statsbidragen till kommunerna ska värdesäkras,
              det vill säga räknas upp med pris- och löneutvecklingen. Eftersom
              statsbidragen utgör 17 procent av kommunernas intäkter är det
              en viktig reform, för statsbidragen ska inte urholkas.
            </seg>
            <seg n="88126a74">
              Till slut är jag glad över att kunna konstatera att utskottet
              är enigt om att regeringen ska tvingas lägga fram en proposition
              om skatteutjämningssystemet i höst. Jag tycker att det är ett
              dåligt ansvarstagande från regeringens sida att hålla på en utredning
              där varje parti har gett och tagit för att förslaget över huvud
              taget ska komma fram och vara i enighet. Sedan väljer regeringspartierna
              ändå att hålla på förslaget, vilket gör att väldigt många kommuner
              nu sitter och inte ens vet vad de ska för ekonomiska ramar nästa
              år. Det är inte att ta ansvar.
            </seg>
            <seg n="4bcf51ba">
              Fru talman! Jag yrkar bifall till motivreservationen som handlar
              om privatiseringar.
            </seg>
          </u>
          <note type="speaker" n="0b9c0cd0">
            Anf. 14 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-1" n="01fd63dd">
            <seg n="a0eccc69">
              Fru talman! Jag brukar inte begära replik på Ulla Andersson,
              men eftersom hon apostroferade Miljöpartiet så tydligt tänkte
              jag att jag ändå måste göra det och förklara lite grann och även
              ställa en fråga.
            </seg>
            <seg n="834cb3ab">
              Miljöpartiet har diskuterat det här med alternativa och privata
              utförare väldigt mycket under alla år. Vi tror att andra aktörer
              kan tillföra offentligt finansierad verksamhet en hel del, och
              vi tror också att det är till gagn för både elever, äldre, vårdtagare
              och så vidare. Men vi har lyssnat på debatten och sett hur utvecklingen
              har gått, och därför tog vi för någon månad sedan ett tydligt
              beslut på vår kongress: Vi är inte beredda att acceptera verksamheter
              som drivs enbart i vinstsyfte.
            </seg>
            <seg n="a0b1c6a1">
              Jag blir dock väldigt ställd över Vänsterpartiets ensidiga syn
              på vinstförbud. Jag har sysslat 15 år och längre med ideellt driven
              verksamhet och skött ekonomi och bokföring. Alla som har drivit
              företag vet att vinstförbud går att fiffla bort hur mycket som
              helst innan det där slutstrecket. Det är inga problem. Det är
              ett totalt meningslöst krav. Snarare öppnar det för fiffel och
              skattefiffel på alla möjliga sätt.
            </seg>
            <seg n="b4473074">
              Samtidigt är det så, oberoende av vem som skulle driva till exempel
              gymnasieskolorna, att kommunerna i dag skulle vara tvungna att
              lägga ned. Skolorna är ju inte dyrare för att de drivs av enskilda
              aktörer. De kostar bara exakt så mycket som kommunalt drivna verksamheter
              gör.
            </seg>
            <seg n="5409980c">
              Min fråga till Ulla Andersson är: Hur har ni egentligen tänkt
              er denna omläggning? Den verkar vara väldigt ogenomtänkt, skulle
              jag vilja kalla den för att vara snäll.
            </seg>
          </u>
          <note type="speaker" n="be140c70">
            Anf. 15 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-4" n="639e258f">
            <seg n="caafce1c">
              Fru talman! Tack för möjligheten till debatt, Mats Pertoft! Jag
              menar också att det finns vissa aktörer som inte är offentliga
              som kan bidra till att utveckla kvaliteten, till exempel stiftelser,
              föreningar och kooperativ. Men när vi får in ett vinstintresse
              som den främsta drivkraften blir det andra saker som styr verksamheten
              än just den enskilda individens eller samhällets bästa utifrån
              den verksamhet som bedrivs.
            </seg>
            <seg n="c8fa07ba">
              Visst är det väl så att även kommunala förvaltningar behöver
              gå med överskott för att kunna återinvestera i verksamheten. Det
              säger jag ingenting om. Men det här är överskott som inte går
              tillbaka till verksamheten utan som går antingen till väldigt
              höga löner, bonusar eller till rena vinstutdelningar. Framför
              allt handlar det om vinst vid stora försäljningar.
            </seg>
            <seg n="6d977000">
              Det vi föreslår är att vinstdrivande bolag ska förbjudas i välfärden.
              Då får vi inte dessa drivkrafter.
            </seg>
            <seg n="745fc0e4">
              Dessa skolor är inte dyrare, säger Mats Pertoft. Men det blir
              ju ett dyrare system. Inför förra valet, 2006, räknade man ut,
              och då hade inte privatiseringen av skolorna gått så långt i Helsingforss
              stad, att privatiseringen hade kostat lika mycket som att anställa
              500 fler lärare i Helsingfors. Det får konsekvenser när fler och
              fler skolor poppar upp, inte utifrån behov utan från att det är
              bra att etablera sig och lätt att tjäna pengar. Det får såklart
              konsekvenser i den totala massan.
            </seg>
            <seg n="4341b354">
              Dessutom måste kommunerna hela tiden anpassa sig. I Gävle har
              vi tre gånger fler gymnasieplatser än elever. Varje gymnasieplats
              kostar extra pengar. Varje lokal kostar extra pengar. Man slår
              sönder interna infrastrukturer. Hela verksamheten är kostnadsdrivande.
            </seg>
            <seg n="ceeca686">
              I tidningen i dag kan vi läsa om att det blir väldigt många enkla
              läkarbesök, eftersom man får betalt per besök, och att de multisjuka
              med stora behov inte alls kommer in på läkarbesöken eftersom de
              tar så lång tid.
            </seg>
            <seg n="1ba48455">
              Detta får konsekvenser, både ekonomiska sådana, eftersom verksamheten
              blir dyrare, men också för samhället och den enskilda individen.
              Vill du tänka på om du får den omsorg och vård du behöver, Mats
              Pertoft, eller om företaget har en annan drivkraft?
            </seg>
          </u>
          <note type="speaker" n="758faa92">
            Anf. 16 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-2" n="01fd63dd">
            <seg n="cbcc3730">
              Fru talman! Den här frågan engagerar. Jag noterar att Ulla Andersson
              blandar en hel del av allting. I gymnasieskolan finns i dag många
              tomma platser. Beror det på friskolorna? Knappast det beror på
              att elevkullarna radikalt har minskat, och dessa tomma platser
              finns såväl i fristående gymnasieskolor som i kommunala.
            </seg>
            <seg n="a75107a6">
              Jag har varit några gånger i Gävle och noterat att ni har en
              väldigt duktig och bra kommunal gymnasieskola som har klarat konkurrensen
              med friskolorna utomordentligt väl genom snabba strukturförändringar.
              Grattis till det! Det är ju så den kommunala skolan ska fungera.
            </seg>
            <seg n="efb10a05">
              Det blir inte fler och fler friskolor. Den myten borde dödas.
              Skolinspektionen ger inte särskilt många tillstånd. Antalet tillstånd
              har minskat med 3040 procent, om inte mer, de senaste åren. Skolinspektionen
              är nämligen en väl fungerande myndighet som faktiskt ser till
              behoven. Det är väldigt viktigt att se. Vi har nu politiskt skapat
              verktyg som gör att systemet fungerar bättre och bättre enligt
              min åsikt. Nu kan till exempel alla skolor bli bötfällda, någonting
              som jag föreslog för tio år sedan, och nu har det äntligen införts.
            </seg>
            <seg n="fe49a11a">
              Det intressanta är egentligen det ord Ulla Andersson använder:
              vinstintresse. Det är intressant. Det är precis det Miljöpartiets
              kongress har beslutat om att vi ska driva. Vi vill förbjuda att
              fristående skolor drivs enbart i vinstsyfte. De ska skriva in
              i sina bolagsordningar att de har ett annat syfte än vinst. Jag
              tycker att Vänsterpartiet utifrån sin debatt borde ansluta sig
              till Miljöpartiets linje snarare än att driva ett totalt ogenomförbart
              förbud mot vinstsyfte.
            </seg>
            <seg n="7382f31f">
              Dessutom, kan man lägga till, har jag intervjuat många skolor
              i stiftelse- och föreningsdriven regi, och de har problem för
              att ingen vill sitta i styrelsen. I sådana organisationer går
              man som styrelseledamot nämligen in och riskerar sitt eget kapital
              och sin egen förmögenhet.
            </seg>
          </u>
          <note type="speaker" n="1a008f15">
            Anf. 17 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-5" n="639e258f">
            <seg n="95f0a255">
              Fru talman! Jag kan konstatera att efter Miljöpartiets kongress
              var det många som lade pannorna i djupa veck och undrade vad de
              hade beslutat. När man lyssnade på språkrören efteråt verkade
              det som om de själva knappt visste vad de hade kommit fram till,
              så jag måste säga att jag hade kanske förväntat mig lite mer efter
              den stora och breda diskussion som Miljöpartiet hade. Jag kan
              konstatera att nästan hälften av ombuden har samma uppfattning
              som Vänsterpartiet, så jag tror nog att även Miljöpartiet kommer
              att gå en annan väg än vad man nu kanske har stakat ut.
            </seg>
            <seg n="871dbe0b">
              Det vi diskuterar i dag är 8 miljarder som går till privata vinster.
              Det motsvarar lönerna till exempel för 20 000 fler lärare, undersköterskor
              eller sjuksköterskor. Det är pengar som du och jag, Mats Pertoft,
              betalar med våra skattemedel. De används i stället till privata
              vinster, framför allt i riskkapitalbolag.
            </seg>
            <seg n="60649030">
              De facto är det så att det är stora riskkapitalbolag, stora koncerner,
              som har standardiserat och industrialiserat hela välfärdsverksamheten
              och som driver den utifrån helt andra drivkrafter än utifrån välfärdens
              förutsättningar. Det här är helt enkelt en kvasimarknad, en marknad
              där produktion, konsumtion, löner, vinster och uppköp betalas
              med skatter. Varför ska skatter finansiera privat näringsverksamhet?
            </seg>
            <seg n="f5762319">
              Visst blir det en överkapacitet. I Gävle fick vi fyra nya grundskolor
              när vi skulle ha en elevminskning på tusen elever. Vi fick alltså
              ytterligare lokaler att bekosta. När vi renoverade vår Polhemsskola
              hemma var vi tvungna att betala mer för friskolorna, eftersom
              de ska ha samma andel som de kommunala skolorna.
            </seg>
            <seg n="22dbfd10">
              Varje hemtjänstföretag står med en överkapacitet därför att de
              måste kunna ta emot nya kunder. Varje äldreomsorgsboende jobbar
              på olika sätt för att de äldre ska kunna bli sjukare, som på Linnégården
              på Östermalm, där personalen fick betalt om de äldre blev sjukare,
              för kommunen gav betalt utifrån vårdbehov.
            </seg>
            <seg n="58d11f73">
              Det finns mycket att säga om det som jag är alldeles full av,
              men jag kan säga att det finns en enorm överkapacitet, 8 miljarder
              tas ut i vinster. Vi har fått en kommersialiserad välfärd och
            </seg>
          </u>
          <note type="speaker" n="f6542bcd">
            Anf. 18 PIA NILSSON (S):
          </note>
          <u who="pia_nilsson_20e3b2" xml:id="i-90541732a3ecafa4-0" n="75c54033">
            <seg n="640be7e7">
              Fru talman! Att mäta utvecklingen inom den kommunala sektorn
              skulle kunna liknas vid en årlig läkarrond där olika experter,
              allt från myndighetsrepresentanter till ansvariga finanspolitiker,
              samlas för att lämna omdömen och diagnostisera den så kallade
              patienten.
            </seg>
            <seg n="92c909b4">
              Vid första påseendet skulle man kunna tro att den kommunala sektorn
              är frisk som en nötkärna och mår alldeles förträffligt. Plus 6,3
              miljarder för 2011 ett mycket bra resultat. Men vid en närmare
              kontroll upptäcks en rad åkommor av relativt allvarlig karaktär.
            </seg>
            <seg n="dea1cbbb">
              Det stora bekymret är landstingsgruppen, där bara 3 av 21 landsting
              uppvisar ett positivt resultat. Resterande 18, det vill säga 90
              procent, visar röda siffror.
            </seg>
            <seg n="d094aa9c">
              En förklaring är engångskostnaden till följd av den sänkta kalkylräntan
              på pensionsskulden, som slår hårdare mot landstingen än mot kommunerna.
              Men det är oroväckande många landsting som under de senaste fem
              åren har uppvisat ett negativt resultat, vilket får effekt på
              det finansiella målet för god ekonomisk hushållning, som ska uppgå
              till 2 procent av skatteintäkter och statsbidrag. För 2011 blev
              resultatet minus 1,1 procent för landstingsgruppen som helhet.
            </seg>
            <seg n="639965f3">
              126 av landets kommuner uppvisar också ett negativt resultat.
              Skillnaderna mellan enskilda kommuner och landsting är oroväckande
              stora och har dessutom ökat sedan 2010.
            </seg>
            <seg n="2fcbde3d">
              Fru talman! Statsbidragen till den kommunala sektorn uppgick
              till totalt 135 miljarder. Då är 85 miljarder generella och 50
              miljarder specialdestinerade. Men att enbart låta krassa siffror
              få illustrera hur den kommunala sektorn har utvecklats ter sig
              tämligen ointressant. Siffrorna måste ställas i relation till
              de utförda verksamheterna för att skapa en mer sanningsenlig och
              rättvisande bild. Syftet med den här skrivelsen är att i första
              hand redovisa hur obligatoriska verksamheter som skola, vård och
              omsorg har utvecklats i förhållande till de nationella mål som
              riksdag och regering har formulerat.
            </seg>
            <seg n="25c8642e">
              Det är också av intresse att utvärdera vilken träffsäkerhet de
              specialdestinerade statsbidragen har haft. De uppgick förra året
              till 50 miljarder.
            </seg>
            <seg n="60c0ef2d">
              Regeringskansliet har, fru talman, gjort en genomgång av redan
              gjorda utvärderingar av just de specialdestinerade statsbidragens
              måluppfyllelse. Man har identifierat 51 stycken. Av dessa är det
              bara fyra som pekar på att måluppfyllelsen för statsbidragen har
              uppnåtts i hög grad. Huvuddelen pekar på att målen delvis har
              nåtts.
            </seg>
            <seg n="e53ebab6">
              Något frapperande är ändå att 11 av de 51 utvärderingarna inte
              ens besvarar frågan i vilken grad målen har nåtts. Ingen vet om
              de miljarder som anslogs 2008 till läsa-skriva-räkna-satsningen
              inom grundskolan har haft effekt på elevers resultat. Den frågan
              har aldrig ställts i någon undersökning.
            </seg>
            <seg n="d81108f6">
              Ingen vet om de miljarder som avsattes till Lärarlyftet 2007
              har påverkat elevernas resultat. Den frågan har aldrig ställts
              i någon undersökning.
            </seg>
            <seg n="bfebccda">
              Ingen vet heller om miljarderna som anslogs till matematiksatsningen
              2009 har haft effekt på elevernas resultat, eftersom den frågan
              aldrig har ställts i någon undersökning.
            </seg>
            <seg n="23335723">
              Det här är anmärkningsvärt. Skattemedel måste alltid kunna utvärderas,
              oavsett om de är statliga eller kommunala, generella eller specialdestinerade.
            </seg>
            <seg n="5a5d45fb">
              Fru talman! Den till det yttre så välmående kommunsektorn uppvisar
              tydligt symtom på att allt inte står riktigt rätt till. Behovet
              av ekonomiskt bistånd, det vill säga socialbidrag, ökar, och ökningen
              står framför allt det långvariga biståndsmottagandet för.
            </seg>
            <seg n="da527320">
              De främsta försörjningshindren är arbetslöshet och låg eller
              ingen ersättning från sjukförsäkringen. Kommunerna tvingas helt
              enkelt att betala för regeringens tillkortakommanden kring jobbpolitiken
              och de försämrade trygghetssystemen. Drygt 11 miljarder landade
              kommunernas bidragsnota på.
            </seg>
            <seg n="f452830e">
              Grundskolan är ett annat ömmande område. Visserligen har andelen
              elever som uppnådde målen i alla ämnen ökat, och det är glädjande.
              Undantaget är matematik, som färre elever når målet i.
            </seg>
            <seg n="f07778eb">
              Däremot är Skolinspektionens kvalitetsgranskning en dyster läsning,
              i synnerhet vad gäller elever med läs- och skrivsvårigheter och
              dyslexi. Man konstaterar att anpassningen av undervisningen behövde
              utvecklas i nästan samtliga av de granskade grundskolorna.
            </seg>
            <seg n="2b048fea">
              Granskningen visade också att engelska var ett ämne där det fanns
              stora skillnader i undervisningskvalitet. I mer än hälften av
              skolorna har eleverna fått för små möjligheter att utveckla sin
              förmåga att tala engelska, och i ett antal skolor fick elever
              med goda kunskaper i ämnet inte tillräcklig stimulans.
            </seg>
            <seg n="d24550d6">
              Gymnasieskolan är ytterligare ett område som behöver plåstras
              om. Var tredje elev saknar slutbetyg efter tre års studier, och
              det är främst elever från studieovana hem. Lärartätheten har minskat,
              och de yrkesförberedande utbildningarna håller inte måttet avseende
              elevernas arbetsplatsförlagda utbildning. Som salt i såret har
              regeringen bestämt att ge gymnasieskolorna 675 miljoner kronor
              mindre i statsbidrag nästa år.
            </seg>
            <seg n="b5286dc6">
              Personalförsörjningen inom äldreomsorgen, fru talman, visar på
              en klar minskning samtidigt som antalet brukare har ökat, främst
              inom hemtjänsten, som för övrigt är en verksamhet med en skrämmande
              låg personalkontinuitet, som det heter. En mätning bland 57 kommuner
              visar att en hemtjänstmottagare som är i behov av mer än två insatser
              per dag i snitt mötte 13 vårdbiträden eller undersköterskor under
              14 dagar 13 personer under 14 dagar.
            </seg>
            <seg n="78724143">
              Fru talman! Kommuner och landsting står för större delen av våra
              välfärdstjänster. De ansvarar för skolan, sjukvården och olika
              omsorger. Samtidigt varierar förhållandena mellan kommuner och
              mellan landsting, liksom förutsättningarna att klara dessa uppgifter.
              Det finns därför ett behov av att utjämna de ekonomiska förutsättningarna
              så att samtliga kommuner och landsting kan tillhandahålla sina
              invånare en likvärdig service, oberoende av kommuninvånarnas inkomst
              och andra strukturella förhållanden. I Årjäng är skattekraften
              76 procent, medan den i Danderyd är 180 procent.
            </seg>
            <seg n="8e535d9d">
              Det kommunala utjämningssystemet, som finansieras med statliga
              medel, uppgick förra året till 85 miljarder och består av fem
              olika delar, bland annat en inkomst- och en kostnadsutjämningsdel.
              Men dagens system uppvisar stora brister, och i april förra året
              föreslog en enig parlamentarisk utredning en rad förändringar,
              både i inkomstutjämningen och i kostnadsutjämningen, förslag som
              skulle införas den 1 januari 2013.
            </seg>
            <seg n="6e7e45a4">
              Ansvarigt statsråd, Peter Norman, har sedan dess vid ett flertal
              tillfällen fått frågan här i kammaren om hur arbetet fortskrider
              och när regeringen har för avsikt att lägga fram en proposition
              i linje med kommitténs förslag. Svaret har vid samtliga tillfällen
              varit att beredning i Regeringskansliet pågår.
            </seg>
            <seg n="e99180eb">
              Men ingenting har hänt. Därför lade vi socialdemokrater tillsammans
              med Vänsterpartiet och Miljöpartiet fram ett förslag i finansutskottet
              där vi kräver att regeringen ska återkomma till riksdagen under
              hösten 2012 med en proposition i frågan. Detta blev också utskottets
              beslut.
            </seg>
            <seg n="53188589">
              Fru talman! Det kanske mest flagranta exemplet på skevhet i nuvarande
              system gäller förskolan. Tidningen Dagens Samhälle har granskat
              utjämningssystemet i fråga om förskolan och jämfört den jämtländska
              kommunen Berg med Helsingforsskommunen Sollentuna. Barn i Berg
              utnyttjar förskolan precis lika mycket som barn i Sollentuna,
              men utjämningssystemet ger varje Sollentunabarn 60 procent mer
              resurser. Det här påpekades redan 2008, men regeringen har valt
              att inte agera.
            </seg>
            <seg n="2561f977">
              Hur kan denna skillnad uppkomma?
            </seg>
            <seg n="5024ead3">
              Orsaken är att utjämningen i förskolan inte bygger på hur stor
              andel av barnen som faktiskt utnyttjar den utan på en uppskattning
              av utnyttjandet som leder helt fel. Med nuvarande system får Sollentuna
              pengar för barn som inte finns. Inskrivningsgraden är 87 procent,
              men utjämningen ger en ersättning motsvarande 110 procent. I Bergs
              kommun är inskrivningsgraden densamma som i Sollentuna, men kommunen
              får resurser som motsvarar bara 69 procent. Resten tvingas man
              ta ut via skattsedeln.
            </seg>
            <seg n="2a8ed1b2">
              Det här skapar orättvisor som inte går att försvara. Vi socialdemokrater
              vill, i enlighet med den parlamentariska kommittén, se ett mer
              rättvist skatteutjämningssystem.
            </seg>
            <seg n="3636634e">
              Fru talman! Sammanfattningsvis kan vi konstatera att analyser
              av den till synes friska och välmående kommunala sektorn visar
              på en rad allvarliga brister. Det ekonomiska biståndsbehovet ökar,
              undervisningen för grundskoleelever med läs- och skrivsvårigheter
              håller inte måttet, alltför många elever går ut gymnasiet med
              ofullständiga betyg och färre i personalen får ta hand om allt
              fler äldre. Dessutom innebär landstingens försämrade ekonomi att
              det finansiella målet om en god ekonomisk hushållning inte nås.
              Till detta ska adderas ett skatteutjämningssystem som i dag inte
              kan leverera likvärdiga ekonomiska förutsättningar.
            </seg>
            <seg n="3abcf74e">
              Nu, fru talman, återstår att se vilket recept regeringen kommer
              att skriva ut och vilken behandling som väntar.
            </seg>
          </u>
          <note type="speaker" n="263f3735">
            Anf. 19 GÖRAN PETTERSSON (M):
          </note>
          <u who="goran_pettersson_352adf" xml:id="i-bb95892f1a7c86de-4" n="c0c4912a">
            <seg n="13726204">
              Fru talman! Denna debatt handlar om skrivelsen Utvecklingen inom
              den kommunala sektorn . Det är en omfattande genomgång av verksamheten
              som bedrivs inom kommuner och landsting. Skrivelsen förtjänar
              att läsas. Den tar upp många intressanta aspekter och är späckad
              med olika diagram och jämförelser av kostnader för verksamheter
              i kommuner och landsting och av vilken nöjdhet medborgarna känner
              för de tjänster som levereras.
            </seg>
            <seg n="64670dd8">
              För vissa blir det kanske lite överraskande erfarenheter av att
              läsa skrivelsen. Ofta fokuserar vi här i kammaren på resursförbrukning,
              och resursförbrukning blir ofta kvalitetsmåttet. Om någonting
              kostar mer är det nästan per definition bättre. Vid en läsning
              av den här boken konstaterar man att det inte alltid är så. Det
              är nog naturligt. Vi vet själva när vi rör oss ute i den vanliga
              världen att det inte alltid är varan som är dyrast som är bäst.
              Här har vi nog mycket att lära av varandra i olika kommuner och
              landsting, det vill säga att se på erfarenheterna hos dem som
              lyckas bra och hos dem som lyckas mindre bra.
            </seg>
            <seg n="c04a5a61">
              Kommunsektorn står inför mycket stora utmaningar i ett längre
              framtidsperspektiv. Vi har en ökande vilja att få kommunal service.
              Inom sjukvården gör teknikens framsteg att vi efterfrågar mer
              och mer avancerad sjukvård som också kommer att kosta mer. Kommun-
              och landstingssektorn kommer att behöva utvecklas. Det är inte
              fråga om att bara fortsätta i tangentens riktning. Om vi fortsätter
              i tangentens riktning kommer vi med tiden att hamna i en ohållbar
              situation. Vi ser vissa länder i Europa som har fortsatt i tangentens
              riktning på en ohållbar väg och där samhällena mer eller mindre
              bryter samman då önskad leverans inte alls överensstämmer med
              vad samhället kan leverera.
            </seg>
            <seg n="02198553">
              Därför är det viktigt att vi noga tänker igenom vad det är för
              koppling mellan kvalitet och den modell vi väljer för välfärdstjänster.
              Vad finns det för vägar till kvalitet? Då kommer vi in på den
              fråga som man kan tycka är lite perifer men som jag tror är helt
              central, nämligen ekonomiska incitament, ekonomiska styrmedel
              och vinst. Låt oss titta på det samhälle vi lever i. Vi lever
              i en marknadsekonomi. Sverige är en uttalad marknadsekonomi vid
              en jämförelse med många länder. Det är det som upplevs som ett
              fult ord, nämligen vinst, som har drivit mycket av samhällsutvecklingen
              framåt.
            </seg>
            <seg n="a89f6dd5">
              Nästan allt vi kan se i samhället levereras av privata aktörer
              som drivs av ett snävt vinstintresse. Bagaren bakar inte brödet
              för att vara en god medborgare, han bakar brödet för att han tjänar
              pengar på det och gör en vinst som han sedan omsätter till att
              köpa andra varor och tjänster.
            </seg>
            <seg n="10852ef8">
              Det sättet att utveckla ekonomin och verksamheter, även inom
              det område vi kallar välfärdstjänster, är centralt. Här gäller
              det att vi hittar bra former för hur vi kan kombinera god marknadsekonomi
              med att leverera kvalitetstjänster och ha system som förhindrar
              att någon som inte levererar något bra ändå kan kamma hem pengar.
            </seg>
            <seg n="0a0221c9">
              Ulla Andersson lyfte upp ett antal exempel. Jag tror att hon
              har rätt i många av exemplen. Däremot tror jag att hon har fundamentalt
              fel när det gäller vilken samhällsmodell som är framgångsrik.
              Det är kanske ingen överraskning att Moderaterna och Vänsterpartiet
              har olika uppfattning om vilken samhällsmodell som är framgångsrik.
              Det gör att vi delvis hamnar lite olika i frågorna om vinst. Det
              finns samhällen som har prövat varianten att det inte ska finnas
              någon vinst, utan i stället är det fråga om att driva en verksamhet
              gemensamt. Inget av dessa samhällen har varit långsiktigt framgångsrikt.
            </seg>
            <seg n="62acb5a1">
              Socialdemokraterna har väckt en motion som tas upp i betänkandet.
              Det särskilda yttrandet är ett ängsligt vandrande, man står som
              en åsna mellan två hötappar. Är man för marknadsekonomi, den vägen
              som Socialdemokraterna tydligt slog in på när partiet blev Socialdemokraterna
              och som befästes efter andra världskriget? Eller suktar man mot
              hötappen där Vänsterpartiet befinner sig, som hetsar mot vinst
              och kapitalism? Det är intressanta frågor. Det kommer att vara
              en central fråga i Sverige var Socialdemokraterna hamnar i detta.
              Lite förenklat kan man fråga sig om det är Juholtsocialdemokraterna
              som tar till den höga stämman och säger att vinst är fult. Eller
              är det fråga om de socialdemokrater som likt Löfven kommer från
              en annan verksamhet, som har vuxit upp yrkesmässigt och hela tiden
              jobbat i vinstdrivande företag eller i företag som har strävat
              efter vinst? Det är centrala frågor.
            </seg>
            <seg n="2e151e23">
              Jag tror att om vi ska klara framtidens utmaningar inom välfärdssektorn
              är det grundläggande att vi kan ta till oss den goda kapitalismen.
              Det ordet sitter kanske lite hårt åt för en del.
            </seg>
            <seg n="d955f531">
              Den debatten får vi återkomma till.
            </seg>
            <seg n="fcb03443">
              Det här är en bra och omfattande skrivelse. Det lämpar sig icke
              att här i talarstolen gå igenom olika diagram, och jag lämnar
              därför skrivelsen till enskild läsning.
            </seg>
            <seg n="cfc6fa59">
              Jag tänkte tala om den andra stora frågan i debatten, nämligen
              skatteutjämningen. Skatteutjämningen lyfter i vissa stycken fram
              det sämsta hos våra företrädare runt om i landet. Det är nästan
              som att vara på ett vägsamfällighetsmöte; helt plötsligt går jordaxeln
              genom den egna jordlotten i det här fallet går den genom den egna
              kommunen.
            </seg>
            <seg n="74f24d24">
              Argumenten framförs på hög nivå både för och emot, och de är
              kanske inte alltid klockrena. Jag har varit med om att ta emot
              uppvaktningar från både dem som absolut har krävt att detta ska
              genomföras och dem som tycker att det ska läggas på hyllan.
            </seg>
            <seg n="68ce9d31">
              Nu har utskottet kommit fram till en enig skrivning och förtydligat
              att vi vill att regeringen återkommer. Det är bra att vi är eniga
              i en så här stor fråga. Dock ska vi vara medvetna om att det är
              viktigt att det system vi inför inte knäcker tillväxten, att vi
              får ett system som samtidigt som det är rättvist och utjämnande
              bidrar till tillväxten.
            </seg>
            <seg n="c89c45a6">
              I vår strävan efter den gudomliga rättvisan är det viktigt att
              vi inte dräper gåsen som värper guldäggen. Exakt hur det ska utformas
              lämnar vi med varm hand över till regeringen, och vi ser med spänning
              fram emot den proposition som ska komma.
            </seg>
          </u>
          <note n="1e0b1050">
            Därmed yrkar jag bifall till utskottets förslag.
          </note>
          <note type="speaker" n="6dce14fa">
            Anf. 20 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-3" n="01fd63dd">
            <seg n="ad273c54">
              Fru talman! Jag kan från början säga att jag inte tänker diskutera
              vinstfrågan, utan det överlåter jag åt andra.
            </seg>
            <seg n="bbf55a71">
              Men just i frågan om skatteutjämning vore jag väldigt intresserad
              av att veta: Vilka anledningar har egentligen Moderaterna att
              inte lägga fram en proposition? Varför har man låtit hela detta
              halvår gå utan att göra någonting i frågan?
            </seg>
            <seg n="ef004a69">
              Remissinstanserna var ju positiva. Till och med i frågan om tillväxten
              skriver Statskontoret tydligt att man delar kommitténs uppfattning
              att incitamenten för ekonomisk tillväxt och ökad sysselsättning
              bör stärkas på annat sätt än inom ramen för inkomstutjämning.
              Det var just det som Peter Norman hänvisade till när han svarade
              mig i debatten. Han verkade bara ha läst innantill i ett dåligt
              svar som en dåligt påläst statssekreterare hade skrivit åt honom.
            </seg>
            <seg n="091fca83">
              Då undrar jag: Vad är anledningen? Vilka skäl finns det att säga
              nej till detta när den övervägande delen av Sveriges kommuner
              och landsting har sagt ja? Även den övervägande delen av Moderaterna
              har sagt ja, men ett antal Helsingforsskommuner säger envist nej.
              Vad finns det för skäl för Moderaterna att blockera en proposition
              om skatteutjämning som i princip redan borde vara på rull?
            </seg>
          </u>
          <note type="speaker" n="8729fc48">
            Anf. 21 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-5" n="c0c4912a">
            <seg n="2bf5736d">
              Fru talman! Det är inte så att det här har blockerats. Däremot
              har man inte nått fram till en proposition än, och ingen proposition
              har lämnats. Det har varit många debatter i det här ärendet med
              ansvarigt statsråd här i kammaren.
            </seg>
            <seg n="b50a10b0">
              Sedan kan man räkna hur många som har varit positiva och hur
              många som har varit negativa. Det kan vara detta att frågan tar
              fram det sämsta hos oss politiker. Jag kan nästan känna att man
              ibland slår upp tabellverket och ser om det är plus eller minus,
              och sedan svarar man bu eller bä utgående från det. Det kan vara
              tragiskt i sig.
            </seg>
            <seg n="6a989dc8">
              Det har funnits en invändning från remissinstanserna. Utredningen
              hade i uppdrag att försöka göra detta system enklare, och det
              upplevs inte som att det har uppfyllts. Det är möjligt att de
              som har suttit med i utredningen och ägnat lång tid åt att tränga
              in i det är av en annan uppfattning. Det kommer vi väl att få
              höra senare i debatten.
            </seg>
            <seg n="f06e2a10">
              Men nu har vi nått fram till en enighet i utskottet. Vi har varit
              tydliga. Jag ser med spänning fram emot hur propositionen kommer
              att se ut.
            </seg>
          </u>
          <note type="speaker" n="8b731f52">
            Anf. 22 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-4" n="01fd63dd">
            <seg n="0e7a421c">
              Fru talman! Ja, enigheten fanns i kommittén mellan alla partier.
              Det har inte framkommit några nya tydliga åsikter som är välgrundade.
              Jag kan ändå inte räkna in Statskontoret bland dem som på något
              sätt försvarar sin egen gärdsgård eller sin egen väg. Till och
              med Statskontoret menar att frågan om tillväxt, som är den som
              oftast diskuteras i utjämningsfrågan, inte hör hemma här. Det
              gör de trots att Peter Norman har påstått att de har sagt något
              annat. När man läser deras utlåtande ser man att de faktiskt skriver
              så som jag läste upp nyss.
            </seg>
            <seg n="0819ccb1">
              Vad finns det för skäl för Moderaterna att inte släppa vidare
              det här? Vad är det ni inte är nöjda med? Enklare är ju ett väldigt
              diffust begrepp, skulle jag vilja säga.
            </seg>
            <seg n="3ee22f48">
              SKL, Sveriges Kommuner och Landsting, och alla partiers representanter
              i denna parlamentariska kommitté var eniga, för första gången,
              vad jag vet, i en sådan kommitté. Och det verkar finnas ett brett
              stöd för ett nytt system i riksdagen. Vad är det då som gör att
              regeringen inte lägger fram en proposition? Vad är sakskälen?
              Att det ska bli enklare låter väldigt flummigt.
            </seg>
          </u>
          <note type="speaker" n="8323831b">
            Anf. 23 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-6" n="c0c4912a">
            <seg n="049225f2">
              Fru talman! Jag upplever att det var samma fråga som förra gången,
              och jag har inte ändrat mitt svar.
            </seg>
          </u>
          <note type="speaker" n="f4f9a28e">
            Anf. 24 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-6" n="639e258f">
            <seg n="eda88395">
              Fru talman! Jag tänkte ta tillfället i akt att debattera vinster
              i välfärden. Det är nog inte så många som är förvånade. Men Göran
              Pettersson bjöd ju in till detta.
            </seg>
            <seg n="180e970c">
              Göran Pettersson menade att Vänsterpartiet är ensamt i sitt krav
              om ett förbud mot vinstdrivande bolag i välfärden. Ja, det är
              sant, bland de politiska partierna. Men bland folk i allmänhet
              finns det ett enormt stöd för den linjen. Till och med bland borgerliga
              väljare finns det en majoritet över lag som är emot vinster i
              välfärden. Man tycker inte att det är rimligt att vi betalar skattepengar
              som ska gå till vård, omsorg och utbildning men som i stället
              går till privata vinster.
            </seg>
            <seg n="93a06068">
              Då brukar man från vinstivrarnas sida lyfta upp att det blir
              bättre kvalitet, högre effektivitet och mer mångfald med privata
              bolag i välfärden. Men de utvärderingar som har gjorts visar att
              detta inte är faktum. Det är inte bättre kvalitet, är inte högre
              effektivitet och har inte lett till mer mångfald.
            </seg>
            <seg n="d843f6c3">
              Skolverket kom till exempel fram till att det har lett till segregering
              och ingen mångfald av pedagogiker, och det har blivit ett stort
              antal bolag som driver skolor och framför allt stora koncerner
              ägda av riskkapitalbolag. De har till exempel över hälften av
              gymnasieskolorna. I handikappomsorgen dominerar de totalt.
            </seg>
            <seg n="fd8d6cd5">
              Studieförbundet Näringsliv och Samhälle var väldigt tydligt med
              att det inte har lett till vare sig bättre kvalitet eller effektivitet
              utan enbart handlar om ideologi.
            </seg>
            <seg n="8f80edc1">
              Institutet för Näringslivsforskning kallar den privatiserade
              välfärden för en kvasimarknad. Det är dina kamrater, Göran Pettersson,
              som har lagt fram den rapporten. Man menar att det är en kvasimarknad,
              det vill säga att i den här välfärden har inte privata, vinstdrivande
              bolag att göra.
            </seg>
            <seg n="1794d3c3">
              Tittar vi runt om på andra länder som har privatiserat sin välfärd
              kan vi se att det är ett väldigt kostnadsdrivande och ineffektivt
              system.
            </seg>
          </u>
          <note type="speaker" n="e8a074b3">
            Anf. 25 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-7" n="c0c4912a">
            <seg n="95cfdaf7">
              Fru talman! Jag tror att Ulla Andersson har rätt i en del. Jag
              tror att det är fler som reagerar med ryggraden mot vinster än
              som röstar på och kan tänka sig att rösta på Vänsterpartiet.
            </seg>
            <seg n="58f74a34">
              Jag tror att man skulle få samma svar om man frågade om livsmedelsaffärer.
              Man kunde fråga så här: Tycker ni att det är rätt att någon kan
              tjäna pengar på att sälja livsmedel, en vara som alla människor
              behöver? Tror ni inte att det skulle bli mycket effektivare om
              det inte var privata vinstintressen i livsmedelshandeln utan den
              sköttes av kommunerna? Då kunde man verkligen se till att det
              blev rätt varor, att det blev kostrikt och att människor inte
              köpte onödiga saker, som det är nu i livsmedelshandeln.
            </seg>
            <seg n="2eef2951">
              Det är där som tankegången går fel. Det är lätt att resonera
              på den nivån och säga: Ja, men de här vinsterna är ju pengar som
              försvinner. Men vi vet av historien att om vi låter vinstintresset
              vara med sker det en kreativitet och en utveckling av verksamheterna.
              Det är det som gör att Icahandlaren ibland gör vinst medan Coop
              Forum-handlaren inte gör det man har lite olika synsätt.
            </seg>
            <seg n="e69b9e3a">
              Det kan inte vara så att vi politiker bara har att sticka upp
              det våta fingret i vädret för att se vad opinionen tycker just
              i dag. Ska vi klara av framtida utmaningar i välfärdssektorn måste
              den utvecklas, och då måste vi leda och inte bara följa den.
            </seg>
            <seg n="fd64f817">
              När det gäller styrmodellerna tror jag att det finns väldigt
              mycket att utveckla. Många av de styrmodeller som har använts
              när man har upphandlat offentlig tjänst har varit dåliga. Det
              har vi att ta till oss både på riksnivå och på kommunal- och landstingsnivå.
              Vi måste bli duktigare på att upphandla och duktigare på att ställa
              krav.
            </seg>
          </u>
          <note type="speaker" n="2ac5c6b1">
            Anf. 26 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-7" n="639e258f">
            <seg n="02dc9d6a">
              Fru talman! Det finns ingen empiri som stöder det som du påstår,
              Göran Pettersson. I verkligheten har inte privatiseringarna lett
              till större effektivitet eller ökad kreativitet utan till en industrialisering
              och standardisering.
            </seg>
            <seg n="6904a2f1">
              Stora riskkapitalbolag äger alltmer av vår gemensamma välfärd,
              och de gör det i syfte att tjäna stora pengar. Det är till exempel
              nästan dubbelt så lönsamt att bedriva äldreomsorg och handikappomsorg
              som att bedriva bank, och det är tre gånger mer lönsamt att bedriva
              äldreomsorg än att ha ett elbolag. Det har blivit något fundamentalt
              fel. Det måste till och med du, Göran Pettersson, våga påstå,
              för så blind kan du väl trots allt inte vara i din marknadsiver?
            </seg>
            <seg n="32e3e198">
              Att jämföra ett bageri eller en livsmedelsaffär med moster Agdas
              behov av äldreomsorg tycker jag är magstarkt. Moster Agda är unik.
              Hon ska veta att hon får sina behov tillgodosedda utifrån sina
              förutsättningar och vad hon faktiskt behöver.
            </seg>
            <seg n="fcf4d5a7">
              Det är inte så lätt att flytta moster Agda från ett boende som
              det är att byta ut ärtorna i Icabutiken eller köpa en annan limpa
              på bageriet, och vare sig ärtorna eller limpan är betalda med
              skattepengar. Det är fundamentala skillnader mellan att baka en
              limpa, att skotta snö eller bygga ett hus och att bedriva utbildning
              för elever eller sjukvård och omsorg om moster Agda. Det borde
              även en moderat kunna förstå. Det verkar åtminstone folk i allmänhet
              förstå. Att Moderaterna har väldigt svårt att göra det får ni
              väl diskutera internt. Men jag tror att ni är så förblindade av
              att skapa förutsättningar för marknadskrafterna att växa sig än
              större och göra vinst på andra människors bekostnad att ni väljer
              att varken se eller höra det som sker i den privatiserade välfärden
              och de effekter som det får.
            </seg>
            <seg n="8c90c8f0">
              8 miljarder kronor har vi betalat i skatt som går till vinster
              i stället för till anställda!
            </seg>
          </u>
          <note type="speaker" n="bee0ceb2">
            Anf. 27 GÖRAN PETTERSSON (M) replik:
          </note>
          <u who="goran_pettersson_352adf" xml:id="i-bb95892f1a7c86de-8" n="c0c4912a">
            <seg n="61dfddc5">
              Herr talman! Skattesituationen när det gäller riskkapitalbolag
              är det den här regeringen som har tagit tag i. Det gjordes inte
              av den regering som Ulla Andersson stödde.
            </seg>
            <seg n="4f2f4c4e">
              Låt oss gå tillbaks till brödet. Brödet ätes av barnet. Det är
              en helt nödvändig sak för barnet att få bröd. Det är en central
              del i ett samhälle att det finns bröd. Den samhällsmodell som
              inte har drivits av vinst har prövat det där. Jag vet ett samhälle
              där de hade väldigt billigt bröd. Det var ordnat på så sätt att
              brödpriset var reglerat och att det inte fanns några vinster.
              Problemet var att det heller inte fanns bröd till alla.
            </seg>
            <seg n="3e12e14f">
              Jag tror att man ska vara försiktig med att se det som att det
              går någon gräns mellan vilka tjänster som är möjliga och inte
              möjliga att ha vinstintresse i.
            </seg>
            <seg n="de5b8a02">
              Däremot håller jag med Ulla Andersson om att styrmodellerna har
              varit undermåliga. Men om vi tittar bakåt lär vi oss inte någonting
              om vart vi ska, utan vi måste ställa rätt krav och ge rätt incitament
              för att få rätt utveckling i den här sektorn. Då finns det två
              vägar att gå.
            </seg>
            <seg n="405263b8">
              Den ena är att, som Ulla Andersson säger, ta bort det här med
              vinst, att förbjuda det inom den här sektorn. Och jag förstår
              egentligen inte, om man för det resonemanget, varför man ska begränsa
              det till den här sektorn. Det borde väl utvecklas till hela samhället,
              för om det är fel här borde det väl vara fel överallt.
            </seg>
            <seg n="c75e274c">
              Den andra modellen som jag föreslår och företräder är att vi
              i stället använder incitament och drivkrafter för att utveckla
              den här sektorn. Om den inte utvecklas kommer den inte att vara
              långsiktigt hållbart finansierad.
            </seg>
          </u>
          <note type="speaker" n="4611da50">
            Anf. 28 MARTIN ANDREASSON (FP):
          </note>
          <u who="unknown" xml:id="i-fd5744d087d22e60-0" n="a02498eb">
            <seg n="34217f8d">
              Herr talman! Det är terminsavslutning, inte bara i landets skolor
              utan också i landets kommun- och landstingsfullmäktige som i dagarna
              passar på att ge budgetdirektiv inför budgetarbetet 2013. Ett
              intensivt arbete pågår för att utveckla den kommunala verksamheten
              och att få plus och minus att gå ihop.
            </seg>
            <seg n="22e9e57b">
              Det som våra kommun- och landstingsföreträdare behöver för att
              kunna utföra detta uppdrag är långsiktighet, kontinuitet och förutsägbarhet
              när det gäller den kommunala sektorns finansiering.
            </seg>
            <seg n="34413cdf">
              Jag kommer i mitt anförande att koncentrera mig på de rent ekonomiska
              aspekterna i denna väldigt fylliga skrivelse. Där är det centralt
              att lyfta fram att tillståndet i den kommunala sektorn som helhet
              är ekonomiskt sett stabilt eller rent av mycket gott. Det tycker
              jag är ett bra betyg åt det sätt som har använts för att skapa
              en trygg finansiering också när Sverige har gått igenom den värsta
              globala lågkonjunkturen i mannaminne.
            </seg>
            <seg n="4e48286f">
              I många andra länder i Europa brottas just nu lagstiftare och
              lokal- och regionpolitiker med uppgiften att titta på vilka åtaganden
              som går att skära ned på, hur man genom skattehöjningar och utgiftsbesparingar
              ska kunna bringa budgetarna någorlunda i balans eller åtminstone
              minska de gigantiska underskotten. I Sverige kan vi föra diskussionen
              utifrån andra utgångspunkter. Det tycker jag är väldigt viktigt
              att lyfta fram i denna debatt.
            </seg>
            <seg n="5b0ab6bc">
              Det är viktigt att vi utvecklar regelverket just för att se till
              att den kommunala sektorn har möjlighet att på ett klokt sätt
              parera tillfälliga svängningar i konjunkturen. Därför finns det
              skäl att lyfta fram den lagrådsremiss som regeringen nyligen lämnade
              om kommunala resultatutjämningsreserver som ger en möjlighet för
              kommuner och landsting att bygga upp sådana reserver inom ramen
              för det egna kapitalet och reservera en del av överskottet i goda
              tider och täcka underskott som uppstår i en lågkonjunktur och
              därmed just stärka kontinuiteten i den kommunala sektorns ekonomi.
            </seg>
            <seg n="98480efe">
              Det är också viktigt att det finns långsiktiga spelregler när
              det gäller det kommunala utjämningssystemet. Där konstaterar utskottet
              att regeringen bereder frågan och avser att återkomma med en proposition
              hösten 2012 utifrån det förslag som har kommit och ytterligare
              synpunkter som har inkommit i remissbehandlingen av utjämningskommitténs
              förslag.
            </seg>
            <seg n="69bfdfb7">
              138 000 årsarbetare finns i den del av den kommunalt finansierade
              sektorn som består av privata utförare. Jag tycker att det var
              väldigt intressant och spännande att lyssna på debatten här mellan
              Vänsterpartiet och Miljöpartiet där slagorden verkligen yrde genom
              luften. Från Miljöpartiets sida kallade man Vänsterpartiets linje
              för ogenomtänkt och totalt ogenomförbar, och Vänsterpartiet svarade
              med att Miljöpartiets språkrör knappt själva vet vad de har kommit
              fram till.
            </seg>
            <seg n="d986b00b">
              Jag tror att de 138 000 medarbetarna hos de enskilda utförare
              som finns i dag är ganska nyfikna på att veta vad beskedet blir
              om olyckan är framme och Vänsterpartiet och Miljöpartiet kommer
              att ingå i en kommande regering.
            </seg>
            <seg n="a05a58a1">
              Ulla Andersson lyfte fram det här som en ideologisk fråga. Ja,
              delvis är det ju det. Det är en fråga som man inte bara kan föra
              utifrån ett ideologiskt liberalt perspektiv. Det är en fråga som
              stora delar av socialdemokratin brottades med under hela 80- och
              90-talen i debatten om egenmakt, att de kommunala monopolen hade
              skapat en maktlöshet och att den enskilde inte kunde göra sin
              röst hörd eller välja ett annat alternativ.
            </seg>
            <seg n="3f55bb24">
              Förutsättningen för valfrihet och förutsättningen för att medarbetare
              ska kunna välja mellan olika arbetsgivare inom det yrke de har
              valt är att det finns olika utförare.
            </seg>
            <seg n="5239fb35">
              Här står Vänsterpartiet lyckligtvis ganska ensamt i debatten.
              Men som vi hörde av den hårda replikväxlingen är detta en linje
              som Vänsterpartiet kommer att slåss för om man får inflytande
              på en kommande regeringspolitik.
            </seg>
            <seg n="63bb0669">
              Jag tror att de 138 000 medarbetarna i den kommunala sektorn
              som arbetar på privata företag är rätt så angelägna om att få
              veta vad som händer med deras jobb, deras arbetsplatser och deras
              arbetsgivare i en sådan situation.
            </seg>
            <seg n="e1e31fe2">
              Herr talman! Med dessa reflexioner kring den ekonomiska situationen
              i den kommunala sektorn yrkar jag bifall till finansutskottets
              förslag i betänkandet.
            </seg>
          </u>
          <note type="speaker" n="1002fde0">
            Anf. 29 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-5" n="01fd63dd">
            <seg n="c4b97f43">
              Herr talman! Min fråga till Martin Andreasson handlar om det
              som jag tycker att han undvek i sitt anförande, nämligen att förklara
              vad Folkpartiet haft för anledning att inte skynda på en proposition
              om den kommunala skatteutjämningen. Folkpartistiska kommunpolitiker
              runt om i landet har också krävt detta. Vad är anledningen till
              att Folkpartiet stillatigande har tittat på och inte agerat alls
              när det gäller ett initiativ till detta?
            </seg>
            <seg n="3393aa48">
              Martin Andreasson tog upp behovet av långsiktiga förutsättningar
              och hur viktigt detta är för kommunala politiker när man lägger
              upp en budget. Att kommunerna inte vet vilka budgetförutsättningar
              som gäller från den 1 januari 2013 är vansinne. De vet inte om
              det nya utjämningssystemet kommer att börja gälla från den 1 januari
              2013, som kommittén föreslagit och remissinstanserna tillstyrkt,
              eller om det gamla systemet kommer att gälla.
            </seg>
            <seg n="13b4b93c">
              Det handlar om tiotals, kanske hundratals miljoner. Det är alltså
              stora pengar. Vissa kommuner har redan tagit beslut om budgeten
              utan att veta vad som gäller. Hur kan detta hänga ihop med en
              långsiktigt ekonomisk stabilitet? Det är totalt oansvarigt av
              regeringen där ju Folkpartiet ingår.
            </seg>
            <seg n="18abad77">
              Även Folkpartiet har kommunalråd som behöver lägga upp en budget.
              Vad har Folkpartiet gjort för att ge kommunerna möjlighet att
              lägga upp en vettig budget för 2013?
            </seg>
          </u>
          <note type="speaker" n="94eb7561">
            Anf. 30 MARTIN ANDREASSON (FP) replik:
          </note>
          <u who="unknown" xml:id="i-fd5744d087d22e60-1" n="a02498eb">
            <seg n="6843749c">
              Herr talman! Svaret är mycket enkelt. Det här är en av de viktigaste
              förändringarna som sker inom hela den offentliga ekonomin. Det
              är en av grundbultarna för inte bara den kommunala sektorn utan
              för hela vårt gemensamt finansierade välfärdssystem.
            </seg>
            <seg n="5ed1fb02">
              Det är enormt viktigt att alla förändringar av ett sådant system
              bereds noggrant och att också konsekvenserna analyseras noggrant.
              Det är detta regeringen arbetar med efter avslutad remissomgång
              för att se till att det förslag som läggs fram verkligen ger de
              neutrala och långsiktiga spelregler som vi alla efterlyser.
            </seg>
            <seg n="d0961231">
              Regeringen har meddelat att man kommer att lägga fram en proposition
              under hösten 2012, vilket utskottet också konstaterar.
            </seg>
            <seg n="f5086505">
              Många i denna sal har en lång kommunpolitisk bakgrund och vet
              hur den kommunala budgetprocessen ser ut, och det är självklart
              att kommunernas budgetarbete pågår kontinuerligt under hela det
              halvår vi har framför oss.
            </seg>
          </u>
          <note type="speaker" n="d0eac6e1">
            Anf. 31 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-6" n="01fd63dd">
            <seg n="04b89df2">
              Herr talman! Det är bra om regeringen lägger fram en proposition
              under hösten. Vad som däremot inte sägs är när den kommer att
              börja gälla, och det är detta som avgör vilka förutsättningar
              kommunerna har i sin ekonomiska planering.
            </seg>
            <seg n="aee95469">
              Min fråga till Folkpartiet är fortfarande: Vad anser Folkpartiet
              är oklart i denna utredning?
            </seg>
            <seg n="7f5d696b">
              Från Moderaterna hörde vi först att det var tillväxtfrågan. Det
              är inget nytt; det har Moderaterna sagt vid varje utredning av
              utjämningssystemet så länge det har funnits. Statskontoret har
              nu desarmerat detta argument.
            </seg>
            <seg n="21f16645">
              Jag förstår dock inte vad Folkpartiet tycker i denna fråga. Vad
              är Folkpartiets åsikt? Man har ju ett medansvar. Regeringen har
              ett kollektivt ansvar. Regeringen tar kollektiva beslut och lägger
              gemensamt fram propositioner.
            </seg>
            <seg n="82c7962e">
              Vad är det Folkpartiet menar är oklart i frågan om utjämningssystemet?
              Det har jag inte förstått hittills.
            </seg>
            <seg n="ea4194da">
              Det finns som sagt många folkpartister som lika mycket som jag
              efterfrågar ett svar på denna fråga.
            </seg>
          </u>
          <note type="speaker" n="62cd43d7">
            Anf. 32 MARTIN ANDREASSON (FP) replik:
          </note>
          <u who="unknown" xml:id="i-fd5744d087d22e60-2" n="a02498eb">
            <seg n="ba0109cc">
              Herr talman! Utjämningssystemet och regelverket för det är en
              helhet. Därför måste hela detta paket analyseras i grunden, och
              det är det vi har ett utredningsväsen och en beredningsprocess
              i Regeringskansliet för.
            </seg>
            <seg n="6406d6bb">
              På punkt efter punkt föreslår man att man viktar olika faktorer
              lite olika. Det kan handla om förskolan som nämndes här, men det
              kan lika gärna handla om lönenivåerna i våra storstäder och i
              andra delar av landet där lönenivån är högre än genomsnittet.
            </seg>
            <seg n="7e4f36e4">
              Man förslår också på punkt efter punkt andra måttstockar för
              hur man ska mäta vad som är de faktorer som skiljer olika kommuner
              åt.
            </seg>
            <seg n="2944fcf7">
              Allt sådant här är viktigt att det görs på rätt sätt. Därför
              ska vi se till att den proposition som läggs fram är så noggrant
              beredd som den över huvud taget kan bli. På så sätt kan vi skapa
              de långsiktiga spelregler som kommunsektorn har rätt att få.
            </seg>
            <seg n="b829772f">
              Därför är beskedet, vilket också finansutskottet återspeglar,
              att beredningsarbetet fortsätter och att propositionen kommer
              hösten 2012. Jag tycker att det beskedet är ganska tydligt.
            </seg>
          </u>
          <note type="speaker" n="41166d72">
            Anf. 33 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-8" n="639e258f">
            <seg n="9ac5e8e3">
              Herr talman! Först och främst vill jag ge en eloge till Mats
              Pertoft som gör en förtjänstfull insats vad gäller det kommunala
              utjämningssystemet. Det är en central och viktig fråga som vi
              tog initiativ till i utskottet. Fortsätt på den linjen, Mats,
              så diskuterar jag annat!
            </seg>
            <seg n="b493700f">
              Jag ska också lyfta upp reservationen under punkt 2, för enligt
              fru talmannen var jag visst otydlig tidigare.
            </seg>
            <seg n="1ef34cd6">
              Martin Andreasson säger att jag delvis har rätt i att det är
              en ideologisk fråga. Då måste jag ställa följande fråga till honom:
              Varför ska vi betala 8 miljarder mer i skatt än vad vi behöver
              för att ni ska driva en ideologisk fråga?
            </seg>
          </u>
          <note type="speaker" n="ecd51c50">
            Anf. 34 MARTIN ANDREASSON (FP) replik:
          </note>
          <u who="unknown" xml:id="i-fd5744d087d22e60-3" n="a02498eb">
            <seg n="f01425f6">
              Herr talman! Det är givetvis en alldeles för enkel frågeställning
              eftersom den bygger på förutsättningen att man alltid kan reducera
              bort vinsten i ett resultat.
            </seg>
            <seg n="392647a5">
              Ulla Andersson säger underförstått att privata företag är helt
              i sin ordning i den kommunalt finansierade sektorn, bara de går
              med förlust. Med den utgångspunkten är det ganska lätt att ställa
              sig frågan: Hur många alternativ skulle i så fall finnas?
            </seg>
            <seg n="d83f7d76">
              Jag tycker att Ulla Andersson med den frågan gör sig lite blind
              för hela den diskussionen som vi hade i Sverige under monopoltiden.
              Då gav människor luft åt den maktlöshet som de kände över att
              de inte på något sätt kunde påverka vilken vårdcentral de blev
              tilldelade, vem som kom hem och utförde hemtjänsten, vilken äldreomsorg
              de kunde välja eller vilken förskola eller skola som de själva
              eller deras barn skulle gå i.
            </seg>
            <seg n="921c6c28">
              Detta är ett principiellt ställningstagande. Det är viktigt att
              människor ska ha möjlighet att välja mellan olika alternativ.
              Inget system är fritt från problem och utmaningar. Ifall det gamla
              systemet hade monopolets alla nackdelar handlar utmaningen i dag
              om att skapa vassa uppföljningssystem och tydliga kvalitetskrav
              som gör att de dåliga alternativen över huvud taget inte kommer
              in på marknaden och att i de fall kvaliteten i befintlig verksamhet
              blir oacceptabelt låg att de alternativen försvinner.
            </seg>
            <seg n="58b43f01">
              Det är utmaningen i dag och vad vi håller på med. Men valfriheten
              för den enskilde och personalen måste försvaras.
            </seg>
          </u>
          <note type="speaker" n="a2ef6d6e">
            Anf. 35 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-9" n="639e258f">
            <seg n="1f2fbc4e">
              Herr talman! Då kommer vi till nästa fråga. Hur mycket mer ska
              vi betala i skatt för att vi ska få vassa uppföljningssystem?
              Hur stora system behöver vi ha för till exempel Helsingforss läns
              landsting med 2 000 kontrakt? Hur många fler anställda behöver
              vi ha för att kontrollera de kontrakten? Hur mycket mer ska vi
              betala i skatt för att ni ska ha en ideologisk fråga att driva?
            </seg>
            <seg n="79d757e1">
              Det har visat sig att det inte har lett till bättre kvalitet,
              bättre effektivitet och inte ens till mer mångfald, utan vi har
              fått några få stora dominerande aktörer. Vi har fått riskkapitalbolag
              i välfärden. Den Sörgårdsidyll som du gärna vill måla upp som
              någon form av verklighet finns inte i verkligheten.
            </seg>
            <seg n="3e0ea20d">
              Det är Capio, Attendo, Aleris, Baggium och alla dessa som gör
              enorma vinster. Attendo gör en vinst på 43 000 kronor per anställd,
              Carema på 34 000 kronor, och Baggium 157 000 kronor per elev.
              Det är enorma pengar som vi betalar i skatt som inte används till
              det de är avsedda för. Jag tycker att det borde leda till lite
              eftertanke.
            </seg>
            <seg n="0498aa28">
              Framför allt vill jag fråga: Varför ska multisjuka äldre betala
              för att ni ska bedriva en ideologisk fråga om privatiseringar
              i välfärden? Det är vad Studieförbundet Näringsliv och Samhälle
              har kommit fram till. Det är multisjuka äldre som betalar ett
              väldigt högt pris för den privatiserade välfärden.
            </seg>
            <seg n="a3d560a2">
              Vänsterpartiet vill ge den äldre ett reellt inflytande över sitt
              liv. Man ska få egen tid i hemtjänsten eller på äldreboenden att
              själv bestämma över vad man vill ha utfört och vilken vård och
              omsorg man vill ha. Vi vill ge riktig valfrihet, inte valfriheten
              att välja mellan olika bolag.
            </seg>
            <seg n="47ad64a1">
              Det är lite skillnad att flytta på moster Agda och byta ett par
              byxor i affären. Det är en stor skillnad på välfärdsverksamheter
              och andra produkter och varor. Dessutom är hela verksamheten finansierad
              med skattepengar.
            </seg>
            <seg n="9cc6b972">
              Vi betalar 8 miljarder av våra skattepengar till privata vinster.
              Nu vill Folkpartiet dessutom bygga upp en enorm kontrollapparat
              som också ska betalas med skattepengar.
            </seg>
          </u>
          <note type="speaker" n="1262e3d7">
            Anf. 36 MARTIN ANDREASSON (FP) replik:
          </note>
          <u who="unknown" xml:id="i-fd5744d087d22e60-4" n="a02498eb">
            <seg n="ca7e8e03">
              Herr talman! Folkpartiet vill ha en tuff och aktiv kontrollapparat
              för att se till att skattebetalarna får den service som de har
              rätt att förvänta sig och att alla får det oavsett var man bor
              och oavsett i vilken situation man är i. Det är vårt besked. Man
              kan undra vad Vänsterpartiets besked är.
            </seg>
            <seg n="3be72942">
              Det låter lite grann på Ulla Andersson som om Vänsterpartiet
              är tillbaka till Henry Fords modell: Visst är vi för valfrihet,
              bara ni väljer den enda modell som vi erbjuder. Det är vad som
              blir följden.
            </seg>
            <seg n="de42838e">
              Vi kan ta exemplet med vårdvalet här i Helsingforss län, eftersom
              vi råkar befinna oss i Helsingfors. Det var en av de reformer
              som blev allra mest utskälld från bland annat Ulla Anderssons
              parti. Samtidigt ledde den till att skillnaderna i tillgänglighet
              i vården och vårdkonsumtion minskade radikalt mellan socioekonomiskt
              utsatta områden och människor som bodde i höginkomsttagarområden.
            </seg>
            <seg n="b23c6040">
              Det är en viktig förändring. Genom att få fram fler alternativ
              och ge möjlighet inte bara för patienter att välja olika alternativ
              utan också ge de anställda i personalen möjlighet att välja mellan
              olika arbetsgivare skapar man en möjlighet att välja det alternativ
              som passar ens egna behov bäst.
            </seg>
            <seg n="e9287f0f">
              Vår roll som politiker ska inte vara att ta ifrån den enskilda
              människan den makten. Vår roll ska vara att vakta på kvaliteten
              som hökar och se till att alternativ som inte håller måttet rensas
              bort.
            </seg>
          </u>
          <note type="speaker" n="134ffbcf">
            Anf. 37 EMIL KÄLLSTRÖM (C):
          </note>
          <u who="emil_kallstrom_e82f3a" xml:id="i-298678a66149ee07-0" n="c26246a1">
            <seg n="93fefa1f">
              Herr talman! Jag kom för en stund sedan med nattåget från Örnsköldsvik.
              I går hade vi fram till sent på kvällen budgetfullmäktige i Örnsköldsviks
              kommunfullmäktige. Visserligen upplever just Örnsköldsvik ganska
              kärva ekonomiska problem. Men detta beror minst av allt på den
              svenska staten och den nuvarande regeringen.
            </seg>
            <seg n="91b306d4">
              Vi har på totalen en välskött kommunal sektor i Sverige. Många
              av oss, precis som jag, har erfarenhet från den kommunala politiken
              och känner till arbetet att sköta en kommun. Det är inte lätt
              alla gånger. Men det är också väldigt värdefullt att kunna kombinera
              de olika rollerna. Det är en helt annan konkretionsgrad i Örnsköldsviks
              kommunfullmäktige än det är i denna kammare.
            </seg>
            <seg n="648f8e30">
              Det är självklart mycket som skiljer skötseln av en kommun som
              Bjurholm i Västerbotten, som är Sveriges minsta, och Helsingfors.
              Men det finns också mycket som förenar. I Sverige har vi en tydlig
              ansvarsfördelning mellan stat, kommun och landsting. Vi ska värna
              det kommunala självstyret.
            </seg>
            <seg n="5ed4ad03">
              Det kommunala självstyret innebär att vi har gjort en arbetsfördelning
              mellan oss. Många av de viktigaste besluten inom välfärdssektorn
              fattas på lokal nivå. Det ska värnas. Centerpartiet ser gärna
              att fler beslut decentraliseras till lägre nivåer i samhället.
              Ibland handlar det om att decentralisera till landets hundratusentals
              köksbord. Ibland handlar det som att decentralisera till kommunal
              eller regional nivå.
            </seg>
            <seg n="df30cd4d">
              I dagens betänkande finns ett centralt stycke. Utskottet ser
              fram emot att regeringen i höst lägger fram en proposition om
              ett nytt system för den kommunala skatteutjämningen. Detta är
              en fråga som Centerpartiet har drivit länge. Vi har inte minst
              drivit den sedan utredningens förslag kom för mer än ett år sedan.
              Det var också en enig parlamentarisk utredning.
            </seg>
            <seg n="a829306c">
              Exakt vad propositionen ska innehålla får regeringen återkomma
              om. Centerpartiets utgångspunkt är och har hela tiden varit att
              utredningens förslag ska genomföras i sin helhet. Det är bra att
              vi får till en bred uppgörelse i finansutskottet, vilket det ser
              ut att kunna bli. Vi från Centerpartiets sida hoppas också att
              denna breda enighet består när det är dags för propositionen.
            </seg>
            <seg n="92dab903">
              Jämfört med det nuvarande systemet kommer vissa att tappa i intäkter
              och vissa att få nya intäkter. Huvudargumentet från Centerpartiets
              sida är och har hela tiden varit att vi måste ha ett system som
              är modernt och som inte bygger på direkta felaktigheter. Det blir
              inte minst tydligt med de exempel som har nämnts i debatten om
              barnomsorgen där vissa kommuner inte får ersättning för ett helt
              barn och andra får ersättning för mer än ett barn.
            </seg>
            <seg n="f7296597">
              Den finansiella krisen har slagit hårt mot kommunerna och landstingen.
              Det kan vi alla vara överens om. Europarådet har också publicerat
              en rapport om hur finanskrisen 2008 påverkade kommunerna runt
              om i vår del av världen. Det står helt klart att vi har påverkats
              och att skatteintäkterna minskade. Där fanns regeringen och hade
              en aktiv politik och kunde bromsa en stor del av den intäktsminskningen.
              Vi kunde värna kärnan i välfärden.
            </seg>
            <seg n="ff4d9beb">
              Detta måste vi bära med oss. Vi ska också berömma det hårda arbete
              som har lagts ned i kommunfullmäktigeförsamlingarna runt om i
              landet. Finanskrisen visade också att vissa förändringar är nödvändiga
              för att kommuner långsiktigt ska kunna planera sina ekonomier.
              Skatteutjämningssystemen är ett steg på vägen. Ett annat tror
              jag är att förändra balanskravet för kommunerna.
            </seg>
            <seg n="05fa3a94">
              De senaste åren har varit turbulenta, precis som jag nämnde.
              Här är det viktigt att dra lärdomar inför att det finanspolitiska
              ramverket, inte minst på den kommunala nivån, ska förändras.
            </seg>
            <seg n="001163df">
              Balanskravet innebär att enskilda kommuner, landsting och regioner
              inte får besluta om en budget där kostnaderna överstiger intäkterna.
              Detta är ett minimikrav. I kommunallagen fastställs att en god
              ekonomisk hushållning ska råda i verksamheten. Enligt balanskravet
              är det överskottsmål som gäller för hela den offentliga sektorn.
              Det har spelat en viktig roll för Sveriges ekonomiska trovärdighet,
              inte minst i den turbulenta internationella situationen.
            </seg>
            <seg n="6fff87a7">
              Från Centerpartiets sida vill vi dock framhålla en förbättringspotential.
              Genom att göra balanskravet mer flexibelt ser vi en möjlighet
              att ge drivkrafter för ekonomiskt välskötta kommuner och landsting
              att spara pengar under högkonjunktur för att sedan i viss mån
              kunna använda dem för att balansera under lågkonjunktur.
            </seg>
            <seg n="20101042">
              Vi säger nej till de förslag som har lagts fram om en central
              stabiliseringsfond och tvångssparande för kommunerna, men vi säger
              ja till ett mer flexibelt balanskrav. Det ger förbättrade ekonomiska
              incitament, större handlingsutrymme och ökad legitimitet. Det
              är inte minst viktigt i linje med det kommunala självstyret.
            </seg>
            <seg n="5bdb9d2f">
              En sak som har diskuterats i denna debatt och som jag också vill
              säga några ord om är lagen om valfrihet och valfriheten i välfärdstjänsterna.
              Denna regering har sedan 2006 genomfört en rad förändringar för
              att förbättra tillgängligheten till svensk hälso- och sjukvård.
              Jag kan nämna till exempel vårdgarantin och kömiljarden.
            </seg>
            <seg n="7f044aad">
              Konkurrensverket har gjort en uppföljning av införandet av vårdvalssystemet
              i primärvården. Uppföljningen visar att antalet vårdmottagningar
              i primärvården har ökat med nästan 200, eller 19 procent, sedan
              vårdvalet infördes. Antalet vårdgivare har ökat. Det framgår också
              att vårdmottagningarna har ökat sina öppettider. Tillgängligheten
              har blivit bättre.
            </seg>
            <seg n="f0ab1a70">
              Den ideologiska utgångspunkten för mig som centerpartist är att
              öka egenmakten för människor. Självbestämmandet för individen
              måste öka, och vi ska öka möjligheten för de boende i landets
              alla kommuner att själva få välja vårdgivare, inte minst på ålderns
              höst. Detta kan också öka företagandet och bidra till en bättre
              samhällsservice i landets alla delar.
            </seg>
            <seg n="d409f8f6">
              Centerpartiets och regeringens insatser inom äldreområdet syftar
              till att öka äldres självbestämmande inom en lång rad områden.
              Det viktigaste är det som jag nämnde, nämligen lagen om valfrihet,
              LOV. För att människor ska komma i åtnjutande av denna valfrihet
              krävs det i dagsläget att man bor i rätt kommun. Man måste bo
              i en kommun som har infört LOV. Centerpartiet anser att detta
              är ett beslut som bör decentraliseras till köksbord snarare än
              till kommunfullmäktigeförsamlingar. Vi tycker att människors valfrihet
              är viktigare än kommunpolitikers valfrihet.
            </seg>
            <seg n="661bd5c4">
              Regeringens valfrihetssatsningar innebär, som jag nämnde, möjligheter
              för ökat entreprenörskap inom äldreområdet. Det vill jag säga
              lite mer om. Sörgårdsidyllen finns i allra högsta grad. Den finns
              i Storuman där företagare i en mindre bybutik har kombinerat RUT-tjänster
              och LOV-tjänster för att skapa ett livskraftigt landsbygdsföretagande.
            </seg>
            <seg n="f4c323c1">
              På skolområdet finns sörgårdsidyllen där friskolan i Gottne bildades
              när kommunen lade ned den befintliga skolan och föräldrarna tog
              över.
            </seg>
            <seg n="e5056366">
              Möjligheten att decentralisera välfärdstjänster och möjligheten
              att själv stå som huvudman som företagare eller i kooperativ har
              inneburit en reell förbättring.
            </seg>
            <seg n="d3c082ab">
              De stora drakarna finns också där. Jag vet att det även i dessa
              stora organisationer finns sörgårdsidyller, men det är viktigt
              att se verkligheten som den är, och den är minst av allt svart
              eller vit.
            </seg>
            <seg n="94e43ef5">
              Den kommunala sektorn i Sverige står inför utmaningar. Men på
              det stora hela kan vi se att vi, trots en mycket turbulent situation
              som har pågått under många år och tyvärr visat få tecken på att
              bli mindre turbulent, har överskott i våra kommuner och landsting.
              Vi behöver inte ha samma diskussioner som man har runt om i Europa
              där det bara handlar om skattehöjningar och neddragningar. Det
              är någonting som vi kan vara mycket stolta över och fortsätta
              förvalta till det bästa.
            </seg>
          </u>
          <note type="speaker" n="d273cf81">
            Anf. 38 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-7" n="01fd63dd">
            <seg n="4611ba39">
              Herr talman! Jag fortsätter att försöka utforska Alliansens ställningstagande
              i fråga om utjämningssystemet.
            </seg>
            <seg n="d707b3c5">
              Jag vet att Centerpartiet gillar utjämningssystemet och att det
              ligger er varmt om hjärtat. Samtidigt är jag mycket förvånad över
              att vi har hört så lite från Centerpartiet på riksplanet om detta,
              ända fram till dess att Socialdemokraterna, Vänsterpartiet och
              Miljöpartiet lade fram ett förslag i finansutskottet om en skrivning
              om detta. Det kunde ha kommit från allianssidan. Man kunde ha
              nämnt utjämningssystemet och behovet av en proposition om detta.
              Men så skedde inte.
            </seg>
            <seg n="8a92e016">
              När Centerpartiet nu går ut brett i landet och beskriver hur
              man har varit pådrivande i denna fråga undrar jag: Varför har
              Centerpartiet inte sett till att denna proposition har kommit
              tidigare? Vilka frågetecken finns? Det är ändå ett kollektivt
              regeringsbeslut som gäller. Vad ser Centerpartiet som problem?
              Finns det några problem i propositionen när det gäller förslaget
              till utjämningssystem? Jag får inga vettiga svar från vare sig
              Folkpartiet eller Moderaterna om vad de i sak ser frågetecken
              kring. Är det sant att det är Moderaterna som stoppar detta medan
              alla andra borgerliga partier vill ha ett utjämningssystem? Jag
              skulle vilja ha svar på dessa frågor. Jag hoppas att Emil Källström
              vill ge mig dessa svar.
            </seg>
          </u>
          <note type="speaker" n="ed597a82">
            Anf. 39 EMIL KÄLLSTRÖM (C) replik:
          </note>
          <u who="emil_kallstrom_e82f3a" xml:id="i-298678a66149ee07-1" n="c26246a1">
            <seg n="58198e06">
              Herr talman! Om Mats Pertoft har hört lite från Centerpartiet
              i fråga om den kommunala skatteutjämningen har det nog mer med
              vad han har läst och hört än vad Centerpartiet har sagt. Vi har
              tvärtom varit mycket tydliga och aktiva i denna fråga. Det gäller
              från vår partiordförande och ned på kommunal nivå. Det har handlat
              om uttalanden i medierna, debattartiklar och så vidare. Vi har
              gjort allt vi kan, och vi fortsätter att driva på fram till dess
              att en proposition om detta klubbas igenom i Sveriges riksdag.
            </seg>
            <seg n="fb92e8e4">
              Jag fick frågan om varför detta inte finns på plats. Jag och
              Mats Pertoft verkar dela en åsikt, och det är att Centerpartiet
              borde ha mer att säga till om i svensk politik. Hade Sverige letts
              av en centerpartistisk regering med 51 procents majoritet hade
              detta varit verklighet. Så är det.
            </seg>
            <seg n="295ccf11">
              Vi driver på, och vi har gjort det under lång till. Som jag konstaterade
              i mitt anförande är jag mycket nöjd och glad över att vi nu kan
              åstadkomma precis det som har varit Centerpartiets ingång hela
              tiden och att vi har en bred överenskommelse och att vi ser fram
              emot propositionen. Sedan får vi givetvis se vad som står i den.
              Vårt arbete är inte på något sätt avslutat på grund av denna överenskommelse
              i finansutskottet, utan det är, som jag sade, avslutat när propositionen
              föreligger och vi kan fatta beslut om den.
            </seg>
            <seg n="0a3a8cc8">
              Centerpartiet har i allra högsta grad varit drivande i fråga
              om detta, och det kommer vi att fortsätta vara.
            </seg>
            <seg n="ecd2150b">
              Jag tror att jag svarade på alla Mats Pertofts frågor.
            </seg>
          </u>
          <note type="speaker" n="d66b9a4a">
            Anf. 40 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-8" n="01fd63dd">
            <seg n="ba6a34c6">
              Herr talman! Jag tror också att Emil Källström svarade på alla
              mina frågor. Det var inte så många.
            </seg>
            <seg n="a5cd4554">
              En fråga saknar jag fortfarande svar på. Finns det några punkter
              i utredningen som Centern är kritisk till, eller köper man hela
              förslaget? Det var ändå en bred parlamentarisk enighet om förslaget.
              Vi från Miljöpartiet har ställt oss bakom hela förslaget. Vi godkänner
              förslaget som det är. Men jag undrar hur det är med Centerpartiet.
            </seg>
            <seg n="4ec255c0">
              Min andra fråga som jag vill avsluta med är: Vad ska kommunerna
              rätta sig efter? När ska detta börja gälla? Är det den 1 januari
              2013, eller är det den 1 januari 2014? Om detta beslutas i riksdagen
              under hösten är det ganska kort tid fram till den 1 januari 2013.
              Samtidigt finns det en hel del kommuner som fortfarande räknar
              med detta. Min fråga är alltså: Finns det saker som man borde
              ändra i förslaget, och när ska det hela träda i kraft?
            </seg>
          </u>
          <note type="speaker" n="0cce35ef">
            Anf. 41 EMIL KÄLLSTRÖM (C) replik:
          </note>
          <u who="emil_kallstrom_e82f3a" xml:id="i-298678a66149ee07-2" n="c26246a1">
            <seg n="5cd07f38">
              Herr talman! Som jag sagt har Centerpartiets ingång hela tiden
              varit att vårda den överenskommelse och den kompromiss som utredningen
              är och då i all enighet mellan alla där ingående partier.
            </seg>
            <seg n="8169662e">
              Man ska absolut ha respekt för att det är ett komplext system.
              Det finns utmaningar och det finns svårigheter, något som några
              allianskolleger nämnt och som absolut inte bara ska viftas bort.
            </seg>
            <seg n="7067ca39">
              Jag kan konstatera att man i utredningen med alla partier som
              deltagit i debatten kom överens och gjorde en kompromiss. Den
              tycker jag och Centerpartiet att man ska vårda i så stor utsträckning
              som möjligt.
            </seg>
            <seg n="ac1c184c">
              När det gäller införandet har det funnits en liten oklarhet i
              debatten. Oavsett vad man tycker har ministern, Peter Norman,
              sagt att vi inte kommer att hinna med ett införande i januari
              2013. Det kan man, som sagt, ha olika åsikter om. Men det är beskedet,
              så någon oklarhet i det avseendet borde inte finnas. Vad man ska
              räkna med i 2013 års budget är precis som Örnsköldsviks kommun
              i går gjorde att dagens spelregler kommer att gälla även år 2013.
            </seg>
          </u>
          <note type="speaker" n="e3fb138a">
            Anf. 42 ANDERS SELLSTRÖM (KD):
          </note>
          <u who="anders_sellstrom_c28c99" xml:id="i-44cde7adf83d9804-0" n="32e33da0" next="i-547b0d44a829363f-0">
            <seg n="0d192fbe">
              Herr talman! Utvecklingen inom den kommunala sektorn är vad vi
              nu debatterar, vilket väl inte undgått någon vid det här laget.
              Det är vår välfärdsmotor, som jag gång efter annan sagt, och ett
              långtgående kommunalt självstyre som vi talar om. Hela tiden när
              vi diskuterar de här frågorna måste vi ha det i minnet.
            </seg>
          </u>
          <note n="391a0b81">
            Inledningsvis yrkar jag bifall till utskottets förslag i betänkandet.
          </note>
          <u who="anders_sellstrom_c28c99" xml:id="i-547b0d44a829363f-0" n="32e33da0" prev="i-44cde7adf83d9804-0">
            <seg n="2d1a760e">
              Jag tycker att det ser bra ut när det gäller ekonomin i den kommunala
              sektorn. Utvecklingen 2012 ser riktigt bra ut, och det ser hyfsat
              bra ut för åren 2013 och 2014. Men när man prognostiserar längre
              fram ser man att resultaten avtar allteftersom.
            </seg>
            <seg n="0a630a75">
              År 2012, i år, får man som det nu ser ut en ganska rejäl injektion
              i och med återbäringen av Afapremierna på 10 miljarder kronor.
              I så fall blir resultatet 20 miljarder kronor för sektorn.
            </seg>
            <seg n="b6f77f8b">
              Det finns två anledningar till att man får igen pengar på avtalsgruppförsäkringen.
              Dels har man varit ganska duktig på att få finansiell avkastning.
              Dels är det resultatet av den reformerade sjukförsäkringen som
              nu ger pengar tillbaka till kommuner och landsting att användas
              i den välfärdsmotor som vi talar om. Det är oerhört viktigt att
              man får ett grepp om saker och ting och kan sätta in rehabiliteringsåtgärder.
              Också det ger mer pengar i välfärdsmotorn pengar som kan användas
              till att utveckla välfärden. Det är jag väldigt glad över.
            </seg>
            <seg n="0322b40b">
              År 2011 ökade antalet arbetade timmar inom sektorn. Det gjorde
              även det reala skatteunderlaget. Åren 2012 och 2013 får vi en
              effekt via att pensionerna växer till. Även det ger bra resultat
              ekonomiskt i kommunerna och landstingen.
            </seg>
            <seg n="ac78f112">
              Trots det finns det en hel del skillnader mellan kommuner och
              mellan landsting. En väsentlig förklaring till det är att det
              är en hel del utflyttning från vissa kommuner, vilket i sin tur
              ganska starkt påverkar skatteunderlaget. Vi har också olika sätt
              att styra via det kommunala självstyret. Det är klart att även
              det har en tendens att påverka utfall och ekonomiska situationer
              där så gäller.
            </seg>
            <seg n="cdb45663">
              Skatteutjämningen har vi diskuterat en hel del. Det är en självklarhet,
              tycker vi kristdemokrater som hade ordförandeposten i utredningen.
              För en gångs skull lyckades ordföranden samla alla partier att
              tycka likadant i frågan. Ett enigt förslag kunde levereras. Men
              man kan ju alltid fundera på varför inte vissa olika tankebanor
              dök upp i Skatteutjämningsutredningen när det här låg på bordet
              så att man kunde bli överens om ett genomförande ganska omgående.
            </seg>
            <seg n="6e31c994">
              Dock vet vi att det finns både vinnare och förlorare när förändringar
              och justeringar genomförs i ett sådant här system. Jag står på
              förlorarsidan. Trots det är jag beredd rätt ska vara rätt att
              genomföra ett system som kompenserar och också minimerar skillnader
              utifrån de olika strukturella situationerna i vårt land.
            </seg>
            <seg n="1d2f5dd0">
              Jag kommer från Umeå kommun. Vi förlorar 63 miljoner kronor om
              det här genomförs. Västerbottens landsting förlorar 320 miljoner
              kronor .
            </seg>
            <seg n="3f230515">
              Mats Pertoft, Miljöpartiet, har i replikskiften här ställt frågor
              och får gärna ta replik också på mig; det gör inget. Har Mats
              Pertoft talat med Robert Winroth, miljöpartist och kollega till
              Mats Pertoft, om situationen för Västerbottens läns landsting?
              Robert Winroth driver landstinget tillsammans med Socialdemokraterna
              och förlorar 320 miljoner kronor på det här. Frågan är om det
              då är så lätt att gå med på sådana här saker och känna: Jippii!
              Det här är jättebra.
            </seg>
            <seg n="06a5f527">
              Dock anser jag att rätt ska vara rätt. Jag tycker att detta är
              jobbigt. Samtidigt tycker jag att vi ska driva på för att så snart
              som möjligt få igenom detta trots att jag, som sagt, står på förlorarsidan
              i denna del.
            </seg>
            <seg n="6a72e6c2">
              Vi vet att det här inte kommer att kunna vara genomfört 2013.
              Vi hoppas dock kunna sikta in oss på år 2014 i dessa delar.
            </seg>
            <seg n="7bd2b14f">
              Jag ska göra några nedslag innan jag går in på statsbidragen
              som jag tycker att det är ganska intressant att fördjupa sig i.
            </seg>
            <seg n="2711d4dc">
              Man kan läsa i betänkandet att antalet anställda i kommuner och
              landsting och i den privata del som utför tjänster på kommuners
              och landstings uppdrag är nästan 1,2 miljoner. Det är en ökning
              av antalet människor som jobbar i denna välfärdsmotor sedan år
              2010 med 1 procent. Notera alltså att det är ett ökat antal anställda!
            </seg>
            <seg n="5346b735">
              Kömiljarden som även Källström från Centerpartiet var inne på
              gör att vi snabbare får tillgång till läkare. I dag får 93 procent
              av patienterna läkarbesök inom sju dagar. Denna effekt tror vi
              fortsatt gäller. Vi ska få det till att 100 procent ska kunna
              uppnå detta inom sjudagarsperioden.
            </seg>
            <seg n="d9f06820">
              Lagen om valfrihet har tidigare talare varit inne på. I dag är
              det 200 fler vårdcentraler. Öppettiderna ökar, och vårdgivarna
              blir bättre på att tillgodose patienternas behov.
            </seg>
            <seg n="737f47af">
              Vi ser den utveckling som regeringen är tydlig med en utveckling
              mot en mer kunskapsbaserad sjukvård genom att vi inför nationella
              riktlinjer i en del områden och genom införandet av öppna jämförelser.
              Detta sker i samarbete med Sveriges Kommuner och Landsting. Alla
              är på tå för att nå fram i de här frågorna. Det här är exempel
              på hur regeringen satsar pengar på området.
            </seg>
            <seg n="1761d7ff">
              Antalet patienter som avlidit inom 28 dagar efter sjukhusvårdad
              hjärtinfarkt har minskat, från 18,9 procent år 2000 till 13,2
              procent år 2010. Det är en bra välfärdsförbättring, och denna
              ska fortgå tack vare att vi fokuserar på de här bitarna.
            </seg>
            <seg n="2cb49a4e">
              Regeringen går också vidare med patientsäkerheten. Det satsas
              2 ½ miljard extra på att komma till rätta med infektioner, missbedömningar
              och otvättade händer hygienbitar inom sjukvården som orsakar ett
              antal återbesök och drar resurser från sjukvården. Om vi kunde
              få bukt med de delarna skulle vi kunna satsa resurserna på en
              hel del andra saker som skulle ge bättre sjukvård åt många.
            </seg>
            <seg n="b9c00770">
              Det har varit en diskussion om detta med värdesäkrade statsbidrag
              eller inte. Ulla Andersson har i sin motivreservation ganska ingående
              resonerat om det och vill ha värdesäkrade statsbidrag. Men hon
              fick inte igenom det tidigare när hon stödde socialdemokratiska
              regeringar.
            </seg>
            <seg n="11947769">
              Att vi ska värdesäkra statsbidragen är inget som direkt förordas.
              Jag har inte hört det från så många håll. Frågan drivs alltid
              i opposition, men i regeringsställning talar man inte om värdesäkrade
              statsbidrag eftersom man får en del bekymmer i och med det.
            </seg>
            <seg n="a87cd900">
              Nu är det Ulla Andersson som driver på om detta. Hon vill också
              ha en politik där man via statsbidrag går in och kan ansvara vid
              konjunktursvängningar. Men det är precis vad man redan gör.
            </seg>
            <seg n="82ddab48">
              Vi ska dock komma ihåg att statsbidragen utgör ungefär 20 procent
              av kommunernas intäkter. 80 procent är skatteintäkter. Här måste
              man se till vilken typ av politik som i övrigt förs för att stimulera
              till fler arbetade timmar, något som ger den bästa hävstångseffekten
              när det gäller kommunernas skatteintäkter och att kunna använda
              sig av de här delarna. Det är oerhört viktigt att vi kan använda
              dessa på rätt sätt.
            </seg>
            <seg n="141fa740">
              Jag skulle vilja ta ett exempel på detta med statsbidrag. Gävle
              kommun, som Ulla Andersson kommer från och som nu styrs av socialdemokrater,
              vänsterpartister och miljöpartister, gjorde år 2011 en vinst på
              258 miljoner kronor.
            </seg>
            <seg n="45363183">
              Skulle statsbidragen utökas i lika stor omfattning för att klara
              den vinstmarginalen skulle 35 miljarder behöva läggas på de generella
              statsbidragen! 35 miljarder innebär en 40-procentig ökning av
              de generella statsbidragen detta för att motsvara bara vinsten
              i Gävle kommun 2011.
            </seg>
            <seg n="b1c109a1">
              Varför använder Ulla Andersson inte de pengar som genereras i
              Gävle kommun till den välfärd som man säger inte fungerar, något
              som man så gärna skyller på regeringen? I Gävle kommun skriver
              nu tidningar till och med om att förskolan får öka antalet barn.
              Personalen skriver brev till politikerna och säger: Nu får det
              vara nog!
            </seg>
            <seg n="9478bea7">
              Ulla Andersson, den vinst ni gör i Gävle kommun motsvarar, som
              sagt, 35 miljarder kronor i ökade statsbidrag. Det går inte att
              skylla på statsbidragen när man inte ens kan sköta välfärden i
              den egna kommunen! Det är vad jag slutligen vill säga.
            </seg>
          </u>
          <note type="speaker" n="d5b4cc9c">
            Anf. 43 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-9" n="01fd63dd">
            <seg n="c26a33a5">
              Herr talman! Anders Sellström apostroferade mig, och då måste
              jag ta upp den kastade handsken. Jag är fullt medveten om att
              Robert Winroth i Västerbottens landsting har problem med när det
              nya systemet införs. Vi har pratats vid i den frågan, och han
              har inte ifrågasatt det nya systemet. Han har frågat mig när det
              kommer, för det är bra att veta när man räknar budgeten om man
              blir av med alla dessa pengar.
            </seg>
            <seg n="75064dd0">
              Den frågan har regeringen faktiskt inte gett besked om ordentligt.
              Nu fick jag besked från Centern att det inte kommer ett beslut
              2013. Så tydligt har mig veterligen ingen sagt det tidigare. Det
              är intressant. Jag undrar vem som bestämmer är det Centern eller
              är det Peter Norman?
            </seg>
            <seg n="52b89906">
              Ni är ju fyra partier i alliansregeringen. Om jag förstår det
              rätt vill faktiskt tre av dessa partier att propositionen ska
              läggas fram och är ganska överens om systemet och förslaget. Varför
              har den inte lagts fram om det är så? Tre slår väl fyra, eller
              är det Moderaterna som bestämmer allting i alliansregeringen?
              Har de blockerat det här?
            </seg>
            <seg n="bc45ee24">
              Jag håller helt med Anders Sellström om att rätt ska vara rätt.
              Oberoende av om ens egen kommun, ens egen riksdagsvalkrets eller
              ens eget landsting förlorar eller vinner på systemet handlar det
              om att vi ska ha ett kommunalt utjämningssystem som är rättvist
              och som bygger på fasta parametrar och på ett rättvisesystem som
              alla kan godkänna.
            </seg>
            <seg n="5db1a1d3">
              Jag har inte fått höra någonting om varför det dröjer. Vad är
              det för fel? Vad är det man undersöker i Regeringskansliet? Vad
              är anledningen till att man inte lägger fram den här propositionen?
              Man hänvisar till några diffusa synpunkter, och man kan inte säga
              vad de handlar om. När det gäller tillväxten tycker jag att Statskontoret
              svarade väldigt bra, och Peter Norman har till och med hänvisat
              till Statskontoret, visserligen med fel citat, men ändå. Vad är
              det som gäller?
            </seg>
          </u>
          <note type="speaker" n="53ff04c0">
            Anf. 44 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-751dd886d8e3344c-0" n="32e33da0">
            <seg n="c52aa19f">
              Herr talman! Det som gäller är ganska självklart den skrivning
              som vi enades om och som Socialdemokraterna var inne på var den
              skrivning som de lade från början, men det var det inte. Vi visste
              i finansutskottet att det är en omöjlighet att detta kan träda
              i kraft 2013. Det har nu också signalerats från regeringshåll.
              Tidigast 2014 kan vi komma i gång med det här systemet, och det
              är ganska självklart. Jag har inte uppfattat det på något annat
              sätt. Sedan finns det en del som tror saker och har förhoppningar
              om det ena eller det andra, men det är en annan femma.
            </seg>
            <seg n="106f4f69">
              När det gäller Robert Winroth har jag läst tidningarna där han
              uttalar sig om de här sakerna, och det stämmer inte riktigt överens
              med din bild av det hela. Du säger att du har pratat med honom,
              men han bromsar med klackarna i backen för att inte behöva vara
              med om att det här införs. Det är väl det här som är bekymret.
              Många kommuner förlorar på det, och då måste man ta det lite lugnt
              och prata igenom det mer med varandra och ge det lite tid. Det
              är väl det som har skett även på regeringssidan. Vissa frågor
              måste ta lite mer tid.
            </seg>
            <seg n="dfc42ee1">
              Det kommer att genomföras, men i vilken form vet vi fortfarande
              inte när propositionen läggs fram. Men jag hoppas att vi kan få
              igenom så mycket som möjligt. Sedan kan det komma en del till
              som man kan titta på, och det är den här tillväxtdelen. Jag har
              sagt: Kör igenom det här förslaget som vi har, och så kan vi väl
              kika på detta med tillväxtdelen och komplettera längre fram.
            </seg>
            <seg n="b8d4d13b">
              Det är många som ska pratas vid. Sedan får vi se vilken proposition
              som läggs fram nu i höst, och så får vi diskutera det i kammaren.
              Men signalen är tydlig det blir tidigast 2014.
            </seg>
          </u>
          <note type="speaker" n="d1efe053">
            Anf. 45 MATS PERTOFT (MP) replik:
          </note>
          <u who="mats_pertoft_b36794" xml:id="i-2d6f8624eaf5e3e3-10" n="01fd63dd">
            <seg n="25d98481">
              Herr talman! Om det vore så väl att signalerna hade varit tydliga
              hade jag inte haft några frågor. Problemet är att signalerna inte
              har varit tydliga. De har tvärtom varit väldigt otydliga. Själv
              har jag diskuterat frågan med Peter Norman ett antal gånger, och
              jag har ställt frågor också. Han har aldrig gett ett tydligt besked
              om när det skulle införas.
            </seg>
            <seg n="4acededa">
              Det är just detta som är problemet. Det hade varit helt okej
              om man från början hade sagt: Nej, vi klarar det inte enligt den
              tidtabell som kommittén föreslog. Jag har respekt för att saker
              och ting tar tid och att man vill ha en dialog. Men att man inte
              ger besked, inte säger ett ord och duckar i frågan om när det
              ska införas respekterar jag inte, för då ger man inte kommuner
              och landsting vettiga ekonomiska förutsättningar. Det är väl ingen
              tillfällighet att man från många kommuner när jag ringde runt
              i går inför den här debatten svarade att de fortfarande inte har
              fått något tydligt besked.
            </seg>
            <seg n="e5cee599">
              Jag är tacksam om Anders Sellström skulle vilja ha vänligheten
              att upplysa regeringen om att deras budskap inte gått hem så att
              alla Sveriges kommuner och landsting kan få veta att det är 2014
              som gäller. Det tror jag vore en stor nyhet.
            </seg>
            <seg n="3108f955">
              Sedan är frågan fortfarande: Vad är det som är fel med förslaget?
              Där har jag inte hört något. När det gäller att man måste prata
              med varandra har man haft mer än ett halvår på sig sedan kommittén
              lade fram sitt förslag. Man hade också hela tiden att arbeta medan
              kommittén höll på med sitt arbete, för jag utgår från att ledamöterna
              liksom Miljöpartiets ledamot kommunicerade med sitt parti.
            </seg>
            <seg n="b8993a6a">
              Kan Anders Sellström ta med sig signalen till regeringen att
              man ska gå ut brett och säga till kommuner och landsting att man
              inte klarade det utan måste skjuta allting till den 1 januari
              2014? Då tror jag att många kommuner vore glada och tacksamma.
            </seg>
          </u>
          <note type="speaker" n="9d2b032a">
            Anf. 46 ANDERS SELLSTRÖM (KD) replik:
          </note>
          <u who="anders_sellstrom_c28c99" xml:id="i-751dd886d8e3344c-1" n="32e33da0">
            <seg n="77e30b32">
              Herr talman! Inget gäller ju förrän det gäller. Så är det med
              allt vi beslutar här. Beslut fattas i riksdagen och beslut fattas
              av regeringen. Först då gäller besluten. Budgetpropositionen som
              läggs fram i september i höst gäller inte förrän den är klubbad
              i riksdagen i slutet på december. Då först vet man vad som gäller
              för år 2013.
            </seg>
            <seg n="c72eb3bc">
              Det är samma sak med det här. Inget gäller förrän det börjar
              gälla. Signalen har varit tydlig. Det är sällan som det så här
              tidigt kommer signaler om vad som ska gälla nästa år eller för
              flera år framåt vad beträffar just inkomst- och kostnadsutjämningssystemet.
              Det kommer inte att gälla från den 1 januari 2013. Det är en bra
              signal. Det debatteras mycket i budgetfrågor, men man kan inte
              driva en kommun eller ett landsting utifrån vad man tror, utan
              det är det som ligger som gäller, och behöver saker förändras
              får man ta ställning till det då.
            </seg>
            <seg n="9474fab1">
              Man kan inte bedriva en ekonomi på annat sätt än så. Det tycker
              jag att vi kan vara överens om, Mats Pertoft, eller hur?
            </seg>
          </u>
          <note type="speaker" n="cb3b75a1">
            Anf. 47 JÖRGEN HELLMAN (S):
          </note>
          <u who="jorgen_hellman_79e54b" xml:id="i-792eb932e50eeff3-1" n="0451cdfd">
            <seg n="30d53147">
              Herr talman! Jag fick förtroendet att sitta i den omdebatterade
              utredningen om den kommunala utjämningen. Vi hade en noggrann
              genomgång av systemet, och alla partier kompromissade, som många
              av talarna har tagit upp. Det här eniga förslaget lämnades över
              till regeringen, och det har inte hänt något sedan dess.
            </seg>
            <seg n="4c9c65af">
              När vi pratade med våra kolleger på SKL sade de att regeringen
              har grävt ned förslagen. Frågor i kammaren gav svaren att det
              nog inte kommer någonting. Nu kom det någonting i alla fall från
              Centern och Kristdemokraterna om att man inte kan verkställa förslaget
              förrän 2014.
            </seg>
            <seg n="d18dbd33">
              I de här överenskommelserna som vi gjorde partierna emellan sades
              det att det var viktigt att snabbt få det nya systemet på plats.
              Jag ska ge några skäl till varför. Det finns naturligtvis möjlighet
              för oss att fatta beslut så att det kan genomföras från den 1
              januari 2013. Varenda ekvation finns här. Varenda faktor finns
              här. Det är bara att verkställa förslaget som vi alla har varit
              överens om, men det finns saker som gör att man inte vill.
            </seg>
            <seg n="f2224321">
              Man kan fundera på: Vad är det då för saker som gör att man inte
              vill? Det är många misstolkningar i debatten. Ofta hör man i debatten
              att Helsingfors förlorar på detta. I Helsingforss läns kommuner
              är det sant när det gäller inkomstutjämningen. Där betalar man
              130 kronor per invånare i inkomstutjämningen, men man får 14 gånger
              mer i kostnadsutjämningen. Man får 1 821 kronor per invånare.
              Summerar man det betalar Helsingforssregionen i inkomstutjämning
              272 miljoner till systemet, men man får 3,8 miljarder. Med diverse
              regleringsposter vinner Helsingforssregionen 4 ½ miljard. Det
              är inte så att Helsingforsskommunerna betalar till andra kommuner,
              utan det är snarare tvärtom.
            </seg>
            <seg n="8cfe8564">
              När det gäller inkomstutjämningen hör man mycket i debatten om
              att den är tillväxthämmande. Det tittade vi på, och vi konstaterade
              att det som skapar tillväxt är utbildningspolitik, näringspolitik,
              infrastrukturpolitik och bostadspolitik. Det har ingenting att
              göra med hur man fördelar de kommunala inkomsterna.
            </seg>
            <seg n="371dec79">
              Sedan tittade vi på tillväxten på bruttonationalproduktstillväxten
              och på den regionala tillväxten, brp. Vi konstaterade då att Gällivare
              och Kiruna hade dubbelt så hög tillväxt som Helsingfors och Göteborg.
              Men ekonomisk aktivitet och hög inkomst per invånare går inte
              hand i hand. Lönesumman skiljer sig också mellan dag- och nattbefolkningen.
              Ett exempel är att stark skattekraft ofta bara beskriver en god
              boendemiljö. Tillväxten i Malmöområdet skapas mest i Malmö. Vellinge,
              som har en trevlig boendemiljö, har däremot en hög skattekraft.
              Men tillväxten skapas i Malmö.
            </seg>
            <seg n="63e00078">
              När det gäller kostnadsutjämningen finns det några modeller som
              verkligen behöver ändras beroende på att samhället har ändrats.
              När det gäller IFO-modellen, kan vi singla slant och få krona
              eller klave vinnare eller förlorare för dagens modell har en sämre
              förklaringsgrad än 50 procent. Det är vinnare eller förlorare;
              det är bättre att singla slant och få krona eller klave.
            </seg>
            <seg n="f2d59e57">
              Utredningens förslag förklarar kostnadsskillnaderna kommunerna
              emellan till 70 procent. Det är kanske inte heller till fyllest,
              men det är mycket bättre än krona-eller-klave-principen. Därför
              är det viktigt att verkställa detta system. Det här är inte rättvist,
              och det görs inte efter de principer som alla partier har varit
              överens om med likvärdiga förutsättningar.
            </seg>
            <seg n="8429fb01">
              Det andra exempel jag vill ta upp är det som Pia Nilsson beskrev.
              Det handlar om kommunerna Berg och Sollentuna. Man har lika hög
              inskrivningsgrad för barnen i Berg och i Sollentuna, men ändå
              får Sollentuna kommun 75 000 och Berg 46 000. När vi tittade på
              det i utredningen konstaterade vi att vissa kommuner är överkompenserade
              och gör miljonvinster på förskoleverksamheten. Vi kände i utredningen
              att detta inte är rimligt.
            </seg>
            <seg n="4713bc7e">
              Herr talman! Det är snart sommaruppehåll, men jag ser fram emot
              hösten, och jag nästan längtar efter att vi får behandla ärendet
              om kommunal skatteutjämning. Vi behöver verkligen förändra detta.
              Det är ett gammalt system som inte på något sätt avspeglar hur
              samhället ser ut i dag.
            </seg>
            <seg n="23fee2f3">
              Jag yrkar bifall till finansutskottets förslag. Jag vill gärna
              återge vad som står i vår betänkandetext så att det kommer med
              i protokollet: Regeringen ska återkomma till riksdagen under hösten
              2012 med proposition i frågan.
            </seg>
          </u>
          <note type="speaker" n="0f35b15b">
            Anf. 48 MONICA GREEN (S):
          </note>
          <u who="monica_green_fc276c" xml:id="i-4e387081517f30f8-0" n="e236f880">
            <seg n="1d10d200">
              Herr talman! Jag kan hänvisa till mycket av vad både Jörgen och
              Pia har sagt om kravet på att det måste till ett rättvist utjämningssystem
              för kommunerna. Det är nämligen av helt avgörande betydelse för
              att man ska kunna ha bra barnomsorg med kvalitet, kvalitet i skolan
              och bra fritidsverksamhet för våra barn i hela landet. Vi ska
              ha rättvisa förutsättningar för att kunna ge kommuninvånarna bra
              service. Våra äldre och gamla anhöriga ska bli väl omhändertagna
              i hela landet oavsett om man bor i en rik eller i en fattig kommun.
              Det är därför vi måste ha ett mycket mer rättvist system för utjämningen
              mellan kommunerna. Solidaritet, kan man kalla det.
            </seg>
            <seg n="470229bc">
              Som många redan har påpekat vilket inte hindrar att jag påpekar
              det igen är det över ett år sedan som en enig parlamentarisk utredning
              föreslog förändringar i både inkomst- och kostnadsutjämning. Denna
              eniga utredning föreslog att detta skulle gälla från den 1 januari
              2013.
            </seg>
            <seg n="6974de46">
              Men sedan händer ingenting och ingenting och ingenting. Påtryckningar
              på Peter Norman och påtryckningar från S, V och MP i utskottet
              och frågor till regeringen på olika sätt har inte hjälpt. Vi gissar
              att Moderaterna har bromsat detta bara för att de håller sina
              rika kommuner om ryggen. Det har säkert inte varit roligt att
              vara vare sig centerpartist eller kristdemokrat och känna folk
              ute i kommunerna som känner sig orättvist behandlade och förfördelade.
            </seg>
            <seg n="a4207613">
              Men så i förra veckan gick plötsligt majoriteten i finansutskottet
              med på våra skrivningar om att regeringen skall återkomma med
              förslag före 2013 års budget. Kommuner i mitt hemlän Skaraborg,
              såsom Gullspång, Töreboda, Karlsborg, Vara, Essunga och Tidaholm,
              förväntar sig nu att riksdagen lever upp till detta beslut. Och
              vi från Socialdemokraterna förväntar oss att regeringen följer
              det som riksdagen nu beslutar om, nämligen att den ska återkomma
              före årsskiftet.
            </seg>
          </u>
          <note type="speaker" n="4e0505fa">
            Anf. 49 LEIF JAKOBSSON (S):
          </note>
          <u who="leif_jakobsson_c7aa69" xml:id="i-b1639b2397bd0225-0" n="9630de7b">
            <seg n="de6cbcdb">
              Herr talman! Jag tänker också beröra skatteutjämningen, men huvudsakligen
              i en annan aspekt som utredningen också hade att hantera, nämligen
              den om våra gränsskatteavtal och vad de betyder för de kommuner
              som har många medborgare som pendlar över gränserna.
            </seg>
            <seg n="82307011">
              Jag är först och främst glad att finansutskottet nu har enats
              om en proposition. Som ledamot vet jag vilket arbete vi gjorde
              för att komma förbi en massa gamla hangups och försöka komma så
              långt som möjligt och så nära sanningen man kan komma. Därför
              togs också forskningen till vara på ett aktivt sätt i utredningen.
              Vi lyckades komma till ett antal slutsatser som man skulle vilja
              fick lite mer genomslag också i de kommunala och regionala debatterna,
              för detta är nya kunskaper.
            </seg>
            <seg n="a98ef89f">
              Det första är det ganska självklara, att kommunal självstyrelse
              kräver utjämning och att det behövs ett system för detta. Det
              andra handlar om var tillväxten skapas. Det är det som är det
              intressanta resonemanget och det som bland andra Jörgen Hellman
              var inne på. Jag förutsätter att vi får en proposition som följer
              utredningen med tanke på det massiva remisstöd som finns.
            </seg>
            <seg n="4b17a64a">
              Utredningen fick också till sig frågan om gränskommunerna. Utgångspunkten
              är att det, framför allt där Sverige gränsar till andra nordiska
              länder på olika håll, pågår ett aktivt arbete för att få en regionförstoring.
              Syftet är att öka tillväxten och arbetsmarknaden och få det som
              följer med detta: en bättre arbetsmarknad och bättre löneförhållanden.
              Det är alltså en vinnvinn-situation, som man på regionalt håll
              jobbar mycket med. De nuvarande skatteavtalen och effekterna av
              dem är tyvärr en hämsko när det gäller att satsa helhjärtat på
              detta.
            </seg>
            <seg n="e4332593">
              De flesta av oss tycker ändå att välfärden betalas där man bor,
              och då borde också skatteintäkterna komma dit. Utredningen konstaterar
              att vi får ut ungefär 89 kronor per hundralapp oavsett vilken
              typ av skatteavtal vi har, till exempel de gränsgångaravtal som
              vi har med Norge eller de särskilda skatteavtal som vi har med
              Danmark. Det är naturligtvis inte hållbart i längden.
            </seg>
            <seg n="992c409b">
              Därutöver har vi en ordning som innebär att de pengar som i alla
              fall kommer dessa 89 kronor går rakt in i skatteutjämningssystemet.
              Man kan säga: Då berörs ju inte gränskommunerna, utan alla landets
              kommuner får stå för den förlust på några miljarder som det faktiskt
              handlar om! Delvis är det så. Men vårt eget utjämningssystem förstärker
              tyvärr effekten. Det har mycket att göra med barnomsorgsaspekten,
              som har diskuterats, och även med andra aspekter. Skatteutjämningssystemet
              gör att man tittar på kommunerna med många pendlare till andra
              länder och säger: Här är det inte många som jobbar. De som jobbar
              i det andra landet taxeras som nolltaxerare. Eftersom systemet
              och barnomsorgsersättningen bygger på försörjningsgraden innebär
              det att kommuner som Strömstad, Vellinge och andra får betydligt
              mindre utjämning för barnbidrag. Däremot får de lite mer för socialbidrag.
            </seg>
            <seg n="ebb613e3">
              En del av detta kommer det förslag som utredningen har lagt fram
              att lösa. Det är också därför som det är mycket bråttom att det
              kommer på plats. Men detta är inte en långsiktig lösning. Det
              rimliga måste vara att skatteintäkterna går direkt till en kommun.
              Det förutsätter att vi får ett skatteavtal där vi kan växla inkomstuppgifter
              på individnivå, vilket vi inte gör i dag med våra nordiska grannländer.
              Däremot gör vi det med till exempel USA, vilket borde borga för
              att det skulle vara möjligt att göra detsamma med Danmark.
            </seg>
            <seg n="b206633b">
              Att kommittén kunde göra en sådan noggrann genomgång berodde
              på att det av forskarskäl fanns danska inkomstuppgifter för ett
              enda år som vi fick tillgång till. Det var året 2007. Sedan dess
              kan vi inte placera inkomsterna i respektive kommun.
            </seg>
            <seg n="dc1c7415">
              Följden av bristen på dessa inkomstuppgifter är också att det
              blir en väldigt snedvriden debatt. För några veckor sedan var
              Malmö i fokus för att väldigt många varken hade jobb eller var
              registrerade för inkomster någonstans. Det beror delvis på att
              väldigt många jobbar i Köpenhamn, och i svensk statistik har de
              varken en inkomst eller något annat och betraktas som helt utanför
              samhället. Det blir en mycket felaktig diskussion när man pratar
              om sysselsättningsgrader och annat i de här gränskommunerna.
            </seg>
            <seg n="f2a527a5">
              För det första måste det förslag som Skatteutjämningskommittén
              har lagt fram införas så fort som möjligt. Det lindrar effekterna
              för gränskommunerna.
            </seg>
            <seg n="dcd44500">
              För det andra måste det tas fram inkomststatistik på individnivå
              och skatteavtal som gör att man skattar huvuddelen av sina inkomster
              i den kommun där man bor oavsett på vilken sida av en landgräns
              den ligger.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="23baa81c">
            13 § Utvärdering av statens upplåning och skuldförvaltning 20072011
          </note>
          <note n="a2280a47">
            Föredrogs
          </note>
          <note type="speaker" n="97537458">
            Anf. 50 STAFFAN ANGER (M):
          </note>
          <u who="staffan_anger_429afa" xml:id="i-bb2b7d424a02c2ef-0" n="73e3fe19">
            <seg n="f52c4289">
              Herr talman! Den här kommentaren gäller en utvärdering av statens
              upplåning och skuldförvaltning mellan 2007 och 2011. Det var verkligen
              en turbulent period. Vårt intryck är emellertid att den statliga
              upplåningen och förvaltningen av statsskulden fungerat väl trots
              de oroliga ekonomiska tiderna.
            </seg>
            <seg n="a6783e15">
              Statens finanser gick från ett överskott i början av perioden
              till ett underskott på grund av finanskrisen i mitten av perioden,
              och sedan blev det ett överskott igen 2011 på närmare 70 miljarder
              kronor.
            </seg>
            <seg n="6e0cab4b">
              Riksgäldens verksamhet under utvärderingsperioden har varit bra.
              Verksamheten har följt utvecklingen för statsskuldsförvaltningen
              och legat i linje med målet för statsskuldsförvaltningen. Man
              byggde bland annat en lyckosam valutaposition under 2009, och
              den avslutades 2011. Det gav ett fantastiskt resultat på hela
              8 miljarder för Sverige. Det är verkligen imponerande. Vi lyfter
              på hatten för Riksgälden.
            </seg>
            <seg n="fb547274">
              Generellt kan vi säga att regeringens riktlinjer bidragit till
              en lägre upplåningskostnad samtidigt som riskerna varit väl avvägda.
              Det är alltså mer än godkänt för alliansregeringen.
            </seg>
            <seg n="aac1c363">
              I slutet av 2011 uppgick statsskulden till 1 108 miljarder kronor.
              Det är en minskning med 60 miljarder sedan 2007. Räknat i procent
              av bnp är Sverige nu nere på 32 procent. Högst var statsskulden
              i Sverige under 90-talskrisen. År 1994 var statsskulden uppe på
              hela 78 procent av bnp. Detta ska jämföras med de 27 länderna
              i Europa som år 2011 hade en statsskuld på hela 80 procent, och
              den har ökat sedan dess. Det är inte att undra på att det är oroligt
              i Europa. Redan 2010 hade till exempel Grekland en statsskuld
              på 140 procent av bnp.
            </seg>
            <seg n="157de99a">
              Vi kan konstatera att vi har haft en bra situation på skuldområdet
              under de här fem åren. Det är bara att gratulera alliansregeringen.
              Den har skött det här utmärkt. Jag yrkar bifall till förslaget
              i finansutskottets betänkande FiU30.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="30092972">
            14 § Bank-, försäkrings- och kreditupplysningsfrågor
          </note>
          <note n="a2280a47">
            Föredrogs
          </note>
          <note type="speaker" n="54818863">
            Anf. 51 BO BERNHARDSSON (S):
          </note>
          <u who="bo_bernhardsson_12449e" xml:id="i-b97015a4f921775c-0" n="426de492">
            <seg n="594bcb4a">
              Herr talman! Ämnet är alltså bank- och försäkringsfrågor. Det
              är ingen överdrift att påstå att bank- och finansmarknadsfrågor
              befinner sig i den europeiska krisens centrum på olika sätt. Det
              gäller både när man ska förklara orsakerna till att krisen har
              uppstått och när man ska diskutera lösningar. Jag tänker emellertid
              inte ägna så mycket tid åt det europeiska perspektivet i dag,
              men vi kan konstatera att det pågår ett omfattande arbete för
              att skärpa tillsynen, reglera bankerna och finansmarknaden bättre
              och öka kapitalkraven.
            </seg>
            <seg n="698dd707">
              Just nu pågår det också en mycket viktig diskussion om hur man
              ska hantera banker som hamnar i insolvens och som riskerar att
              gå under. Där är vår position att i ett sådant läge handlar det
              inte bara om att pytsa in pengar i banksystemen utan om att staten
              i det fallet ska ta över både ansvar och ägande där det är nödvändigt
              för att lotsa bankerna och banksystemet ur krisen. När bankkrisen
              i början av 90-talet var över, tillväxten hade återvänt och ekonomin
              hade kommit i gång kunde vi konstatera att det var en sådan hållning
              som gjorde att kostnaden för medborgarna faktiskt var noll eller
              väldigt nära noll. Det är viktigt att säga det eftersom den diskussionen
              pågår.
            </seg>
            <seg n="fd355090">
              Det här betänkandet har inte någon stor bäring på de övergripande
              frågorna. Det finns delvis en rätt stor bäring på det i just bankdelningsdiskussionen,
              men i övrigt är det andra och mindre frågor som diskuteras. Därför
              tänker jag hålla mig kort i dag och ber att få återkomma till
              de andra frågorna som mer rör banksystemet i stort och den europeiska
              krisen.
            </seg>
            <seg n="d028b764">
              Vi har en reservation, nr 4, som jag yrkar bifall till. Den rör
              försäkringsbolagens premiesättning och i vilken mån enstaka betalningsanmärkningar
              ska kunna få återverkningar på hur man sätter priset på försäkringar.
              Vi vill att detta ska ses över. Det är ett återkommande krav.
              Vi ställde det även förra året, och vi vidhåller det. Jag yrkar
              alltså bifall till den reservationen.
            </seg>
            <seg n="b036aae1">
              Sedan finns det också en reservation nr 1 som handlar om sparbankerna
              och egenkapitalbevis. Jag tänker inte yrka bifall till den i dag.
              Regeringen hänvisar till att det pågår ett analysarbete och att
              det är mycket komplext. Man kan säga att vi också har ett analysarbete
              när det gäller att följa detta eftersom det drar ut på tiden.
              Det är lite av långbänk över det hela. Vi tycker att man skulle
              kunna komma fram till ett resultat snart, men vi avvaktar även
              den här gången. Vi får se hur det blir nästa gång.
            </seg>
          </u>
          <note type="speaker" n="e91e92a1">
            Anf. 52 VALTER MUTT (MP):
          </note>
          <u who="valter_mutt_7861ee" xml:id="i-3824004acbfbe775-0" n="9ab1747d">
            <seg n="b6cf4ca6">
              Herr talman! Jag vill börja med att läsa upp något en amerikansk
              politiker formulerade härförleden:
            </seg>
            <seg n="08ba4d1d">
              Jag vill se till att amerikanska skattebetalare aldrig mer ska
              behöva betala 700 miljarder dollar, eller ännu mer, för räddningspaket
              till finansindustrin. Om de stora Wall Street-bankerna vill ägna
              sig åt högriskaffärer är det helt okej, men det finns ingen anledning
              att de ska göra detta med statligt garanterade insättningar. Det
              är hög tid att sätta stopp för offentligt finansierade Wall Street-excesser.
              Inget finansföretag bör vara så stort att dess konkurs hotar att
              föröda vår ekonomi och förstöra miljontals amerikanska jobb. Det
              här landet skulle må avsevärt bättre om vi begränsade dessa finansiella
              institutioners verksamhet.
            </seg>
            <seg n="9ebe14fc">
              Orden härrör från John McCain, senator för republikanerna och
              partiets presidentkandidat 2008, som tillsammans med den demokratiska
              senatorn Maria Cantwell har motionerat om ett återinförande av
              centrala delar av den lagstiftning som tidigare upprätthöll en
              tydlig boskillnad mellan traditionell bankverksamhet och det slags
              affärer som investmentbanker fokuserar på om man så vill en boskillnad
              mellan att å ena sidan tjäna det breda allmänintresset av in-
              och utlåning till hushåll och företag samt välfungerande betalningssystem
              och å andra sidan verksamhet inriktad på högriskaffärer mellan
              resursstarka särintressen.
            </seg>
            <seg n="3d9affe9">
              Som en följd av börskraschen 1929 stiftade den amerikanska kongressen
              en lag, efter upphovsmännen kallad Glass-Steagall Act, som just
              upprättade en tydlig boskillnad mellan traditionella affärsbanker
              och investmentbanker. Många bedömare menar att lagens avskaffande
              1999 lade grunden till dagens finanskris.
            </seg>
            <seg n="b0b2738e">
              Herr talman! På denna sida Atlanten har den brittiske finansministern
              George Osborne, som tillhör Anders Borgs brittiska systerparti,
              lovat att införa lagstiftning som ålägger bankerna att mycket
              tydligare än i dag hålla isär traditionell bankverksamhet från
              övrig verksamhet. Frankrikes nye socialistiske president valdes
              på ett sextiopunktsprogram där en av punkterna, nr 7, handlar
              om att tvinga bankerna att skilja på investerande och spekulerande
              verksamhet.
            </seg>
            <seg n="f4f9ca4a">
              Idén vinner alltså såväl geografisk som partipolitisk spridning
              och har djupa rötter ända ned till Aristoteles åtskillnad mellan
              ekonomi och kremastik, mellan långsiktigt värdeskapande i hela
              folkets tjänst och spekulation vars vinster tillfaller ett fåtal.
              Det är på tiden, herr talman, att vi nu också i Sverige på ett
              kvalificerat sätt tar oss an denna problematik. Miljöpartiet uppmanar
              därför regeringen att tillsätta en utredning med uppdraget att
              föreslå ny lagstiftning för den svenska banksektorn med syftet
              att juridiskt tydligt separera affärsbanker från investmentbanker
              samt begränsa den statliga bankgarantin till de förstnämnda.
            </seg>
            <seg n="0ff32b95">
              Den svenska finanssektorns balansomslutning är 4,5 gånger större
              än Sveriges bnp, och att landets skattebetalare ytterst ska gå
              i borgen för de enorma förluster som en bankkrasch skulle kunna
              medföra ter sig orimligt. Ett sådant vittfamnande borgensåtagande
              innebär i praktiken en kraftig subvention av storbankernas upplåningskostnader.
              Finansinspektionens generaldirektör Martin Andersson har uppskattat
              det sammanlagda värdet av bankgarantin för våra fyra storbanker
              till 2530 miljarder kronor per år under finanskrisen.
            </seg>
            <seg n="2c8ecdab">
              Denna statliga jättesubvention av banksektorn stimulerar bankerna
              att ta höga risker och får kapital att röra sig mot värdepappershandel
              i stället för att investeras i den reala ekonomin. Ändå är det
              givetvis ute i den reala verkliga ekonomin vår framtid formas.
              Det är där massiva klimatinvesteringar i förnybar energi och hållbara
              transportsystem nu måste till, och det är ute i verkligheten som
              slitna miljonprogramsområden och nedgångna skolor måste rustas
              upp och orimligt låga lönelägen i kvinnodominerade yrken äntligen
              justeras upp.
            </seg>
            <seg n="3614e52c">
              Herr talman! För att få råd med den sortens omfattande investeringar
              i social rättvisa och en övergång till långsiktigt hållbara energi-
              och transportsystem tror jag att det också vore en god idé att
              utreda hur en grön investeringsbank skulle kunna etableras i Sverige.
              Jag har därför tillsammans med Annika Lillemets, Jan Lindholm
              och Magnus Ehrencrona lagt fram en enskild motion om detta.
            </seg>
            <seg n="4c8fadcf">
              I Storbritannien sjösätts i år en Green Investment Bank, och
              i Tyskland har den statliga banken Kreditanstalt für Wiederaufbau
              spelat en betydande roll för den snabba utbyggnaden av vindkraft
              och solenergi genom att bland annat tillhandahålla förmånliga
              lågräntelån som inte minst kommit innovativa och alltmer samverkande
              kommunala energibolag till del. Den nya rödgröna regeringen i
              Frankrike förbereder inrättandet av en offentlig investeringsbank
              med det uttalade syftet att kapitalförsörja små och medelstora
              företag samt underlätta en ekologisk omställning av den franska
              industrin.
            </seg>
          </u>
          <note n="9649a92e">
            Herr talman! Jag vill avslutningsvis yrka bifall till reservation
            2.
          </note>
          <note type="speaker" n="2de2f46e">
            Anf. 53 DAVID LÅNG (SD):
          </note>
          <u who="david_lang_e2a9da" xml:id="i-5ee393b52c17b894-0" n="bd1d25a0">
            <seg n="56479f52">
              Herr talman! I detta betänkande, som behandlar allmänna motioner
              om bank-, försäkrings- och kreditupplysningsfrågor, behandlas
              bland annat tre motioner som handlar om att införa fri flytträtt
              för försäkringssparande. I den motion jag själv har varit med
              om att författa finns ett yrkande om att införa friare möjligheter
              att flytta pensionsförsäkringar.
            </seg>
            <seg n="caa15f6d">
              Av betänkandet framgår att utskottet har behandlat liknande yrkanden
              tidigare, senast för två år sedan. Den gången valde utskottet
              att avslå yrkandena med motiveringen att det pågår ett arbete
              i Regeringskansliet med att se över möjligheten till obligatorisk
              flytträtt för pensionssparande. I det betänkande vi nu debatterar
              avstyrks samma yrkanden i dag, två år senare. Det görs med hänvisning
              till en utredning Livförsäkringsutredningen, vill jag minnas att
              den heter som har i uppdrag att analysera och lämna förslag kring
              frågor om flytträtt för försäkringssparande med mera.
            </seg>
            <seg n="cc335ca7">
              Utredningen ska tydligen lämna sitt betänkande i september i
              år. Det verkar vara samma utredning vi kunde läsa om i svensk
              finanspress redan för ungefär ett och ett halvt år sedan. Då stod
              det att utredningen skulle vara klar i mars i år. Jag utgår ifrån
              att det är samma utredning och att den har fått flyttas fram.
              Kanske ville man ha tid över för att kunna hänvisa till den i
              detta betänkande vad vet jag?
            </seg>
            <seg n="93cecca7">
              Ska det pågå utredningar i denna fråga menar jag att de bör gå
              ut på att ta reda på hur den fria rätten ska införas, inte om
              den ska införas. Att införa flyttmöjligheter för försäkringar
              borde inte vara särskilt kontroversiellt egentligen. Det finns
              fri flytträtt i Norge sedan 1991, och syftet med att införa det
              även i Sverige är helt enkelt att försäkringstagarens intressen
              gynnas genom bland annat en ökad och förbättrad konkurrens och
              ett ökat förtroende från försäkringstagarna. Avtal som syftar
              till att binda upp försäkringstagaren i flera decennier syftar
              till att gynna försäkringsbolagen och även säljarna av försäkringarna.
              När försäkringsbolagen och säljarna tjänar mer är det försäkringstagarna
              som betalar mer.
            </seg>
            <seg n="c0418083">
              Med anledning av detta, herr talman, ber jag att få yrka bifall
              till reservation 3. För tids vinnande är detta mitt enda yrkande.
            </seg>
          </u>
          <note type="speaker" n="829905f5">
            Anf. 54 ULLA ANDERSSON (V):
          </note>
          <note n="64ec3c66">
            Herr talman! Jag yrkar bifall till reservation 2.
          </note>
          <u who="ulla_andersson_ab2816" xml:id="i-db4b1018a8c00ba3-0" n="639e258f">
            <seg n="816ab902">
              Lika lite som skattepengar ska gå till privata bolag i välfärden
              ska skattepengar gå till privat näringsverksamhet inom finanssektorn.
              Det måste vara något totalt systemfel när skattebetalarna ska
              garantera privat bankverksamhet.
            </seg>
            <seg n="273ab9fa">
              Om vi tittar hur det ser ut runt om i Europa och världen i dag
              kan vi se att finanskrisen har orsakat enorma problem i land efter
              land. Irland fick ett budgetunderskott på minus 30 procent, från
              att ha haft ett överskott, för att de gick in och garanterade
              sina banker. I dag ser vi hur Spanien har enormt stora problem
              och hur det bankpaket de har blivit lovade inte kommer att räcka.
              Vi ser problem i Portugal, och vi ser problem i Grekland. Grekland
              har självklart också andra problem, men 7 av 10 kronor som läggs
              in för att rädda landet går till banker.
            </seg>
            <seg n="167bf419">
              Det är en enorm kris vi står inför, och därför är förslaget om
              en bankdelningslag desto viktigare. Det är nu lagen borde införas;
              den borde redan ha varit införd.
            </seg>
            <seg n="f70c7d7e">
              Jag tycker att de partier som inte förordar en bankdelningslag
              borde förklara hur de anser att vi bör bemöta privata finansföretag.
              Är det meningen, tycker ni, att vi ska gå in med skattebetalarnas
              pengar och garantera privat finansverksamhet? Hur har ni tänkt
              lösa denna situation?
            </seg>
            <seg n="9b6092cf">
              Effekterna av finanskrisen 2008 är väldigt svåra att överskatta.
              Det rör sig om produktionsbortfall på tusentals biljoner dollar,
              massarbetslöshet, fattigdom och en valutaunion i gungning. Företrädare
              för den svenska banksektorn brukar hävda att den är väldigt stabil
              och välkapitaliserad, men det är en sanning med stor modifikation.
              Det var inte alls länge sedan både Swedbank och SEB var nära att
              gå omkull efter att under lång tid aggressivt ha jagat marknadsandelar
              i Baltikum. I denna jakt tog de enorma risker i sin kreditgivning,
              risker de kunde ta på grund av för låga kapitaltäckningskrav och
              dålig finanstillsyn och eftersom det finns en implicit garanti
              från staten att inte låta stora banker gå i konkurs.
            </seg>
            <seg n="fc386755">
              I de flesta länder, för att inte säga alla, finns det en implicit,
              indirekt garanti från statens sida: Man kommer inte att låta stora
              finansiella institut gå i konkurs. Denna försäkran är en förklaring
              till att vissa bolag kunnat växa sig så stora att de blivit för
              stora för att tillåtas gå omkull. Irland, Spanien, Portugal, Lettland
              och Island är några stater som drabbats väldigt hårt av den struktur
              som i dag råder, där stater garanterar så kallade systemviktiga
              bankers verksamhet. Det är lätt för bankerna att riskera skattebetalarnas
              pengar, och självklart är det mumma för finanskapitalet att veta
              att skattebetalarna bär förlusterna medan de själva tar vinsterna.
            </seg>
            <seg n="0ba07e21">
              Implicita eller uttalade statliga garantier innebär en kraftig
              subvention av storbankernas upplåningskostnader. Garantierna innebär
              också att det inte finns någon större anledning för storbankernas
              kreditgivare att ta reda på bankernas finansiella situation. Riksbanken
              har nyligen efter initiativ från Vänsterpartiet försökt uppskatta
              värdet på den svenska implicita garantin. Deras bedömning är att
              den i genomsnitt har uppgått till 30 miljarder kronor per år för
              de fyra storbankerna mellan åren 2002 och 2010. Det motsvarar
              drygt hälften av storbankernas sammanlagda vinster före skatt
              under samma tidsperiod. Motsvarande studier i andra länder har
              kommit fram till liknande resultat.
            </seg>
            <seg n="434cb4db">
              Vad gäller den så kallade stabilitetsfonden står banksektorn
              för finansieringen genom årliga avgifter. Skattebetalarna gick
              in med pengar innan. Regeringen har i olika sammanhang framfört
              åsikten att bankerna därigenom betalar för den subvention den
              implicita garantin innebär. Det vill jag påstå att de inte gör.
              För det första har de två sakerna egentligen ingenting med varandra
              att göra. För det andra betalar bankerna mycket högt räknat i
              genomsnitt 3 miljarder kronor per år till Stabilitetsfonden, vilket
              ska jämföras med den årliga subventionen, som uppgår till 30 miljarder
              kronor. De får alltså genom den statliga garantin intäkter som
              är tio gånger högre än vad de sedan betalar till fonden, som är
              väldigt liten och inte alls kommer att täcka deras förluster om
              de går omkull.
            </seg>
            <seg n="8092f69c">
              Problemet med dagens finansiella sektor och dess stora institut
              är inte bara att de är för stora att tillåtas gå i konkurs. De
              är också i princip för stora att rädda, i alla fall med mindre
              än massiva statliga kapitaltillskott och stora budgetunderskott
              som en direkt konsekvens. Det diskuteras hur stor de svenska finansinstitutens
              balansomslutning egentligen är, men man kan säga att finanssektorn
              totalt är ungefär sex gånger bnp och de fyra storbankerna ungefär
              fyra gånger bnp, vilket gör att vi ligger i ligans topp vad gäller
              storlek på finanssektorn. En så stor finanssektor, oavsett hur
              strikt reglerad den är, utgör en allvarlig risk för Sveriges makroekonomiska
              stabilitet.
            </seg>
            <seg n="caa03712">
              Det är därför vi vill se en bankdelningslag. Vi har nu drivit
              den här frågan väldigt länge och är glada att Miljöpartiet nu
              anslutit sig till den linjen. Förhoppningsvis kommer fler att
              inse det kloka i att stater inte ska gå in och garantera den privata
              finanssektorns aktiviteter.
            </seg>
            <seg n="0d6d832f">
              I Storbritannien tillsatte man en utredning mot bakgrund av finanskrisens
              effekter på det brittiska banksystemet. När den brittiska staten
              gav olika former av stöd till bankerna under finanskrisen visade
              det sig att det var mycket svårt att separera traditionell samhällsviktig
              verksamhet från investmentverksamhet. Det innebar att hela banker
              fick räddas, även de delar som inte ansågs samhällsviktiga, vilket
              blev mycket kostsamt. Bland annat mot denna bakgrund föreslår
              den brittiska utredningen ett slags separation av bankernas verksamhet
              i dels traditionell bankverksamhet, det vill säga vanlig in- och
              utlåning, sådant vi behöver till företag och hushåll, dels så
              kallad investmentverksamhet, den spekulativa verksamheten.
            </seg>
            <seg n="e0267e34">
              Utredningen har uppskattat att så mycket som fyra till fem sjättedelar
              av de brittiska bankernas sammanlagda balansomslutning härrör
              från det som definieras som investmentverksamhet, vilket motsvarar
              4050 biljoner kronor. Det finns ingen i dag som vet hur stor finansspekulationen
              är i Sverige. Riksbanken har på en fråga från oss svarat att de
              ska börja räkna på det, för de menar också att det är viktigt
              att veta hur stor andel av bankernas verksamhet som är finansiell
              spekulation, eftersom det påverkar den finansiella stabiliteten.
              Vi har säkert inte lika stor spekulation som de brittiska bankerna,
              men med en så stor banksektor som vi har den har vuxit väldigt
              kraftigt de senaste åren kan jag tänka mig att en väldigt stor
              andel är spekulativ verksamhet.
            </seg>
            <seg n="0a93b547">
              Som jag sagt, herr talman, innebär den implicita bankgarantin
              en kraftig subvention av storbankernas verksamhet. Garantin vore
              stötande även om bankerna enbart skulle ägna sig åt traditionell
              bankverksamhet i form av in- och utlåning till privatpersoner
              och mindre företag, men den är helt absurd när bankerna kan använda
              subventionen till att spekulera med egna pengar i olika finansiella
              instrument. Det är inte helt enkelt att förstå varför staten ska
              subventionera privata företags finansiella spekulation och sedan
              dessutom gå in och rädda företagen om de riskerar att gå i konkurs
              som ett resultat av denna spekulation. Det tycker jag att ni som
              inte vill se en bankdelningslag ska ta och förklara för mig hur
              ni har tänkt lösa. Varför ska staten och skattebetalarna rädda
              banker som spekulerar?
            </seg>
            <seg n="13c1029d">
              Johan Norberg sade i radioprogrammet OBS något väldigt bra som
              jag tidigare tagit upp i kammaren. Han sade att kapitalism utan
              konkurser är som kristendom utan helvete, och det är vad detta
              handlar om.
            </seg>
            <seg n="87e72c02">
              En lag om bankdelning bör införas för att också minska risken
              för intressekonflikter. Bankernas nuvarande affärsmodeller, där
              de dels placerar pengarna för kundernas räkning, dels handlar
              för egen räkning, kan leda till betydande intressekonflikter.
              Bankerna kan dra nytta av privatpersoners insättningar, som delvis
              är försäkrade genom den statliga insättningsgarantin, för att
              sedan ägna sig åt mycket stora och riskabla finansiella spekulationer.
              Det leder till betydande intressekonflikter och bidrar till att
              öka instabiliteten i det finansiella systemet. Mot bakgrund av
              detta tycker jag att Sverige skyndsamt borde tillsätta en parlamentarisk
              utredning i syfte att utarbeta ett lagförslag som separerar traditionell
              bankverksamhet från så kallad investmentverksamhet.
            </seg>
            <seg n="3f6fea51">
              Vänsterpartiet tycker också att det är väldigt viktigt med konkurrens
              inom banksektorn. Ökad konkurrens förbättrar möjligheterna för
              inte minst små företag och hushåll utanför de större städerna.
              De lokala sparbankerna utgör en viktig resurs för den regionala
              utvecklingen, men de missgynnas i dag i förhållande till de stora
              affärsbankerna, eftersom de stora affärsbankerna med den statliga
              garantin i ryggen lånar billigare på marknaden, vilket slår undan
              andra bankers möjligheter till konkurrens.
            </seg>
            <seg n="ebfa810a">
              Sparbankerna är en otroligt viktig resurs för den regionala utvecklingen.
              Deras förankring i lokalsamhället är unik och gör att de har goda
              kunskaper om det samhälle, de företag och de människor som finns
              och verkar där. Samtliga lokala sparbanker är lokaliserade utanför
              de större tätorterna. Bland annat beviljas lån till småföretag
              och privatpersoner som annars kanske inte skulle ha godkänts av
              främst affärsbankerna. Eftersom sparbankernas idé i grunden går
              ut på att verka lokalt har de en unik kundkännedom genom en nära
              relation till de lokala företagarna. Det är en oerhört viktig
              och basal kunskap för en bank som arbetar för lokalsamhällets
              bästa.
            </seg>
            <seg n="ae9534a4">
              Att sparbankerna inte har möjlighet att dela ut vinster till
              aktieägarna utan i stället måste fondera vinsterna innebär ju
              en ökad trygghet för bankkunderna och för samhället i stort. Delar
              av det fonderade överskottet får sedan enbart användas för samhällsnyttiga
              ändamål som utvecklar regionen och lokalsamhället i långsiktig
              och hållbar riktning. Sparbanken har också mycket bättre soliditet
              än vad affärsbankerna i stort har. Därför vill vi öka bankkonkurrensen
              genom fler lokala banker. Det är därför vi har motionerat i frågan.
            </seg>
            <seg n="59b67f77">
              Regeringen har efter otaliga initiativ från Vänsterpartiet tillsatt
              en utredning på Finansdepartementet för att se över frågan om
              egenkapitalbevis för sparbanksrörelsen. Utredarens resultat skulle
              ha presenterats förra våren och är alltså över ett år försenat.
              Det visar att intresset för frågan är lågt hos regeringen, vilket
              jag beklagar.
            </seg>
            <seg n="ec68c8ba">
              Egenkapitalbevis kan vara av avgörande betydelse för tillgången
              till kapital på landsbygden i framtiden. Egenkapitalbevis är redan
              infört i Norge, och har utfallit väl. Det är ett instrument som
              har viss likhet med aktier. Huvudprincipen är att egenkapitalbevisens
              kapitalandelar läggs under samma regelverk som institutionens
              övriga kapital så att utdelningar, gåvor till allmännyttiga ändamål
              och avsättningar till Sparbankens fond styrs av ett och samma
              regelverk. Skillnaden mot aktier ligger främst i äganderätten
              till bankens förmögenhet samt inflytande i bankens organ. Systemet
              med egenkapitalbevis kan vara värdefullt i såväl goda som dåliga
              tider. För att förebygga eller ta sig ur en kris kan ett kapitaltillskott
              via bevisen vara en avgörande faktor för att en sparbank ska överleva
              och fortsätta att vara en lokal utvecklingsmotor. I andra lägen
              kan bevisen bidra till en ökad kapitalmängd, vilket ger Sparbanken
              större möjligheter att öka krediterna för de lokala kundgrupperna,
              och därmed intäkterna.
            </seg>
            <seg n="2a7f98e8">
              Det verkar nästan finnas en majoritet i riksdagen för egenkapitalbevis.
              Socialdemokraterna har uttalat sig positivt. Centerpartiet är
              positivt. Vänsterpartiet har drivit frågan länge, och vi är glada
              för att fler och fler ansluter sig. Jag vet att flera moderater
              har uttalat sig positivt i frågan. Det kanske kan komma något
              ganska snart om vi tillsammans lägger ned lite krut i den här
              frågan och driver undan det motstånd som finns inom regeringen
              och i Finansdepartementet.
            </seg>
          </u>
          <note n="5aa76fa3">
            I detta anförande instämde Lena Olsson (V).
          </note>
          <note type="speaker" n="1a8a722a">
            Anf. 55 JÖRGEN ANDERSSON (M):
          </note>
          <note n="4b7abbf6">
            Herr talman! Jag börjar med att yrka bifall till utskottets förslag
            till beslut.
          </note>
          <u who="jorgen_andersson_f46852" xml:id="i-a48b4d4ac3052763-0" n="5c660d96">
            <seg n="c47004c1">
              Detta ärende är, som sagt, ett motionsbetänkande rörande bank-,
              försäkrings- och kreditupplysningsfrågor. I betänkandet behandlas
              27 motionsyrkanden inom detta område och det finns sex reservationer.
              Flertalet av dessa motioner är likalydande motioner som behandlades
              så sent som förra riksdagsåret. Det finns dessutom flera motioner
              som tar upp frågor som är föremål för utredningar som påbörjats
              före den allmänna motionsperioden. Icke desto mindre hade jag
              tänkt att kort säga några ord om några av dessa frågor som också
              berörts av föregående talare.
            </seg>
            <seg n="2db87102">
              När det gäller lokala sparbanker vill jag hålla med Ulla Andersson
              om vikten av fungerande konkurrens på den finansiella marknaden.
              Jag tycker att Ulla Andersson har en poäng i att sparbankerna
              kan utgöra en viktig del i detta. När det gäller egenkapitalbevis
              eller möjligheterna att ta in externt kapital, som motionen tar
              upp, vill jag inte föregripa den utredning som pågår. Jag tror
              inte heller att Ulla Andersson har förväntat sig bifall av motionen
              med anledning av detta. Däremot är vi många som beklagar att utredningen
              dragit ut på tiden. Det har funnits förväntningar om att denna
              utredning redan skulle ha presenterats. Så är inte fallet, och
              utredningens färdigställande har skjutits upp ännu en gång. Vi
              vet att detta är en komplex fråga och att införandet i befintlig
              lagstiftning vidare behöver utredas. Vi får väl ändå tro att det
              är positivt att det blir rätt från början och att det görs ett
              genomgripande och gediget arbete.
            </seg>
            <seg n="609178c7">
              Bankdelning är en fråga som åter rests i samband med det överdrivna
              risktagandet och de okritiskt likriktade massplaceringarna som
              blottats i samband med finanskrisen. Alltför tydligt har sårbarheten
              i de ekonomiska systemen uppenbarats. Till och med hela staters
              ekonomier har drabbats hårt på grund av bankernas agerande. Det
              kan därför tyckas logiskt med en delning av bankerna där endast
              den traditionella bankverksamheten är den som ska garanteras,
              och där investmentdelarna ska stå sin egen risk. Dessvärre är
              verkligheten inte lika enkel, och det är inte givet att detta
              är görligt, dels för att gränsdragningarna inte är självklara,
              dels för att det inte går att utesluta att även investmentdelarna
              kan komma att betecknas som systemviktiga.
            </seg>
            <seg n="7087e19d">
              Jag vill dock påminna om att vi från svensk sida har varit mycket
              tydliga med att skattebetalarnas risker ska minimeras och att
              skattebetalarna är de som ska lida minsta möjliga förluster. Som
              Bo Bernhardsson tidigare var inne på handlar det om ett övertagande
              av bankerna som vi förespråkar, där aktieägarna ska lida den största
              förlusten. Detta kan och bör leda till att de svenska bankerna
              tar ett större ansvar. Till detta kommer att ett omfattande regelverk
              har sjösatts och att mer är på gång. I Sverige har vi dessutom
              ambitionen att införa striktare kapitaltäckningskrav på våra svenska
              banker. Det torde också minska risktagandet.
            </seg>
            <seg n="94a15f11">
              Fri flytträtt för försäkringssparande borde vara en självklarhet
              och inte alls en komplicerad fråga, utifrån mitt sätt att se det.
              Alla borde enskilt och utifrån egen vilja själva besitta makten
              att bestämma över sitt eget sparande, allt annat kan tyckas obegripligt.
              Det är åtminstone en första reaktion från min sida. Det vore dock
              fel att föregripa den utredning som behandlar frågan. En presentation
              av utredningen beräknas till september detta år och har flyttats
              fram vid ett par tillfällen. Utredningen har pågått sedan före
              den allmänna motionsperioden.
            </seg>
            <seg n="14974277">
              Beträffande betalningsanmärkningar och försäkringar vet jag att
              försäkringsbolagen hävdat ett samband mellan hög riskbenägenhet
              och betalningsanmärkningar. Jag vet inte på vilken vetenskaplig
              grund man kan hävda dylikt, men å andra sidan kan jag inte på
              vetenskaplig grund hävda motsatsen heller. Däremot vill jag som
              enskild försäkringstagare ha möjlighet att välja bort försäkringsbolag
              som har denna policy. Jag vill gärna förutsätta att konkurrensen
              fungerar tillräckligt väl för att alla ska finna det bolag som
              passar dem bäst. Jag förutsätter också att Finansinspektionen
              tillämpar det regelverk som finns och att Konsumentverket bevakar
              bolagen och deras verksamhet.
            </seg>
            <seg n="3bffbf58">
              När det gäller fakturabetalning finns det enligt inkassolagen
              krav på att inkassobolagen ska ange en skälig betalningstid på
              sina krav. Detta står i motsats till vad som gäller mellan avtalsparter
              och fakturaköp i övrigt. Det råder en myt om att 30 dagars kredit
              är en rättighet, och vi tar det ibland för givet. Det finns dock
              inga krav på att sälja på kredit, och grundregeln, om inget annat
              avtalats, är att faktura ska regleras omgående. Däremot har en
              kutym vuxit fram om 30 dagars fakturakredit. Detta har också kommit
              att bli en viktig del av den kortfristiga finansieringen för företagen.
              Den kortfristiga finansieringen hos företagen är många gånger
              nödvändig för företagens fortlevnad. Detta förutsätter dock att
              det finns en fungerande kreditupplysningsfunktion.
            </seg>
            <seg n="70c6fa2d">
              Det är centralt att tilliten finns och att säljare känner sig
              trygga med att få betalt. Därför är det viktigt med snabba signaler
              om betalningssvårigheter för kunderna. Rubbas balansen i systemet
              riskeras förtroendet och kreditgivning kan komma att omöjliggöras,
              vilket skulle drabba både köparens och säljarens verksamheter.
            </seg>
            <seg n="657f4379">
              Existensen av det som brukar kallas bluffakturor, men som i själva
              verket borde betecknas som bedrägerier, upprör oss alla. Denna
              verksamhet är med få undantag kriminell verksamhet och måste beivras
              som kriminell verksamhet genom strafflagstiftningen om bedrägerier.
            </seg>
            <seg n="8673b8dc">
              Det polisiära arbetet bör intensifieras omkring detta. Jag välkomnar
              i det sammanhanget domen i det så kallade Helsingborgsmålet, vilken
              torde fungera som ett statuerande exempel.
            </seg>
            <seg n="eaeb1295">
              Herr talman! Vi står nu inför semestertider, och det är högsäsong
              för dessa kriminella bedrägeriverksamheter. Jag hoppas därför
              att alla företagare trots välförtjänt semester bibehåller uppmärksamheten
              på detta och tillämpar och tar stöd av det regelverk som finns.
            </seg>
            <seg n="c62645c0">
              Detta är ett gissel som måste få ett slut. Med samordnade polisiära
              insatser och med en informationsspridning om gällande regelverk
              vill jag gärna, trots allt, tro på en avkopplande semester och
              en glad sommar särskilt för alla företagare.
            </seg>
            <seg n="1cef5dee">
              Jag vill också ta tillfället i akt och önska alla andra en skön
              sommar och en avkopplande semester.
            </seg>
          </u>
          <note type="speaker" n="36444d17">
            Anf. 56 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-10" n="639e258f">
            <seg n="f841fdc3">
              Herr talman! Jag får önska trevlig sommar också till dig, Jörgen.
            </seg>
            <seg n="14c9e6d1">
              Jag vill ta upp två saker. Först och främst vill jag säga att
              jag är väldigt glad över att du så tydligt uttalar dig för egenkapitalbevis
              för sparbankerna. Jag tycker att det är mycket glädjande.
            </seg>
            <seg n="626107e4">
              Men min fråga till dig, eftersom du fortfarande vill invänta
              den utredning som är över ett år försenad, är: Hur långe till
              har du tålamod att vänta? Var går smärtgränsen? Hur länge ska
              man få hålla på att utreda en fråga som är mycket viktig för regional
              utveckling?
            </seg>
            <seg n="f1552392">
              Men framför allt vill jag hålla mig till frågan om bankdelning.
              Genom skattebetalarna subventioneras bankernas verksamhet med
              ungefär 30 miljarder kronor per år. Det har lett till att vi får
              alldeles för stora banker. Vi har bankoligopol i Sverige, det
              vill säga vi har gått längre än en monopolsituation. Den implicita
              garantin leder också till att konkurrensen snedvrids, det vill
              säga vi får väldigt få bankaktörer, eftersom det inte går att
              konkurrera med de stora jättarna, när de får rabatt på sina egna
              lån.
            </seg>
            <seg n="2ddb3a55">
              Så länge den implicita garantin finns kvar kommer bankerna gärna
              att fortsätta att ta stora risker, eftersom de spelar med någon
              annans pengar. De vet att det är skattebetalarna som bär förlusterna.
            </seg>
            <seg n="f748245c">
              Den diskussionen pågår i många länder. Vi har tidigare själva
              haft en lag som separerar olika former av bankverksamhet, in-
              och utlåning i en del och spekulation i en annan del. Det diskuterar
              man i Storbritannien, i USA och i väldigt många länder, eftersom
              det är ett ohållbart system.
            </seg>
            <seg n="be622b20">
              Min fråga till Jörgen och Moderaterna är: Hur vill ni komma ifrån
              detta? Eller tycker ni att det är rimligt att skattebetalarna
              ska garantera privat finansverksamhet? Hur har ni annars tänkt
              komma ifrån det? Det håller inte att säga att det är väldigt svårt
              att separera olika delar. På det sättet kommer det ju bara att
              fortsätta i oändlig tid. Så länge man har den här garantin kommer
              banker att tillåtas att vara för stora och tillåtas vara för stora
              att gå omkull.
            </seg>
          </u>
          <note type="speaker" n="7655ad6e">
            Anf. 57 JÖRGEN ANDERSSON (M) replik:
          </note>
          <u who="jorgen_andersson_f46852" xml:id="i-321a14450a51e74e-0" n="5c660d96">
            <seg n="869248cd">
              Herr talman! Ulla Andersson gör det väldigt enkelt för sig. Hon
              tror att bankverksamhet och den finansiella marknaden lätt kan
              flyttas bort utan att det påverkar någonting annat. Ulla Andersson
              gör det väldigt lätt för sig när hon tror att det finns några
              bankaktieägare långt borta någonstans som inte berörs det minsta
              av den ekonomiska verksamheten i övrigt i samhället.
            </seg>
            <seg n="188808fc">
              Sanningen är att bankverksamheten fyller en viktig funktion för
              det ekonomiska systemet i samhället. Det är helt nödvändigt att
              vi har en finansiell marknad för att kunna ha aktiviteter i det
              ekonomiska systemet så att vi kan upprätthålla den välfärd som
              vi har.
            </seg>
            <seg n="5620ec3a">
              Det är inte så enkelt som Ulla Andersson vill ge uttryck för.
            </seg>
            <seg n="e47d57d4">
              Dessutom: 80 procent av de aktieägare som Ulla Andersson pratar
              om som skyddas är faktiskt du och jag, Ulla, i form av vårt pensionssparande.
              Jag skulle vilja påstå att Ulla gör det lite enkelt för sig.
            </seg>
            <seg n="aa197f0e">
              Däremot vill jag ge dig rätt i det hänseendet att det är oerhört
              viktigt att upprätta en sund konkurrens på marknaden. Kan man
              få till en bättre konkurrenssituation, så att exempelvis de små
              sparbankerna tar en större del av kreditmarknaden, kommer systemviktigheten
              hos de stora bankerna inte att bli lika tydlig, och då kommer
              det inte heller att vara lika stort behov av att rädda dem.
            </seg>
            <seg n="7c5a1467">
              Det är ett komplext system som dessutom inte begränsar sig till
              vårt land utan är globalt, så jag tror inte att det är alldeles
              enkelt.
            </seg>
          </u>
          <note type="speaker" n="a2d9d5cb">
            Anf. 58 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-11" n="639e258f">
            <seg n="a0071d26">
              Herr talman! Vem har sagt att det skulle vara enkelt? Det är
              den stora frågan, i så fall. Jag har aldrig påstått det.
            </seg>
            <seg n="41fe197e">
              Däremot påstår jag att vi har ett ohållbart system som det är
              utformat i dag, och jag föreslår en lösning. Den är inte enkel,
              men det är absolut en bättre lösning än det system vi har i dag,
              där skattebetalare i land efter land, även i Sverige, garanterar
              bankernas finansverksamhet, vilket leder till att bankerna växer
              sig så otroligt stora att de inte kan tillåtas gå omkull. Då kan
              vi inte ens rädda dem, för det har vi inte råd med.
            </seg>
            <seg n="d3ed5272">
              Jörgen Andersson säger att det är viktigt med sund bankkonkurrens
              och att de systemviktiga bankerna inte skulle behöva vara lika
              systemviktiga. Men det går inte att konkurrera på lika villkor
              om några aktörer får 30 miljarder i rabatt och de andra inte får
              det. Det är ju det som systemet faktiskt innebär 30 miljarder!
            </seg>
            <seg n="c0dacefb">
              Jörgen påstår att all denna verksamhet tydligen skulle vara samhällsviktig.
              Det är klart att den inte är. I Storbritannien var fyra till fem
              sjättedelar ren spekulation, det vill säga en till två sjättedelar
              var samhällsnyttig bankverksamhet: in- och utlåning till hushåll
              och företag och närliggande verksamhet.
            </seg>
            <seg n="b277d19f">
              Jörgen Andersson har fortfarande inte svarat på vad som är alternativet.
              Han vill hålla fast vid ett system där skattebetalarna ska garantera
              de stora finansinstitutens verksamhet. De facto tjänar vissa aktieägare
              väldigt stora pengar på verksamheten men slipper bära förlusterna.
              Det är det som är den grundläggande frågan. Det brukar också Anders
              Borg hålla med om.
            </seg>
            <seg n="87e77ec1">
              Däremot har ni inga lösningar mer än att det ska fortsätta på
              samma sätt som i dag. Det tycker jag är ohållbart, och det tycker
              nog de allra flesta människor. Väldigt många blir förvånade när
              man talar om att skattebetalarna täcker bankernas förluster, vilket
              vi gör, när vi subventionerar med 30 miljarder per år.
            </seg>
          </u>
          <note type="speaker" n="99731d34">
            Anf. 59 JÖRGEN ANDERSSON (M) replik:
          </note>
          <u who="jorgen_andersson_f46852" xml:id="i-321a14450a51e74e-1" n="5c660d96">
            <seg n="b75968d5">
              Herr talman! Det är inte på något sätt så att jag säger emot
              Ulla i det hänseendet att det finns obalanser på den finansiella
              marknaden. Däremot säger jag att Ulla Andersson gör det väldigt
              enkelt för sig. Hon utgår från att hon har lösningen och att det
              är en lösning som kommer att fungera i verkligheten. Jag tror
              inte att det är så enkelt. Det var allt jag försökte säga.
            </seg>
            <seg n="c03cb13b">
              Låt mig också säga: Man har tillsatt en finanskriskommitté som
              ska utreda frågorna och se över hur det svenska regelverket kan
              formas för hanteringen av finansiella kriser. Dessutom har man
              när det gäller våra svenska banker inrättat en stabilitetsfond.
              Den är till för att balansera den implicita garantin. Man kompenserar
              genom avgifter till den fonden. Det finns ett uppdrag att undersöka
              vilka målnivåer man ska ha och på vilket sätt man ska kunna utforma
              en eventuell riskdifferentiering och hur avgifterna ska förhålla
              sig till det.
            </seg>
            <seg n="a6029860">
              Även om jag inser att det finns obalanser på finansmarknaden
              är det på något sätt lovligt byte i dag. Man får kritisera finansmarknaden
              precis hur mycket man vill utan att det ses som märkligt. Men
              vi ska ha med oss att det inte bara är en finansiell finansmarknadskris
              som vi har, utan det är faktiskt en kris för hela vår välfärd.
              Jag vill påstå att finansmarknaden fyller en oerhört viktig roll
              för att upprätthålla välfärden i vår del av världen.
            </seg>
          </u>
          <note type="speaker" n="ace512be">
            Anf. 60 VALTER MUTT (MP) replik:
          </note>
          <u who="valter_mutt_7861ee" xml:id="i-3824004acbfbe775-1" n="9ab1747d">
            <seg n="53ca4d4b">
              Herr talman! Också Carter Glass och Henry Steagall fick höra
              1933 då de lade fram sin motion i den amerikanska senaten att
              det inte går och att det är svårt att separera affärsbanker från
              investmentbanker. Men sedan skrev Franklin Roosevelt under lagen,
              och den trädde i kraft den 1 januari 1935. Den tjänade USA:s ekonomi
              och därmed indirekt stora delar av världens ekonomi väldigt väl
              ända fram till 1999, då den togs bort. Många ledande amerikanska
              ekonomer, också Nobelpristagare, menar att detta har varit en
              bidragande orsak, om än inte den enda, till den finanskris som
              vi i dag lever med.
            </seg>
            <seg n="dc5f6b70">
              Självfallet vet inte vare sig Jörgen Andersson eller jag själv
              om det går att separera. Visst är det svårt, men det är därför
              vi vill ha en utredning. Det förvånar mig att ni inte ens kan
              gå med på det.
            </seg>
          </u>
          <note type="speaker" n="434b4aa1">
            Anf. 61 JÖRGEN ANDERSSON (M) replik:
          </note>
          <u who="jorgen_andersson_f46852" xml:id="i-321a14450a51e74e-2" n="5c660d96">
            <seg n="555ea311">
              Herr talman! Jag motsätter mig egentligen inte det Valter anför
              här. Jag tror att jag redan i mitt anförande sade att det är alldeles
              uppenbart att man har byggt upp obalanser på den finansiella marknaden
              och att det finns en likformighet på marknaden som inte är sund.
              Detta drivs ju mycket av våra egna krav på en fungerande välfärd
              och av våra krav på avkastningar till våra egna pensioner. Det
              ger en del av det. Detta handlar om att förändra attityder i samhället,
              så det är inte alldeles enkelt.
            </seg>
            <seg n="076f27e3">
              Mycket har hänt sedan GlassSteagall Act 1933. Jag vill inte på
              något sätt avfärda tanken, men vi ska ändå vara medvetna om att
              globaliseringen har varit betydande sedan dess.
            </seg>
          </u>
          <note type="speaker" n="6b334cf0">
            Anf. 62 VALTER MUTT (MP) replik:
          </note>
          <u who="valter_mutt_7861ee" xml:id="i-3824004acbfbe775-2" n="9ab1747d">
            <seg n="ef94d046">
              Fru talman! Jag vet inte om jag riktigt fick svar på frågan.
              En grundlig utredning kunde ju ta debatten till en högre nivå.
              Då får vi veta om det är så som Jörgen Andersson befarar att det
              är näst intill omöjligt att få till den här bankdelningen eller
              separationen, eller om det går att hitta metoder för att få till
              stånd en sådan också under globaliserade förhållanden. Det är
              många som menar att en uppdaterad version av GlassSteagall Act
              är möjlig, däribland ledande republikaner. Det finns också många
              borgerliga politiker runt om i Europa som ser detta som möjligt.
            </seg>
            <seg n="41d5ede5">
              Det som förvånar mig är att vi inte åtminstone kan få till stånd
              en utredning och fortsätta diskussionen utifrån vad den kommer
              fram till.
            </seg>
          </u>
          <note type="speaker" n="f3bcebbb">
            Anf. 63 JÖRGEN ANDERSSON (M) replik:
          </note>
          <u who="jorgen_andersson_f46852" xml:id="i-321a14450a51e74e-3" n="5c660d96">
            <seg n="ce1b2452">
              Fru talman! Det finns anledning att låta de utredningar som redan
              finns och de regelverk som är tänkta att träda i kraft finna verkan
              innan vi går vidare med ytterligare utredningar. Risken man tar
              det är något som är ganska normalt i ett krisskeende är att den
              första delen handlar om ett förnekande, den andra delen om passivitet
              och den sista delen om en överkompensation. Tar man till alltför
              många åtgärder finns en risk för att man inte vet vilken av dem
              som hade effekt och inte, och det finns också en risk för att
              man överkompenserar.
            </seg>
            <seg n="a043d55c">
              Även om jag inte på något sätt vill avfärda de tankegångar Valter
              Mutt uttrycker tycker jag att det finns anledning att låta de
              åtgärder som redan är påbörjade vinna kraft.
            </seg>
          </u>
          <note type="speaker" n="c6f514fe">
            Anf. 64 CARL B HAMILTON (FP):
          </note>
          <u who="carl_b_hamilton_cb6e47" xml:id="i-3390d8375181570f-1" n="ec2a699a">
            <seg n="5e8332c8">
              Fru talman! Jag tänkte ta upp tre frågor som har berörts i betänkandet
              och av Ulla Andersson. Det gäller sparbankerna, flytträtten och
              kanske också bankdelningsfrågan.
            </seg>
            <seg n="813a5f3b">
              Jag har funderat över varför Vänsterpartiet är så engagerat för
              sparbanker. Det förefaller mig vara för att sparbanken inte har
              några privata ägare. Det är, för att travestera Johan Norberg
              igen, en kapitalism utan kapitalister som lockar och tjusar Vänsterpartiet.
            </seg>
            <seg n="befcf815">
              Egenkapitalbevis är också bra enligt Vänsterpartiet, kanske därför
              att innehavarna av sådana bevis alltid är små. De ska inte kunna
              bestämma; deras andel ska vara så liten att de inte kan uppnå
              majoritet i banken. Det får gärna vara externt kapital, men det
              får inte ha något inflytande.
            </seg>
            <seg n="f32cec11">
              Vem är det då som ska bestämma? Det är ju en ganska central fråga
              i det ekonomiska livet. Det tentativa svaret är väl: kommunalt
              utsedda församlingar. Den offentliga sektorn ska, direkt eller
              indirekt, utse dem som styr i bankerna. Då är nästa fråga: Är
              det verkligen bra? Jag tror inte alls det. Erfarenheten är att
              de ofta är svaga ägare till banker. Det är bättre med banker som
              har tydliga, starka ägare. Jag tror att det borgar för ett bättre
              bankväsen.
            </seg>
            <seg n="6a55f0e2">
              Jag tror att Ulla Andersson är ideologiskt bländad av detta att
              det inte är privata ägare. Då hamnar man dock i stället i en situation
              där det blir ganska svaga ägare.
            </seg>
            <seg n="0dfef67a">
              Nu ska jag förstås inte säga att alla sparbanker har svaga ägare
              och liksom haltar fram, men har sparbankernas ägarform visat sig
              överlägsen i Sverige och på annat håll? Nej, jag menar att den
              ägarsvaga bankkapitalismen erfarenhetsmässigt är den farligaste
              ur samhällets synpunkt.
            </seg>
            <seg n="9d4d1aa8">
              Låt oss se på den svenska 90-talskrisen. Då stod den ena sparbanken
              efter den andra på näsan. Det var även en och annan privatägd
              bank som gjorde det, men det var väldigt många sparbanker. Vem
              var det som tog väldigt stora risker i Lettland? Jo, det var Swedbank.
              Även i andra länder kan man se detta fenomen. Banker med svaga
              ägare av sparbankstyp, till exempel i Spanien, är roten till mycket
              av de problem som finns i banksektorn.
            </seg>
            <seg n="74d1a217">
              Det förefaller mig alltså som om sparbanker i Sverige och andra
              länder oftare är involverade i bankkollapser, oftare går bort
              sig i stort risktagande och oftare måste rekapitaliseras av skattebetalarna.
              Eftersom Ulla Andersson samtidigt är oerhört angelägen om att
              skattebetalarna inte ska behöva betala något tycker jag mig kunna
              se en stor motsättning mellan hennes förtjusning över sparbankerna
              och hennes omsorg om skattebetalarna.
            </seg>
            <seg n="dcaa2753">
              Det finns också andra icke-privata banker som det är problem
              med och som har olika typer av statsgarantier, men jag hoppar
              över de mellanformerna.
            </seg>
            <seg n="4580b605">
              Tanken att sparbankerna på något sätt skulle vara bättre och
              ha bättre kontroll över det lokala näringslivet och människorna
              där de känner sina pappenheimare och vet vad det är för personer
              som får låna tror jag är oriktig. Dessutom tycker jag att det
              är ett ganska obehagligt samhälle där man ska ha en väldigt stark
              social kontroll på folk för att veta om man ska låna till dem
              eller inte. Även de stora bankerna har ofta samma typ av filosofi
              när de agerar på små orter. Handelsbanken har sin så kallade kyrktornsprincip,
              som har funnits i åtminstone 40 år. Den får varje anställd höra
              från dag ett och hela resten av sitt arbetsliv i banken: Vi lånar
              bara ut till personer och företag som, bildligt talat, kan ses
              från det lokala kyrktornet. Det är alltså inte enbart sparbankerna
              som har idén att man ska premiera utlåning till dem som är närmast
              banken och som man sannolikt har någorlunda god kontroll på vad
              de är för företag och personer. Inte heller där kan jag se att
              sparbankerna har någon unik, bra modell, utan den finns även hos
              andra banker.
            </seg>
            <seg n="e43bd7e0">
              Idylliserar inte Vänsterpartiet ett svagt bankägande? Det är
              min fråga. Och idylliserar man därmed inte riskerna med att ha
              ett ganska svagt ägande?
            </seg>
            <seg n="c7e04836">
              Nu går jag över till frågan om flytträtten för försäkringssparande.
              Jag tycker att det är otroligt viktigt att flytträtten blir verklighet,
              trots de stora motkrafter som nu mobiliseras för att ingenting
              ska ändras och status quo ska bestå.
            </seg>
            <seg n="346e2db7">
              Parterna på arbetsmarknaden vill behålla status quo. Den egna
              makten över medlemmarnas och medlemsföretagens försäkringsplaceringar
              ska vara som den alltid har varit. Men medborgarna, ärade åhörare,
              är vuxna människor. De ska inte behöva underordna sig andra när
              det gäller deras egna pensionspengar och hur de är placerade.
              Vill medborgarna använda sina sparade pengar och sätta dem i parternas
              bolag och göra sina försäkringsplaceringar där ska de naturligtvis
              göra det självklart. Men den enskilde ska inte berövas rätten
              att själv bestämma över sina besparingars placering.
            </seg>
            <seg n="3f8bed48">
              Jag vet att parterna då säger: Utan parterna blir det förvaltare
              som tar ut högre avgifter. Ja, det är möjligt i vissa fall. Men
              det är faktiskt den enskildes egen sak att välja. Dessutom behöver
              det inte bli på det sättet i en ny konkurrenssituation, som naturligtvis
              skulle uppstå om man införde en flytträtt.
            </seg>
            <seg n="315b9e1f">
              Jag hoppas alltså att den nu sittande Livförsäkringsutredningen
              kommer med ett förslag. Framför allt hoppas jag att den inte faller
              undan för den mycket välutvecklade lobbyism som nu uppkommer för
              att behålla status quo vad beträffar försäkringssparande. Jag
              hoppas att vi faktiskt får en ökad frihet och en förändring framöver.
            </seg>
            <seg n="15883aff">
              Ulla Andersson var inne på det här med bankdelning och Vickersrapporten
              i Storbritannien och så vidare. Jag är lite förvånad över det
              här engagemanget. Vi har ju vad vi i detta sammanhang kan kalla
              den svenska modellen, som med en blandning av trial and error
              och tur och skicklighet utvecklades på 1990-talet. Staten tog
              över bankerna utan ersättning till aktieägarna. Man kan väl säga
              att staten socialiserade dem, rekonstruerade dem och sålde tillbaka
              dem till marknaden. Det har då blivit en lyckad affär i den meningen
              att skattebetalarna till slut inte har behövt ställa upp med pengar.
              Man har fått tillbaka pengarna.
            </seg>
            <seg n="a982d4eb">
              Jag tror att i Sveriges fall är det här med att dela upp bankerna
              i en investmentbankdel och en hushållsbankdel lite att ta till
              en för stark klubba. Jag tror inte att det behövs. För man ska
              veta att i Storbritannien och kanske också i USA i alla fall i
              Storbritannien är de här bankerna mycket större. Därmed är det
              mycket större risk för det finansiella systemet.
            </seg>
            <seg n="4681f64b">
              I Sverige har vi infört ett antal åtgärder som har samma effekt.
              Vi har förhandlat till oss rätten att ha högre kapitaltäckningskrav,
              väsentligt högre än i många andra länder. Och vi har de här avgifterna,
              som Jörgen Andersson tidigare har talat om, stabilitetsavgifterna,
              som ska säkra att pengarna finns och att inte skattebetalarnas
              pengar tas om banker behöver rekapitaliseras.
            </seg>
            <seg n="02f32dda">
              Det är också så att vi har en öppenhet för Finansinspektionen
              och för myndigheterna som är annorlunda än till exempel i Storbritannien.
            </seg>
            <seg n="7d145239">
              Men det finns också en annan skillnad. Vi är en liten, öppen
              ekonomi. Vad skulle det leda till om vi skulle införa det system
              som Ulla Andersson vill i Sverige, alltså den här bankdelningen,
              Vickersmodellen? Jag tror att det skulle leda till att den delen
              av banker flyttas utomlands, placeringar där regleringssystemen,
              insynen och kontrollen är svagare.
            </seg>
            <seg n="91d2b7d2">
              Det kanske räcker att man flyttar tvärs över Östersjön, och då
              har man ju inte löst problemet, tvärtom. Låt oss säga att det
              är svenska storbanker som placerar den här verksamheten tvärs
              över Östersjön eller någon annanstans. Då lägger de den där, men
              risken finns fortfarande kvar för den svenska verksamheten.
            </seg>
            <seg n="76a87a14">
              Jag tror att man drar sig undan den insyn och de kapitaltäckningskrav
              och stabilitetsavgifter som vi har. Man riskerar att göra det
              i alla fall.
            </seg>
            <seg n="c9ab4898">
              Sedan har jag tror att Ulla Andersson nämnde det bland annat
              finansministern öppnat för att man kan ha en något högre arbetsgivaravgift
              vad gäller tjänsteproduktionen i banker än vad man annars skulle
              ha för att ta tillbaka en del av den subvention av bankverksamhet
              som Ulla Andersson talade om.
            </seg>
          </u>
          <note type="speaker" n="ffa58e5e">
            Anf. 65 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-12" n="639e258f">
            <seg n="f11681ea">
              Fru talman! Jag satt och valde mellan mat och replik. Det blev
              replik, för det finns lite hull att ta av. Äta hinner jag väl.
            </seg>
            <seg n="cbbee8f2">
              Först skulle jag vilja säga till Carl B Hamilton: Du får nog
              ta och läsa på lite! Det finns forskning kring sparbankerna internationellt
              och hur de har påverkat ekonomier och om de har varit mer risktagande
              och orsakat stora kriser.
            </seg>
            <seg n="3f6dcd84">
              Man kan se i den forskningen att sparbankerna tar mindre risker
              och orsakar mindre kriser. Det tycker jag är entydigt om man ser
              sig omkring.
            </seg>
            <seg n="a802bc46">
              Det finns bra forskning vid Göteborgs handelshögskola som du
              kan ta del av.
            </seg>
            <seg n="c15ef291">
              Min vurm för sparbanker handlar om den samhällsnytta de har.
              De finns i hela landet, och de ser till att lokalsamhället ska
              överleva och utvecklas. De tar inte heller samma risker som de
              stora affärsbankerna. De har en bättre soliditet.
            </seg>
            <seg n="ec2e03ca">
              Under finanskrisen var jag mycket ute och besökte orter som drabbades
              väldigt hårt av stora företagsnedläggningar och stora varsel.
              Då kunde man se ett mönster.
            </seg>
            <seg n="151f309e">
              Överallt där sparbankerna fanns behöll man beslutandemakten på
              det lokala kontoret. Man drog inte in företagskrediter, utan man
              försökte hjälpa företagen så att de inte skulle tvingas lägga
              ned sin verksamhet eller sluta bedriva företagsverksamhet. Det
              tycker jag var ett mycket tydligt mönster.
            </seg>
            <seg n="4d24884a">
              Man har den här modellen i Norge, och det har lyckats mycket
              väl. Jag kan också rekommendera Carl B Hamilton att titta på Norges
              modell och hur de har genomfört det här, eftersom man har en väldigt
              god regional utveckling med hjälp av sparbankerna även där.
            </seg>
            <seg n="65135a8f">
              Jag tycker också att man behöver se över styrningen. Det ingår
              också i vår motion.
            </seg>
            <seg n="a0a35609">
              Jag hade tänkt ta upp en del av bankdelningen, men jag återkommer
              till det i nästa replik.
            </seg>
          </u>
          <note type="speaker" n="551851ec">
            Anf. 66 CARL B HAMILTON (FP) replik:
          </note>
          <u who="carl_b_hamilton_cb6e47" xml:id="i-3390d8375181570f-2" n="ec2a699a">
            <seg n="d4200df5">
              Fru talman! Jag tror säkert att Ulla Andersson har rätt i att
              om man går igenom och tittar på alla sparbanker och alla de här
              kontoren ser man säkert att de tar ganska måttliga risker. Men
              min poäng gällde väl erfarenheten från den svenska bankkrisen
              i början av 1990-talet, Swedbanks agerande i Lettland och i Ukraina
              och nu de spanska sparbankerna. Det gemensamma för dem är ju att
              de har ganska svaga ägare, och det finns en risk med att ha svagt
              ägande som många gånger karakteriserar sparbanker.
            </seg>
            <seg n="2f0524b8">
              Man kan ha svaga ägare, och de kan vara försiktiga. Jag tror
              att det är riktigt. Men det jag vill hävda är att när sparbankerna
              kommer upp i storlek och engagemang har det erfarenhetsmässigt
              visat sig att de också drar med sig hela banken in i svåra situationer
              som har skapat stora problem för övriga sparbanksrörelsen nota
              bene.
            </seg>
            <seg n="eb886e94">
              Jag tror säkert att man kan hitta motexempel på att små sparbanker
              i allmänhet är okej. Men när det gäller dem som har skapat stora
              kriser i Sverige är det faktiskt en väldig överrepresentation
              av sparbankerna.
            </seg>
          </u>
          <note type="speaker" n="c7d881ee">
            Anf. 67 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-13" n="639e258f">
            <seg n="f770ddec">
              Fru talman! När det gäller risker kan man titta på ägandet i
              de stora affärsbankerna. Man kan väl säga över lag att det är
              de stora affärsbankerna som har orsakat väldigt mycket i den finanskris
              vi nu går igenom. Det kan inte Carl B Hamilton förneka hur gärna
              han än vill.
            </seg>
            <seg n="55d13124">
              SEB är ju en av de banker som var nära att gå omkull och som
              på olika sätt har tagit väldigt stora risker. Det finns alltså
              mycket i affärsbankerna som vi behöver åtgärda.
            </seg>
            <seg n="fe8dd69f">
              Sedan säger Carl B Hamilton att det nog inte behövs någon bankdelningslag
              i Sverige, för vi är lite annorlunda än andra. Men vår banksektor
              som andel av bnp är ju lika stor som Storbritanniens.
            </seg>
            <seg n="6c171ecf">
              Vi har en enormt stor banksektor i förhållande till bnp. Det
              är en banksektor som tar enorma risker. Både Swedbank och SEB
              höll alldeles nyligen på att gå omkull. Vi har också tidigare
              haft banker som vi har tvingats gå in och rädda.
            </seg>
            <seg n="637847f6">
              Hela den här rabatten som finns bakom affärsbankerna, som motsvarar
              30 miljarder kronor per år, kan ju inte sättas i förhållande till
              Stabilitetsfonden. Och även om den gör det, Carl B Hamilton, är
              det en stor skillnad på att få en rabatt på 30 miljarder kronor
              och att sedan betala in 3 miljarder kronor till en stabilitetsfond,
              som i sin tur är alldeles för liten för att rädda bankerna och
              som också i sin tur egentligen innebär en falsk trygghet, menar
              jag.
            </seg>
            <seg n="17a546d2">
              Förutom att vi har en väldigt stor finanssektor som vi är medvetna
              om har vi också en stor skuggbanksektor. Vi har därför en väldigt
              utsatt situation. Vi har låtit vår banksektor växa väldigt mycket.
              Den implicita garantin är en stor bidragande orsak till det, och
              det är den jag vill komma åt. Jag tycker inte att det är ett rimligt
              system att skattebetalarna ska stå för förlusterna och bankägarna
              sedan bära hem vinsterna.
            </seg>
            <seg n="929abc02">
              Carl B Hamilton har själv inte presenterat en enda lösning hittills
              som på något vis skulle leda den här frågan framåt. Carl B Hamilton
              upp till bevis! Vad vill Folkpartiet mer än att stå och recensera
              Vänsterpartiet? Det är ni som sitter i regeringsställning, men
              det är vi som lägger fram förslagen.
            </seg>
          </u>
          <note type="speaker" n="3cd674c5">
            Anf. 68 CARL B HAMILTON (FP) replik:
          </note>
          <u who="carl_b_hamilton_cb6e47" xml:id="i-3390d8375181570f-3" n="ec2a699a">
            <seg n="43415f26">
              Fru talman! Regeringen har lagt fram förslag om och på EU-nivå
              lyckats förhandla igenom högre kapitaltäckningskrav på de svenska
              banker som vi anser vara systemviktiga. Vi har även stabilitetsavgiften.
              Finansministern har också sagt att han är öppen för att man kan
              ha en högre beskattning, en högre arbetsgivaravgift på bankerna
              därför att de, om man jämför med varuproducerande företag, betalar
              en lägre skatt.
            </seg>
            <seg n="d6e38898">
              Där finns alltså tre förslag.
            </seg>
            <seg n="2a504e16">
              Det som är karakteristiskt för de brittiska bankerna är att investmentbankerna
              är en mycket större andel av bankväsendet. Hela Londons finansiella
              verksamhet är ju i huvudsak investmentbanker. Sedan har de hushållsbanker
              ute över landet, men det är det som gör den brittiska situationen
              lite annorlunda. Därför kan möjligen en delning av bankerna i
              olika kategorier, investmentbanker och hushållsbanker, vara mer
              motiverad.
            </seg>
            <seg n="ef6bb414">
              Men, Ulla Andersson, jag tror också att det finns ett annat argument
              för att fokusera på bankdelning som en lösning på problemet. Om
              man tittar på vad det är som har skapat problemen och instabiliteten
              är det investmentbankerna? Det har det förvisso varit i ett antal
              fall, men det har också varit bostadsbanker, de amerikanska exemplen,
              och vi har också Northern Rock i Storbritannien.
            </seg>
            <seg n="ef880cc6">
              Det räcker alltså inte att man ingriper mot eller har åtgärder
              som är inriktade på investmentbanker. Man måste ha ett bredare
              perspektiv. Det finns en risk att man säger att nu delar vi bankvärlden
              i två delar, det vill säga investmentbanker och andra banker,
              och då glömmer bort att problemen som man har att brottas med
              faktiskt kan uppstå i båda delarna.
            </seg>
          </u>
          <note type="speaker" n="cb2efe77">
            Anf. 69 VALTER MUTT (MP) replik:
          </note>
          <u who="valter_mutt_7861ee" xml:id="i-3824004acbfbe775-3" n="9ab1747d">
            <seg n="5b614f9a">
              Fru talman! Jag måste säga att jag är lite förbluffad över den
              negativa inställningen till sparbanksrörelsen. Jag kommer från
              Göteborg. År 1820 etablerades där Sveriges första sparbank. Inte
              minst var det många liberaler som var engagerade. Carl B Hamilton
              har en närmast raljant hållning har du varit ute och träffat några
              av de 60 sparbankerna och talat med deras kunder om vad det betyder
              att sparbankerna finns och har koll på den lokala ekonomin och
              inte behöver skicka upp någon från ett huvudstadskontor?
            </seg>
            <seg n="b5d8a81e">
              Det är klart att man kan säga att det är något slags kommunal
              byråkrati som utser styrelsen. Men man kan också säga att det
              är demokratin som utser huvudmännen. Jag tycker att det där är
              någon sorts nyliberalt demokratiförakt, och det gör mig ganska
              upprörd.
            </seg>
            <seg n="ad6d5ad5">
              Det känns också väldigt lösligt när Carl B Hamilton säger att
              de står för problemen. Jag vet inte riktigt vilken värld Carl
              B Hamilton lever i, men de problem vi ser nu är ju de stora vinstmaximerande
              affärsbankerna, Wall Street-bankerna.
            </seg>
            <seg n="2d2143fb">
              (Applåder)
            </seg>
          </u>
          <note type="speaker" n="2dab05e0">
            Anf. 70 CARL B HAMILTON (FP) replik:
          </note>
          <u who="carl_b_hamilton_cb6e47" xml:id="i-3390d8375181570f-4" n="ec2a699a">
            <seg n="a2ff82c4">
              Fru talman! Vad jag pekade på i all enkelhet var en empirisk
              erfarenhet. Det har varit problem med banker som har svaga ägare,
              och sparbanker i Sverige och i andra länder har ibland hamnat
              i den kategorin. Det är inte att förtala eller att ha ett demokratiförakt.
            </seg>
            <seg n="deebdf79">
              Man måste ju ändå se världen som den är: Många sparbanker har
              tyvärr varit involverade i riskfyllda hanteringar. Sedan är det
              naturligtvis så att många sparbanker inte har varit det. Så är
              det.
            </seg>
            <seg n="ebd9b849">
              Kärnan i den här argumentationen handlar dock inte om sparbank
              eller inte sparbank utan om svaga eller starka ägare. Är det ägare
              som är kompetenta eller är det ägare som inte förmår styra banken?
              Jag tror att även Ulla Andersson var inne på att styrfrågorna
              är helt avgörande, så man kan ju säga att alla sparbanker är bra
              som har en stark och effektiv och kunnig och kompetent styrning.
              Det gäller också privata banker. Men de som inte har det har problem.
            </seg>
            <seg n="f50021a1">
              Tyvärr förefaller i alla fall historiskt sett sparbankerna ha
              haft en del problem på det området. Vårt eget land är som sagt
              ett exempel. Det finns andra exempel i andra länder. Jag beklagar
              om Valter Mutt blir upprörd av detta, men så är det.
            </seg>
          </u>
          <note type="speaker" n="d45370a3">
            Anf. 71 VALTER MUTT (MP) replik:
          </note>
          <u who="valter_mutt_7861ee" xml:id="i-3824004acbfbe775-4" n="9ab1747d">
            <seg n="7fd9ab50">
              Fru talman! Jag håller med om att man ska se världen som den
              är. Berlinmuren har fallit. Thatcher är inte längre premiärminister
              i England. Reagan är inte president i USA.
            </seg>
            <seg n="e42c8731">
              Jag ser gärna världen som den är. Jag tittar på den framgångsrika
              tyska sparbanksrörelsen som har betytt så oerhört mycket för att
              Tyskland i dag är världsledande när det gäller utbyggnad av förnybar
              energi. Jag tittar på USA och alla de sparbanker som finns där,
              olika former av community banks, lokala banker och credit unions,
              som gör att USA inte alls har en lika oligopolisk banksektor som
              Sverige. De fem största amerikanska bankerna äger bara drygt 50
              procent av bankmarknaden, mycket tack vare en livskraftig sparbanksrörelse.
            </seg>
            <seg n="41fc074d">
              Jag skulle vilja rekommendera en mycket intressant bok: Ärligt
              arbete Ett angrepp på finanskapitalismens rovgirighet . Den är
              skriven av Norbert Blüm som var Helmut Kohls arbetsmarknadsminister
              under 16 år och satt i ledningen för det stora borgerliga tyska
              statsbärande partiet CDU. Det är ett oerhört angrepp på den finanskapitalism
              som vi i dag lever i och ett försvar för bland annat sparbanksrörelsen
              som har betytt så mycket för den starka tyska industrin.
            </seg>
            <seg n="9dd80ffe">
              Detta tycker i alla fall jag ger en bild av att ni i den svenska
              borgerligheten på något sätt lever kvar i en förgången tid. Har
              ni inget idéutbyte med borgerliga partier runt om i Europa? Vi
              gröna tror på ett Europa där inte bara varor och tjänster flyter
              över gränserna utan också idéer, idéer om en annan värld.
            </seg>
            <seg n="57cf7c71">
              Jag skulle varmt rekommendera Ehrliche Arbeit Ein Angriff auf
              den Finanzkapitalismus und seine Raffgier till Carl B Hamilton
              för sommarläsning. Det var en av Tysklands mest uppmärksammade
              böcker i fjol, med all rätt. Jag tycker att vi behöver den debatten
              om ett annat ekonomiskt system också i vårt land och också bland
              oss icke-socialistiska partier. Där hör debatten både om bankdelning
              och om sparbanker hemma.
            </seg>
          </u>
          <note type="speaker" n="18a54b3f">
            Anf. 72 CARL B HAMILTON (FP) replik:
          </note>
          <u who="carl_b_hamilton_cb6e47" xml:id="i-3390d8375181570f-5" n="ec2a699a">
            <seg n="77a3ba8d">
              Fru talman! Om vi ska rekommendera varandra böcker och ta spjärn
              mot De gröna i Europa vill jag liksom inte avsluta i någon dålig
              stämning, men jag kan väl bara nämna att De gröna i Europa och
              inte minst i Tyskland är väldigt stora och starka anhängare av
              det europeiska samarbetet i Europeiska unionen.
            </seg>
            <seg n="a8c5c5a2">
              Om jag läser Valter Mutts bok kan väl han ta lite intryck av
              De grönas i Tyskland inställning till värdet av det europeiska
              samarbetet.
            </seg>
          </u>
          <note type="speaker" n="b15071a4">
            Anf. 73 PER ÅSLING (C):
          </note>
          <u who="per_asling_d761ac" xml:id="i-095b948cb7021d21-1" n="40549c9f">
            <seg n="31e22088">
              Fru talman! Finanskrisen har med all tydlighet visat på vikten
              av sunda institutioner, transparens, förutsägbarhet och rättssäkerhet.
              Banker och finansiella institut är förutsättningar för en fungerande
              ekonomisk verksamhet. Av denna anledning är det en av de mest
              beskyddade verksamheter som finns i samhället. Staten står som
              sista garant om det går över styr. Det här är en nödvändighet
              likaväl som det är en risk.
            </seg>
            <seg n="7edae538">
              Politiskt fokus har under flera år varit att säkerställa stabiliteten
              i det finansiella systemet. Kriserna i slutet av 1980-talet och
              början av 1990-talet är avskräckande exempel även för Sverige.
            </seg>
            <seg n="6b8bae45">
              I Sverige och EU, liksom på global nivå, pågår ett intensivt
              arbete med att göra systemen mer robusta för att förhindra att
              nya kriser uppstår i framtiden och för att fördela risker, ansvar,
              kostnader med mera.
            </seg>
            <seg n="662c68f0">
              Finanskrisen har visat att regelverken inte begränsar bankernas
              sårbarhet i tillräcklig utsträckning. Av den anledningen har ett
              nytt regelsystem arbetats fram på europeisk nivå, Basel III, där
              det övergripande syftet är att stärka bankernas förmåga att stå
              emot förluster, behålla funktionaliteten och minska sannolikheten
              för nya finansiella kriser.
            </seg>
            <seg n="88e70ac6">
              Nyligen har EU-kommissionären Michel Barnier föreslagit en bankunion
              fram till 2018, med möjlighet att tvinga nationella stabilitetsfonder
              att stå för insättningsgarantier för banker i kris i andra länder.
              Finansminister Anders Borg har ställt sig ytterst tveksam, och
              jag tycker att det är av mycket goda skäl.
            </seg>
            <seg n="33283da6">
              Fru talman! Att jag inleder med att beröra den finansiella krisen
              och våra finansiella system är för att sätta dagens debatt i ett
              perspektiv. Vi får inte glömma att mitt i en av historiens värsta
              kriser måste vi öka reformtakten i syfte att öka företagande,
              sysselsättning och tillväxt samt stärka vår framtida välfärd.
            </seg>
            <seg n="117b6e57">
              Sverige står på en stabil grund och har därmed en gynnsam situation.
              När många länder måste ägna sin kraft åt genomgripande förändringar
              av finansiella regelverk har vi i Sverige möjligheten att fokusera
              på att förbättra finansmarknadens funktionssätt och därmed underlätta
              för företag och hushåll.
            </seg>
            <seg n="aa6250c6">
              Fru talman! Tillgången till finansiella tjänster är av fundamental
              betydelse för välståndsutvecklingen. För en hållbar utveckling
              i hela landet är det viktigt med ett flertal aktörer som kompletterar
              varandra. Olika associationsformer är en förutsättning för att
              det ska finnas en nödvändig bredd av aktörer. Dåvarande Nutek
              pekade några år före finanskrisen, nämligen 2006, på det paradoxala
              i att globaliseringen gör det allt viktigare att diskutera lokala
              perspektiv på ekonomin. Det handlar om att ta vara på den lokala
              kraften till nytta för utveckling i hela landet. Sveriges tillväxt
              är en summa av alla landsändars tillväxt. Det gäller att hela
              landet har en fungerande bankmarknad. Vi kan inte ha en situation
              där vi får ett A- och ett B-lag inom banksektorn.
            </seg>
            <seg n="af50b88f">
              Låt mig ta ett exempel, och det är ett exempel som har diskuterats
              av flera talare tidigare. I Sverige finns, som också har konstaterats,
              drygt ett sextiotal fristående sparbanker. För landsbygden, mindre
              orter och lokala näringsliv har de lokala sparbankerna stor betydelse.
              En springande punkt för möjligheten till utlåning är sparbankernas
              kapitalbas.
            </seg>
            <seg n="447a191a">
              Fru talman! I Norge är det möjligt för sparbanken att ge ut egenkapitalbevis
              för att stärka de lokala sparbankernas kapitalbas. Dessa sparbanksbevis
              ger en möjlighet att utvecklas och växa genom att nytt kapital
              tillförs verksamheten samtidigt som sparbanken huvudsakligen behåller
              det lokala huvudmannaskapet. Sparbankerna kan i dag inte ta in
              externt kapital och därmed stärka sin finansiella styrka utan
              lagändring.
            </seg>
            <seg n="7a7cf720">
              De så kallade Basel III-reglerna är utformade för stora internationella,
              oftast systemviktiga banker. Det finns i vissa delar anledning
              att överväga en utformning av reglerna på ett proportionerligt
              sätt, anpassat till institutens storlek och verksamhet. Det är
              viktigt att möjligheter för sparbanker att öka sin kapitalbas
              genom att emittera sparbanksbevis tillskapas. Min förhoppning
              är att Finansdepartementet snart kommer med ett förslag till riksdagen.
            </seg>
            <seg n="22698c8e">
              Fru talman! För mig som centerpartist är självbestämmande centralt.
              Att själv kunna välja var man vill placera och spara sina pengar
              är centralt för individens egenmakt.
            </seg>
            <seg n="ca20dbf4">
              Det egna pensionssparandet i form av en tjänstepension eller
              privat pension är för de flesta det viktigaste sparandet. Utfallet
              av pensionssparandet avgör i stor utsträckning välståndet på äldre
              dagar, och beslutet om hur pensionspengarna ska placeras är bland
              de viktigaste ekonomiska besluten.
            </seg>
            <seg n="3a32f53c">
              Trots pensionssparandets betydelse har pensionsområdet historiskt
              haft ett förhållandevis svagt konsumentskydd, där sparare kunnat
              låsas in i sparformer med höga avgifter för medelmåttig förvaltning
              och utan möjlighet att byta förvaltare.
            </seg>
            <seg n="bac220bf">
              Genom införandet av flytträtt för nytt pensionssparande 2007
              har situationen förbättrats för många sparare. Det här är emellertid
              inte tillräckligt. Den stora merparten av pensionssparandet är
              fortfarande inlåst i äldre pensionsförsäkringar. Vidare gäller
              inte lagstadgad flytträtt för kollektivavtal, och det är för många
              fortfarande en kostsam historia att flytta sitt sparande.
            </seg>
            <seg n="b0a5aff0">
              Min förhoppning är att vi konkret kan börja arbetet med ett system
            </seg>
            <seg n="83ba4289">
              Fru talman! Svårigheterna att få kapital för tillväxt och expansion
              från banker och kapitalförsörjare hör till de viktigaste frågorna
              för de små bolagen, oftast också förknippat med de största problemen.
            </seg>
            <seg n="bd15f7f4">
              För stora och medelstora företag med stor tillväxtpotential har
              situationen på senare år förbättrats, med en framväxt av mindre
              börser och ett starkt tillflöde av pengar till riskkapitalmarknaden.
            </seg>
            <seg n="7ac1fc0c">
              Fortfarande har dock mindre företag betydande svårigheter att
              få lån och riskkapital, så kallat ägarkapital. Sverige har en
              i internationell jämförelse rätt väl fungerande finansmarknad,
              men vi behöver göra mer.
            </seg>
            <seg n="669e2865">
              Låt mig, fru talman, avslutningsvis konstatera att företag har
              svårt att få tillgång till kapital framför allt i tidiga skeden.
              Ett rejält investeraravdrag värt namnet kan här spela en viktig
              roll genom att den som investerar i ett företag själv får göra
              ett skatteavdrag. Vad jag däremot inte vill se är ett avdrag likt
              det som Företagsskattekommittén presenterade tidigare under året.
              Vi i Centerpartiet har länge drivit på för ett riskkapitalavdrag,
              ett investeraravdrag.
            </seg>
            <seg n="a26e41ef">
              Jag vill till slut yrka bifall till utskottets förslag.
            </seg>
          </u>
          <note type="speaker" n="202896f0">
            Anf. 74 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-14" n="639e258f">
            <seg n="977a0f15">
              Fru talman! Jag tänkte passa på att fråga Per Åsling om utredningen
              om sparbankerna och egenkapitalbevis. Nu har det gått över ett
              år sedan den skulle ha presenterats, och jag vet att Per Åsling
              är intresserad av sparbanksfrågor. Jag tror också att han personligen
              gärna ser att utredningen skulle lägga fram ett förslag som går
              i den riktning som Vänsterpartiet har motionerat om.
            </seg>
            <seg n="05bd3e38">
              Frågan är: Vad händer i utredningen, Per Åsling? Varför kommer
              den inte fram? Det skulle jag väldigt gärna vilja höra, för jag
              tycker att det är väldigt dolt.
            </seg>
            <seg n="75d93b0e">
              Vi hörde Jörgen Andersson tidigare säga att utredningen skulle
              få jobba och ta sin tid, men jag undrar egentligen om majoriteten
              i utskottet faktiskt vet vad utredningen håller på med, var den
              ligger och vad som är de grundläggande problemen. Som jag tolkar
              det handlar det mest om den politiska viljan. Annars hade man
              nog lagt fram ett förslag redan.
            </seg>
            <seg n="e89758ce">
              Min fråga till Per Åsling är: När kommer utredningen, varför
              kommer den inte fram och vad tänker Centerpartiet göra för att
              den ska komma fram?
            </seg>
          </u>
          <note type="speaker" n="f2a77565">
            Anf. 75 PER ÅSLING (C) replik:
          </note>
          <u who="per_asling_d761ac" xml:id="i-095b948cb7021d21-2" n="40549c9f">
            <seg n="2ab2f982">
              Fru talman! Tack, Ulla, för frågan! Det är en väsentlig fråga.
              Jag delar också i allt väsentligt Ulla Anderssons uppfattning
              att de här frågorna måste skyndas på och komma upp på bordet.
              Det sade jag i mitt anförande.
            </seg>
            <seg n="3838a03c">
              Frågan var utredningen ligger i dag bör ställas till Finansdepartementet,
              som har att ansvara för den. Jag tycker att det är oacceptabelt
              att frågan har dragits i långbänk på det sätt som den har. Jag
              hoppas att vi kan förvänta oss, som jag sade i mitt anförande,
              ett förslag på riksdagens bord relativt snabbt efter sommaruppehållet.
            </seg>
            <seg n="f4c849c2">
              Det är en viktig fråga. Det är en viktig fråga för banksektorn.
              Det är viktigt för att vi ska klara av att stärka alla delar av
              banksektorn så att vi inte via politiska beslut skapar något som
              innebär att vi får A- och B-banker.
            </seg>
          </u>
          <note type="speaker" n="3a0fabb2">
            Anf. 76 ULLA ANDERSSON (V) replik:
          </note>
          <u who="ulla_andersson_ab2816" xml:id="i-f9470c0a55534488-15" n="639e258f">
            <seg n="f9e47d8a">
              Fru talman! Tack för svaret, Per Åsling, men jag tycker fortfarande
              att du egentligen inte har svarat på min fråga: Är det ett politiskt
              problem eller ett annat problem? Du säger att jag ska ställa frågan
              till regeringen, men i utskottet har ni sagt att det är viktigt
              att utredningen får fortsätta men att den borde skyndas på. Då
              borde ni ha tagit reda på vad som är problemet, annars hade ni
              satt ned foten. Även ni i utskottet måste väl ha en politisk vilja.
            </seg>
            <seg n="2bd24528">
              Per Åsling säger att man inte genom politiska beslut ska snedvrida
              konkurrensen. Men du företräder ett parti som vill ha en statlig
              implicit garanti för de fyra storbankerna, men ni har inte presenterat
              något alternativ. Därmed har du ställt dig bakom ett system som
              snedvrider konkurrensen. Inte kan de små bankerna konkurrera med
              de stora affärsbankerna när dessa får subventioner på sina lån
              genom att staten garanterar deras verksamhet.
            </seg>
            <seg n="862ba61b">
              Basel III-reglerna kommer, precis som Per Åsling tog upp, att
              innebära stora problem för de små sparbankerna som inte kommer
              att klara av de administrativa krav som finns. Men jag har, tyvärr,
              inte heller känt något stort stöd när jag i finansutskottet har
              lyft upp frågan om att kraven ska undantas med finansmarknadsminister
              Norman.
            </seg>
            <seg n="4ceea623">
              Centerpartiet talar med kluven tunga. Man vill gärna ha bankkonkurrens,
              men hur man ska få fram den framgår absolut inte eftersom man
              vill ha kvar systemet som gör att bankkonkurrensen inte funkar
              med den statliga implicita garantin i ryggen. Det verkar inte
              heller finnas tillräcklig politisk vilja att driva på att utredningen
              ska komma fram. Jag hoppas att jag har fel och att den snart ligger
              på vårt bord. Jag tvivlar tyvärr.
            </seg>
          </u>
          <note type="speaker" n="7c01b142">
            Anf. 77 PER ÅSLING (C) replik:
          </note>
          <u who="per_asling_d761ac" xml:id="i-2a09cd8848d9b4b1-0" n="40549c9f" next="i-007f4772d67c2132-0">
            <seg n="067423c4">
              Fru talman! Det verkar som att Ulla Andersson har lyssnat på
              mig som fan läser Bibeln. Eller är du så hungrig att surheten
              rinner till, Ulla?
            </seg>
            <seg n="80de59a6">
              Låt mig konstatera att många banker har agerat, i Sverige och
              i andra länder, på ett otillbörligt sätt. Det gäller ägare och
              ledningar och det ska sägas. Däremot ifrågasätter jag den siffra
              på 30 miljarder som Ulla har lyft fram i talarstolen. Du får lägga
              fram uträkningar om jag ska tro på dem.
            </seg>
          </u>
          <note n="c9a56264">
            (ULLA ANDERSSON (V): Riksbanken!)
          </note>
          <u who="per_asling_d761ac" xml:id="i-007f4772d67c2132-0" n="40549c9f" prev="i-2a09cd8848d9b4b1-0">
            <seg n="c66728f6">
              Det har gjorts mycket under senare år för att rätta till problem
              på finansmarknaden. Det har inrättats en stabilitetsfond. Stabilitetsavgifter
              bildar fonden. Kapitaltäckningsgraderna har höjts i Sverige. De
              är högre än i Europa. Vi jobbar för att aktieägarna ska ta ett
              större ansvar. Det är viktigt. Ägarna ska ta ett stort ansvar
              för vad de äger.
            </seg>
            <seg n="95449554">
              Kapital har tillförts det svenska banksystemet. Kapitalet har
              varit avgiftsfinansierat under finanskrisen.
            </seg>
            <seg n="c68086f5">
              Det är också angeläget att vi går vidare med att öka konkurrensen
              på finansmarknaden. Det är vad vi pratar om när det gäller sparbankernas
              möjligheter via kapital och egenbevis. Det är också viktigt att
              slå fast att fler banker behövs. Det behövs en pluralism med olika
              associationsformer.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="11b0cc35">
            15 § It-stödet i rättskedjan
          </note>
          <note n="a2280a47">
            Föredrogs
          </note>
          <note n="815e7d43">
            Tredje vice talmannen konstaterade att ingen talare var anmäld.
          </note>
          <note n="7a4b275b">
            16 § Skyddsåtgärder för trafikuppgifter lagrade för brottsbekämpande
            ändamål
          </note>
          <note n="a2280a47">
            Föredrogs
          </note>
          <note type="speaker" n="1d6cd175">
            Anf. 78 MARIA FERM (MP):
          </note>
          <u who="maria_ferm_75a60e" xml:id="i-3dd417d11f1f3e32-0" n="ca4c3315">
            <seg n="7cc70abe">
              Fru talman! I dag ska vi debattera justitieutskottets betänkande
              26 som rör skyddsåtgärder för trafikuppgifter lagrade för brottsbekämpande
              ändamål. Jag vill inledningsvis yrka bifall till reservationen
              i betänkandet.
            </seg>
            <seg n="c5dc115a">
              I betänkandet föreslås riksdagen godkänna de av regeringen föreslagna
              föreskrifterna för datalagringsdirektivet. Även ett utskottsinitiativ
              som har förts fram av de borgerliga partierna och Socialdemokraterna
              behandlas. De vill förändra ett tidigare riksdagsbeslut om att
              föreskrifterna till datalagringsdirektivet ska underställas riksdagen
              så att beslut om dem i fortsättningen inte ska fattas av riksdagen.
            </seg>
            <seg n="63a1d824">
              I sitt yttrande till justitieutskottet våren 2011 anförde konstitutionsutskottet
              att det finns anledning för riksdagen att behålla en kontroll
              över hur reglerna på området utformas även något mer i detalj
              eftersom föreskrifterna kan få betydelse för hur stort intrång
              som kommer att ske i enskildas personliga integritet. Justitieutskottet
              ställde sig vid ärendets slutliga behandling våren 2012 bakom
              konstitutionsutskottets ställningstagande om att det är viktigt
              att föreskrifterna ska underställas riksdagen.
            </seg>
            <seg n="f3c9e447">
              Nu är de borgerliga partierna och Socialdemokraterna överens
              om att riva upp det tidigare beslutet, vilket vi starkt motsätter
              oss. Anledningen till att datalagringsdirektivets föreskrifter
              ska underställas riksdagen handlar om att själva integritetsintrånget
              sker i föreskrifterna eller som det är formulerat i ett välbekant
              uttryck: Djävulen finns i detaljerna.
            </seg>
            <seg n="9f17b3d1">
              Om inte föreskrifterna är underställda riksdagen blir det enklare
              för regeringen att genomföra förändringar som skulle innebära
              ett större intrång i enskildas personliga integritet. Jag kan
              inte se att det sedan riksdagens beslut den 21 mars i år har tillkommit
              någon som helst omständighet som medför skäl till att nu göra
              en annan bedömning. Att inte underställa riksdagen föreskrifterna
              gör det enklare att ändra dem och försvårar den parlamentariska
              insynen.
            </seg>
            <seg n="8928f3fc">
              Tyvärr drivs alltmer övervakningslagstiftning igenom i Sveriges
              riksdag. Datalagringsdirektivet innebär att operatörer tvingas
              masslagra information om medborgare. FRA-lagen möjliggör signalspaning
              av medborgares kommunikation. Det är något som nu även polisen
              och Säpo kommer att få ta del av.
            </seg>
            <seg n="d6717d8c">
              Trots att Sverige under arabiska våren har stött medborgaraktivisters
              rätt att kommunicera anonymt i länder i Nordeuropa agerar Sverige
              tvärtemot dessa principer mot sina egna medborgare. Det verkar
              inte finnas någon hejd på hur långt man kan gå i att övervaka
              egna medborgare. Den utvecklingen skrämmer mig. Det är ingen nyhet
              att staten inte alltid är god, att lagrad information kan läcka
              eller säljas och att all övervakning historiskt har missbrukats.
              Inte minst i tider då Socialdemokraterna och de borgerliga har
              enats om alltmer övervakning finns anledning att förhålla sig
              skeptisk till den sortens uppluckring av integritetsskyddet. Jag
              anser därför att bestämmelsen i 6 kap. 3 § tredje stycket lagen
              om elektronisk kommunikation ska finnas kvar.
            </seg>
          </u>
          <note n="5aa76fa3">
            I detta anförande instämde Lena Olsson (V).
          </note>
          <note type="speaker" n="bac70caf">
            Anf. 79 LENA OLSSON (V):
          </note>
          <note n="59241928">
            Fru talman! Justitieutskottets betänkande nr 26 handlar om skyddsåtgärder
            för trafikuppgifter lagrade för brottsbekämpande ändamål. Ärendet
            gäller att riksdagen ska godkänna datalagringsdirektivet och en
            proposition om trafikuppgifter lagrade för brottsbekämpande ändamål.
          </note>
          <u who="lena_olsson_656dbf" xml:id="i-abacda5adc2aa5c6-0" n="bad4b47f">
            <seg n="e820a50e">
              Jag vill inleda med att instämma helt i det Maria Ferm sade i
              sitt anförande.
            </seg>
            <seg n="bf3097a2">
              Många beslut har fattats i kammaren i frågor som rör integritetsintrång.
              Jag deltog inte i den senaste debatten om frågor om kommunikation
              i ärenden som rör brottsbekämpning, men jag kunde höra i debatten
              att det handlar om att komma åt den grova organiserade brottsligheten.
              Både Vänsterpartiet och Miljöpartiet vill också detta, men vi
              anser att det finns andra vågskålar att titta i. Hur stor nytta
              gör sådana stora integritetsintrång? Alliansens representanter
              säger ofta i talarstolen att de vill komma åt den grova kriminaliteten.
              När det gäller den senast antagna propositionen framkommer det
              i protokollet att det inte handlar om grova brott utan snarare
              om bötesbrott.
            </seg>
            <seg n="6c0dce72">
              Jag tycker också att man måste rannsaka sig själv. Man pratar
              stort, vitt och brett om att man ska värna den personliga integriteten.
              Då måste vi reagera, som vi har gjort nu, eftersom den här frågan
              är så stor för Vänsterpartiet. Ändringar i föreskrifter och förordningar
              ska underställas riksdagen. Integriteten är så viktig, och den
              har blivit överkörd så många gånger. Det övervakningssamhälle
              vi har i dag finns det inget motstycke till och det kanske kommer
              mer.
            </seg>
            <seg n="8a11d0e5">
              Jag frågar mig: Till vilken nytta? Hur mycket har det kostat?
            </seg>
            <seg n="9b768458">
              Jag yrkar bifall till reservationen som vi har gemensamt med
              MP.
            </seg>
            <seg n="9106d04e">
              Jag vill också säga i sammanhanget att det är ovanligt att föreskrifter
              och förordningar underställs riksdagen, men det förekommer redan
              i dagsläget. Jag tycker att integritetsintrånget nu är så stort
              att föreskrifter och förordningar som läggs fram ska underställas
              riksdagen för beslut.
            </seg>
            <seg n="45387b77">
              Anf. 80 ULRIKA KARLSSON i Uppsala (M):
            </seg>
            <seg n="ac58dedd">
              Fru talman! Det är fjärde gången på drygt ett år som vi ska debattera
              det så kallade datalagringsdirektivet. Denna gång är det, som
              tidigare talare har sagt, med anledning av den proposition som
              regeringen har lagt fram om regeringens föreskrifter om skyddsåtgärder
              för trafikuppgifter lagrade för brottsbekämpande ändamål.
            </seg>
            <seg n="1d6fb5ae">
              Jag kan konstatera att ingen motion har väckts i detta ärende,
              och ett enigt justitieutskott föreslår riksdagen att godkänna
              föreskrifterna om skyddsåtgärder och anse att de skyddar i tillfredsställande
              grad.
            </seg>
            <seg n="b6a72c4f">
              Frågan om upphävande av underställandet har behandlats av konstitutionsutskottet,
              som konstaterade att behovet för riksdagen att kontrollera eventuella
              ändringar av dessa föreskrifter inte anses vara så stort att det
              i fortsättningen behövs ett krav om underställande. Därför anser
              konstitutionsutskottet att kravet om underställande bör tas bort.
            </seg>
            <seg n="69615765">
              I konstitutionsutskottet reserverade sig mycket riktigt Miljöpartiet
              och Vänsterpartiet, och i justitieutskottet har samma partier
              lämnat en reservation tillsammans med Sverigedemokraterna.
            </seg>
            <seg n="9e5fa1ad">
              När det gäller underställandet och regeringens föreskrifter återkommer
              regeringen nu och visar hur man säkerställer en säker behandling
              av de uppgifter som ska lagras. Därför har regeringen i föreskrifterna
              närmare reglerat vilka åtgärder leverantörerna är skyldiga att
              vidta för att skydda uppgifterna.
            </seg>
            <seg n="545c4f9a">
              De föreskrifter som vi har på vårt bord, fru talman, som vi behandlar
              i detta betänkande, handlar om att den som är skyldig att lagra
              trafikuppgifter ska vidta de åtgärder som krävs för att säkerställa
              att de lagrade uppgifterna är av samma kvalitet och föremål för
              samma säkerhet och skydd som vid den behandling som skett före
              lagringen. Den som är skyldig att lagra trafikuppgifter ska vidta
              de åtgärder som krävs för att skydda uppgifterna mot oavsiktlig
              eller otillåten förstöring och oavsiktlig förlust eller ändring.
              Man ska alltså förhindra otillåten lagring, behandling av eller
              tillgång till och otillåtet avslöjande av uppgifterna. Uppgifterna
              får göras tillgängliga endast för personal med särskild behörighet.
            </seg>
            <seg n="1de57e48">
              Dessa föreskrifter ligger väl i linje med de skyddsåtgärder som
              föreskrivs i direktivet, för det är i direktivet dessa skyddsåtgärder
              föreskrivs.
            </seg>
            <seg n="e52000f5">
              Då är frågan: Finns det behov framöver att fortsätta att underställa
              riksdagen dessa föreskrifter?
            </seg>
            <seg n="b2617796">
              Konstitutionsutskottet konstaterar att behovet för riksdagen
              att kontrollera eventuellt kommande ändringar av föreskrifterna
              inte är så stort att det i fortsättningen behövs ett krav om underställande.
              Därför föreslår vi detta utskottsinitiativ om att upphäva underställandet
              till riksdagen.
            </seg>
            <seg n="db6f9e7a">
              Varför tycker vi att det är viktigt att häva detta underställande?
              Jo, om man för in de tekniska detaljregleringarna i lagtexten
              blir den väldigt oflexibel. Regeringen har valt att lämna de tekniska
              detaljerna utanför lagtexten eftersom den tekniska utvecklingen
              går snabbt, till och med mycket snabbt. Om varje enskild förändring
              som man väljer att göra i föreskrifter ska underställas riksdagen
              betyder det att det blir väldigt stelbent och att vi i riksdagen
              snabbt kan behöva komma in och tjänstgöra, till exempel under
              sommarhalvåret.
            </seg>
            <seg n="bcccb8ad">
              Jag ska nämna någonting om datalagringsdirektivet, fru talman.
              Det kom ju upp här att det skulle vara inskränkande i integritetsskyddet.
            </seg>
            <seg n="ef4c4bf7">
              Det finns anledning att upprepa att datalagringsdirektivet är
              ett för Sverige och alla andra EU-medlemmar bindande direktiv.
              De uppgifter som ska lagras är de som svarar mot: Vem kommunicerade
              med vem? När skedde det? Var befann de sig? Vilken typ av information
              användes? Sedan ska man lagra misslyckad uppringning och lokalisering
              vid kommunikationens slut.
            </seg>
            <seg n="8b91a1e9">
              Det här handlar inte om någon form av massövervakning, fru talman.
              Det handlar om att vi måste säkerställa att vi har information
              som kan klarlägga och utreda brott efter att ett brott har begåtts.
              Men vi ska inte lagra kommunikationen, alltså innehållet i kommunikationen.
              Vi ska alltså inte lagra de telefonsamtal vi har eller innehållet
              i de mejl vi skriver. Vi ska inte lagra chatt, nedladdning av
              filer eller surfning. Det omfattas inte av datalagringsdirektivet.
            </seg>
            <seg n="8c71662d">
              Fru talman! Med detta anser vi att det finns ett behov av datalagringsdirektivet
              för att utreda brott och för att stärka rättssäkerheten för brottsoffer
              i vårt samhälle. Det finns också en annan sida av integritetsskyddet.
              Vi har skyldighet att värna integritetsskyddet för de brottsoffer
              som har rätt till upprättelse. Det finns ett behov för våra rättsvårdande
              myndigheter att få tillgång till vissa uppgifter i vissa särskilda
              fall när det gäller allvarlig brottslighet.
            </seg>
          </u>
          <note n="8fd1fff7">
            I samband med att propositionen om datalagringsdirektivet behandlades
            första gången våren 2011 beslutade riksdagen att regeringens föreskrifter
            skulle underställas riksdagen. Därför har regeringen återkommit
            till riksdagen med en proposition om underställande av regeringens
            föreskrifter om skyddsåtgärder för trafikuppgifter.
          </note>
          <note n="5a85b7a3">
            Till detta föreslår också justitieutskottet via ett utskottsinitiativ
            att bestämmelsen om underställande i 6 kap. 3 a § tredje stycket
            lagen om elektronisk kommunikation upphävs.
          </note>
          <note n="f276beee">
            Justitieutskottet föreslår att riksdagen godkänner regeringens
            föreskrifter.
          </note>
          <note n="53f55e9a">
            I och med denna proposition har föreskrifterna också underställts
            riksdagen.
          </note>
          <note n="0820ed80">
            Med detta, fru talman, yrkar jag bifall till förslaget i betänkandet
            och bifall till justitieutskottets förslag att upphäva underställandet
            till riksdagen.
          </note>
          <note type="speaker" n="4aee19b8">
            Anf. 81 MARIA FERM (MP) replik:
          </note>
          <u who="maria_ferm_75a60e" xml:id="i-9b9b581f716212ab-0" n="ca4c3315" next="i-2c9eceba0d22d1f8-0">
            <seg n="7b1cad96">
              Fru talman! Jag noterade att Ulrika Karlsson var väldigt tydlig
              med att anledningen till att lägga fram utskottsinitiativet om
              att riva upp det tidigare beslutet att underställa riksdagen föreskrifterna
              för datalagringsdirektivet är just att man i efterhand ska kunna
              ändra i dem mycket enklare. Då behöver man helt enkelt inte gå
              till riksdagen varje gång. På det sättet blir det enklare att
              göra förändringar som innebär större intrång i den personliga
              integriteten, och man minskar den parlamentariska insynen i vilka
              konsekvenser detta egentligen får.
            </seg>
            <seg n="9efb39df">
              Det var väldigt tydligt, men jag skulle vilja fråga Ulrika Karlsson
              om hon anser att det har tillkommit någon yttre omständighet som
              kan medföra skäl att upphäva beslutet att föreskrifterna ska underställas
              riksdagen.
            </seg>
          </u>
          <note n="3d9f5cb4">
            Anf. 82 ULRIKA KARLSSON i Uppsala (M) replik:
          </note>
          <u who="maria_ferm_75a60e" xml:id="i-2c9eceba0d22d1f8-0" n="ca4c3315" prev="i-9b9b581f716212ab-0">
            <seg n="0fe8f2fb">
              Fru talman! Låt mig först och främst påminna om att när vi hade
              det här ärendet uppe 2011 var Moderaterna, Folkpartiet, Centerpartiet
              och Kristdemokraterna emot att man skulle underställa riksdagen
              detta direktiv, så den omständigheten har över huvud taget inte
              ändrats. Vi anser nu som då att det inte ska underställas riksdagen.
            </seg>
            <seg n="1cca39c4">
              Jag kan också konstatera att inför 2011, när vi hade frågan uppe
              och den också skickades till konstitutionsutskottet, sade konstitutionsutskottet
              att en väg för riksdagen att få insyn kan vara att underställa
              riksdagen föreskrifterna. Det finns många andra möjligheter att
              utöva insyn än att underställa riksdagen föreskrifter, vilket
              är en väldigt ovanlig ordning.
            </seg>
          </u>
          <note type="speaker" n="7746ed7f">
            Anf. 83 MARIA FERM (MP) replik:
          </note>
          <u who="maria_ferm_75a60e" xml:id="i-9b9b581f716212ab-1" n="ca4c3315" next="i-2c9eceba0d22d1f8-1">
            <seg n="d64967a3">
              Fru talman! Om jag uppfattar det rätt innebär det helt enkelt
              att det inte har kommit till någon som helst yttre omständighet
              som kan göra att man vill ändra det här, utan att det i princip
              uteslutande handlar om att Socialdemokraterna har ändrat linje.
              Därför går man nu fram med ett utskottsinitiativ som gör det enklare
              att göra förändringar som innebär större intrång i den personliga
              integriteten.
            </seg>
            <seg n="2c34dcfc">
              Visst stämmer det som konstitutionsutskottet sade under våren
              2011, att det finns anledning för riksdagen att behålla en kontroll
              över hur reglerna på området utformas, även något mer i detalj,
              eftersom föreskrifterna kan få betydelse för det intrång som kommer
              att ske i den enskildes personliga integritet. Det är något som
              stämmer även i dag.
            </seg>
          </u>
          <note n="887b89e7">
            Anf. 84 ULRIKA KARLSSON i Uppsala (M) replik:
          </note>
          <u who="maria_ferm_75a60e" xml:id="i-2c9eceba0d22d1f8-1" n="ca4c3315" prev="i-9b9b581f716212ab-1">
            <seg n="18e613fc">
              Fru talman! Som jag sade tidigare: När vi behandlade det här
              tidigare, 2011, var Moderaterna, Folkpartiet, Centerpartiet och
              Kristdemokraterna emot att vi skulle underställa riksdagen föreskrifterna,
              för det tillför inte så mycket i sak i det avseendet. Och vi är
              helt eniga över partigränserna, även med Miljöpartiet, om att
              integritetsfrågorna är viktiga och att respekten för varje enskild
              människas integritet är ett grundläggande värde i vår demokrati.
            </seg>
            <seg n="c583c915">
              Vi anser att balansen mellan de effektiva verktygen för polisen
              att kunna utreda brott och skyddet av den personliga integriteten
              väcker många frågor. När det gäller datalagringsdirektivet har
              vi i den ena vågskålen den enskildes fri- och rättigheter och
              integritetsskyddet och i den andra vågskålen de brottsoffer som
              jag talade om, brottsoffer vars integritet har kränkts våldtäktsoffer,
              rånoffer och andra offer. De har rätt till upprättelse. Därför
              måste polisen ha vissa verktyg för att bekämpa brottslighet.
            </seg>
            <seg n="e7ae9c91">
              Därför är vi i grunden för datalagringsdirektivet. Vi anser att
              det behövs.
            </seg>
          </u>
          <note type="speaker" n="64681756">
            Anf. 85 LENA OLSSON (V) replik:
          </note>
          <u who="lena_olsson_656dbf" xml:id="i-a13268197e84faef-1" n="bad4b47f" next="i-abacda5adc2aa5c6-1">
            <seg n="8e3273cd">
              Fru talman! Ulrika Karlsson tar här upp de integritetskränkande
              lagar som vi har stiftat. Då handlar det inte bara om datalagringsdirektiven.
              Det har skett ganska många lagförändringar sedan 2001 och World
              Trade Center.
            </seg>
            <seg n="54a52781">
              Som Maria Ferm sade ser vi inte att det har hänt någonting, utan
              man kunde ha kvar att direktiven ska underställas riksdagen, för,
              som också har sagts här, det är i själva detaljerna som djävulen
              sitter.
            </seg>
            <seg n="b7fb6503">
              Då passar Ulrika fiffigt på att säga att det är onödigt att de
              ska underställas riksdagen, att vi då kan bli tvungna att åka
              hit på sommaren. I replikskiftet tycker hon inte att det här är
              en så stor sak. Min fråga blir: Om det inte är en så stor förändring,
              varför är det då så viktigt att regeringen själv ska sitta på
              föreskrifter av det här slaget?
            </seg>
            <seg n="dc0c3159">
              Du säger också att det är väldigt ovanligt att föreskrifter underställs
              riksdagen. Men det finns regler som har undantag. När det gäller
              smittskyddslagen underställs direktiven riksdagen redan i dag,
              så varför inte när det gäller den personliga integriteten? Många
              gånger påstås det ju i den här kammaren att man värnar den så
              väldigt mycket, men när frågan ställs på sin spets stämmer det
              inte.
            </seg>
          </u>
          <note n="91e8db18">
            Anf. 86 ULRIKA KARLSSON i Uppsala (M) replik:
          </note>
          <u who="lena_olsson_656dbf" xml:id="i-abacda5adc2aa5c6-1" n="bad4b47f" prev="i-a13268197e84faef-1">
            <seg n="b6083647">
              Fru talman! Lena Olsson för i princip fram bilden av att regeringen
              själv skulle sitta på föreskrifterna i någon mörk kammare och
              hemlighålla någonting. Alla föreskrifter är offentliga handlingar,
              och det står oss alla fritt, var och en i denna kammare precis
              som alla andra medborgare i detta land, att läsa offentliga handlingar
              och agera utifrån dem. Vi har många olika instrument här i riksdagen
              och kammaren för att kunna agera, via frågestunder, enkla frågor,
              skriftliga frågor, interpellationer och andra instrument. Dessutom
              har vi instiftat Säkerhets- och integritetsskyddsnämnden som har
              att bevaka de här frågorna.
            </seg>
            <seg n="a00f155f">
              Jag är övertygad om att vi i riksdagen kommer att ta om hand
              översynen på ett tillfredsställande sätt. Det i sig säger inte
              att underställandet av de här föreskrifterna ger mer skydd för
              integriteten i det avseendet i dag.
            </seg>
            <seg n="0d00eafa">
              Jag vill fråga Lena Olsson om hon och Vänsterpartiet har några
              synpunkter på de föreskrifter som regeringen har lagt fram i det
              här underställandet. Anser Lena Olsson att det inte är bra att
              till exempel personal som ska kunna få läsa och ha de här uppgifterna
              tillgängliga ska ha en särskild behörighet för detta, att man
              inte har tagit hand om integritetsskyddet i detta?
            </seg>
          </u>
          <note type="speaker" n="94f6a825">
            Anf. 87 LENA OLSSON (V) replik:
          </note>
          <u who="lena_olsson_656dbf" xml:id="i-a13268197e84faef-2" n="bad4b47f" next="i-abacda5adc2aa5c6-2">
            <seg n="f641b3a7">
              Fru talman! Jag har stort förtroende för alla möjliga människor
              oavsett detta.
            </seg>
            <seg n="782abf1f">
              Jag har inte påstått att regeringen sitter i en mörk kammare.
              Det behöver de nog inte; de behöver nog ljus för att se vad de
              skriver. Men det skulle vara bra att ha något slags inflytande
              över detta, för det här är ju Sveriges högsta beslutande organ.
            </seg>
            <seg n="b10eec2f">
              Jag tycker att Ulrika med Moderaterna och alliansregeringen talar
              mycket i denna kammare om hur man värnar människors integritet.
              När man stiftar en sådan lag framhäver man ofta den grova organiserade
              brottsligheten och kriminaliteten, och den ska vi bekämpa på alla
              möjliga sätt. Men i den senaste propositionen om brottsbekämpande
              myndighets tillgång till kommunikation sänker ni ju graden så
              att det även börjar gälla vid bötesbrott. Med den effektivitet
              som polisen presterar i dag har jag svårt att förstå hur man ska
              komma åt det här.
            </seg>
            <seg n="637f6eb9">
              Det ska ju vara en integritetskränkande lagförändring. Det måste
              väl stå i något slags proportion till hur grovt brottet är. Men
              det har ni också gått ifrån, så jag tycker att ni talar med kluven
              tunga i de här frågorna. Vad är det som är så farligt med att
              underställa riksdagen föreskrifterna?
            </seg>
            <seg n="b8550689">
              När det gäller smittskyddslagen har vi den ordningen. Jag tycker
              att det vore nödvändigt att ha samma ordning när det gäller de
              integritetskränkande lagarna.
            </seg>
          </u>
          <note n="362e5254">
            Anf. 88 ULRIKA KARLSSON i Uppsala (M) replik:
          </note>
          <u who="lena_olsson_656dbf" xml:id="i-abacda5adc2aa5c6-2" n="bad4b47f" prev="i-a13268197e84faef-2">
            <seg n="b6689e97">
              Fru talman! Låt oss börja i samma ände igen. År 2011, då det
              här ärendet var uppe i riksdagen för första gången, var vi emot
              ett underställande i den delen. Vi värnar integritetsskyddet i
              andra delar. Till exempel lägger vi oss på miniminivån sex månader
              när det gäller lagringstiden i det direktiv som vi är förpliktade
              att implementera. Vi hade i stället kunnat välja två år om vi
              hade velat, men det gör vi inte av integritetsskäl.
            </seg>
            <seg n="4007203c">
              Vi tar alltså hand om detta på ett bra sätt. Och vi har vår insyn
              i föreskrifterna i den roll vi har som ledamöter av Sveriges riksdag
              och kan agera på de föreskrifter som kommer om vi anser att de
              är felaktiga. Vi har också möjlighet till inflytande över föreskrifterna
              genom att väcka idéer och tankar även i detta forum utan att det
              underställs riksdagen, för det är en väldigt onormal ordning att
              underställa riksdagen något. Tro ingenting annat än att det tillhör
              undantagen! Det blir väldigt krångligt och fyrkantigt. Det är
              de tekniska detaljerna som ska skötas i detta. Och den tekniska
              utvecklingen sker väldigt snabbt.
            </seg>
            <seg n="6d7b4b31">
              Jag tror att integritetsskyddet stärks bättre på andra sätt än
              genom att underställa riksdagen de tekniska detaljerna.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="246f714b">
            17 § Miljö-, klimat- och energiinsatser inom jordbruket
          </note>
          <note n="a2280a47">
            Föredrogs
          </note>
          <note type="speaker" n="79aae2ff">
            Anf. 89 JOHAN LÖFSTRAND (S):
          </note>
          <u who="johan_lofstrand_6c3588" xml:id="i-6793125f6e65b75d-0" n="90cc883f">
            <seg n="fbb93d16">
              Fru talman! Vi ska nu debattera miljö- och jordbruksutskottets
              betänkande nr 24 Miljö-, klimat- och energiinsatser inom jordbruket
              . Betänkandet behandlar en skrivelse från regeringen med samma
              namn. I skrivelsen redovisar regeringen arbetet med miljö-, klimat-
              och energifrågor inom jordbruket under perioden 20072011. Skrivelsen
              är ett komplement till budgetpropositionen för 2012 när det gäller
              de mål som man satt upp för de gröna näringarna.
            </seg>
            <seg n="d730b6a9">
              Det är spännande läsning. I skrivelsen tar regeringen upp ett
              antal områden och hur utvecklingen har sett ut under den angivna
              tidsperioden. Det handlar om ekologisk produktion, landsbygdsutveckling,
              övergödning och ett antal andra områden. Man analyserar också
              hur man ligger till vad gäller måluppfyllelsen på en rad olika
              områden.
            </seg>
            <seg n="d4732118">
              Socialdemokraterna har ett antal reservationer i betänkandet,
              men för tids vinnande yrkar jag bifall endast till reservation
              nr 1.
            </seg>
            <seg n="19b013f2">
              Fru talman! Det är anmärkningsvärt att regeringen på område efter
              område i skrivelsen redovisar försämringar och konstaterar att
              måluppfyllelse inte är möjlig med nuvarande åtgärder. Det är ingen
              munter läsning precis.
            </seg>
            <seg n="b3001e60">
              Om regeringen konstaterar att man på område efter område inte
              kommer att nå de mål som vi tillsammans har satt upp, borde man
              då inte tydliggöra vilka åtgärder som ska vidtas för att uppnå
              dessa mål? Borde man inte åtminstone säga något om när man ska
              komma med förslag på åtgärder? Eller finns det ingen självinsikt?
              Jag tror att skälet till att man inte når målen är att det saknas
              politik och ambitioner.
            </seg>
            <seg n="2d10871a">
              Målen är högt satta, och många av dem ställer jag och hela kammaren
              oss bakom. Men ska vi nå dessa mål krävs det åtgärder, och det
              har vi inte sett mycket av på sistone.
            </seg>
            <seg n="e041a1bc">
              Ett tydligt exempel, fru talman, är övergödningen i Östersjön.
              Sverige har ett åtagande enligt Helsingforskonventionen, Helcom,
              om att minska utsläppen av kväve och fosfor i Östersjön. Sverige
              ska minska sina utsläpp av kväve med 20 800 ton och utsläppen
              av fosfor med 290 ton till 2021.
            </seg>
            <seg n="ac9919a5">
              En stor källa till dessa utsläpp i haven är jordbruket. Enligt
              Naturvårdsverket senaste bedömning kommer vi inte att klara miljökvalitetsmålet
              Ingen övergödning till 2020 med de styrmedel som finns i dag.
              Det konstateras att det måste till kraftfulla åtgärder om vi ska
              ha möjlighet att nå detta mål.
            </seg>
            <seg n="6a822310">
              Det är regeringens och Sveriges skyldighet att vårda de överenskommelser
              och åtaganden vi har, och då borde regeringen ha kommit med ytterligare
              politiska styrmedel för att vi ska nå detta miljökvalitetsmål.
            </seg>
            <seg n="828b7036">
              Vi socialdemokrater är oroade över att regeringen på område efter
              område har höga ambitioner vad gäller miljömålen men få åtgärder
              för att de ska nås.
            </seg>
            <seg n="db549991">
              Det blir inte bättre när regeringen redovisar de åtgärder man
              faktiskt vidtar för att minska övergödningen. Många av de åtgärderna
              ligger inom ramen för landsbygdsprogrammet, men även här är man
              långt ifrån att nå de mål som finns. Till exempel är ett mål att
              öka fånggrödorna. Detta mål hade man uppnått till 60 procent 2010.
              Ersättning för restaurering och anläggning av våtmarker nådde
              bara upp till katastrofala 30 procent av målet.
            </seg>
            <seg n="36b23b9b">
              Här krävs en ambitionshöjning för att vi ska nå målen. Naturvårdsverket
              menar att även om vi skulle uppnå de mål som finns i landsbygdsprogrammet
              räcker det inte för att klara målet att minska övergödningen i
              Östersjön.
            </seg>
            <seg n="a916412b">
              Vi socialdemokrater har däremot en åtgärdslista. Först och främst
              vill vi återinföra skatten på handelsgödsel, vilket vi anser är
              mycket effektivt. Vidare har vi ett antal andra förslag, till
              exempel att se över möjligheten att använda musselodlingar för
              att binda övergödande ämnen i havet.
            </seg>
            <seg n="d8f1fa1c">
              Fru talman! I regeringens skrivelse står vidare att läsa att
              det finns ett antal forskningsprojekt som är inriktade på miljö-
              och klimatinsatser inom jordbruket. I många fall är dessa finansierade
              genom återföring av skatten på handelsgödsel.
            </seg>
            <seg n="55b04f73">
              Det är viktigt med utbildning, metodutveckling och forskning
              för att stärka det svenska jordbruket. Det handlar om grundutbildning,
              vidareutbildning för företagare och forskning. Dessa områden är
              mycket viktiga för att vi ska kunna utveckla och säkra jordbrukssektorn
              i Sverige i framtiden.
            </seg>
            <seg n="e190a7f6">
              I regeringens skrivelse redovisas inte hur dessa projekt ska
              finansieras i framtiden. Det ser vi som mycket problematiskt.
              Det krävs att vi tidigt redovisar och säger från denna kammare
              att vi tycker att dessa forskningsprojekt är viktiga och bra.
              Jag tycker att det är alldeles för sent att redovisa det i budgetpropositionen
              om det nu kommer några förslag där, vilket vi inte sett ännu.
            </seg>
            <seg n="8843f896">
              Fru talman! Jag tänkte också beröra målet som innebär att natur-
              och kulturmiljöer ska bevaras. Detta mål kommer med största sannolikhet
              inte heller att nås.
            </seg>
            <seg n="00ad1e86">
              Enligt Naturvårdsverket har ängs- och betesmarksarealen inom
              landsbygdsprogrammet minskat med ca 50 000 hektar sedan 2005.
              Detta överensstämmer inte med Sveriges åtagande för att nå konventionen
              för biologisk mångfald.
            </seg>
            <seg n="728719ed">
              Miljömålsberedningen har inte fått något uppdrag av regeringen
              att försöka ta fram förslag för att vi ska nå miljökvalitetsmålet
              Ett rikt odlingslandskap. På detta område, som på så många andra,
              finns det ingen åtgärdsplan. Regeringen måste på område efter
              område se till att det plockas fram en åtgärdsplan. Annars riskerar
              vi att inte uppnå något av de miljökvalitetsmål som vi har tagit
              ställning till.
            </seg>
            <seg n="418027c5">
              Slutligen, fru talman: I skrivelsen lyfts också biogas och biogassatsningar
              fram som en viktig del i den framtida svenska energimixen. Regeringen
              slår sig för bröstet vid ett antal tillfällen och säger att det
              är en mycket viktig del i den svenska energistrategin för framtiden.
            </seg>
            <seg n="1488de68">
              Visst har regeringen lagt fram ett antal bra förslag som jag
              tror kommer att innebära att vi får fler ansökningar och förhoppningsvis
              fler projekteringar, och i förlängningen kommer det att innebära
              att vi får en ökad biogasproduktion. Men det har tagit alldeles
              för lång tid. Framför allt finns det inget samlat biogaspaket.
              Vi måste se till att stat, region och företag går hand i hand
              för att skapa en strategi som gör att vi klara av att nå de mål
              vi har ställt upp.
            </seg>
            <seg n="cb8e943c">
              Riksdagen har ställt sig bakom att vi ska en fossiloberoende
              fordonsflotta 2030. För att nå detta mål måste vi ha en nationell
              strategi både för produktion och distribution och andra stimulanser
              med riktade stöd så att vi får i gång en produktion.
            </seg>
            <seg n="3cacb2a8">
              I dag finns denna typ av program i Danmark, Tyskland och Nederländerna.
              Där ser vi att biogasproduktionen har ökat oerhört mycket under
              de senaste åren. Hade Sverige varit lika framgångsrikt hade vi
              också sett den explosionen. Nu ser vi snarare raka motsatsen.
              På område efter område är det företag som inte vågar satsa för
              att det inte finns någon framtidstro och för att det inte finns
              några långsiktiga incitament.
            </seg>
            <seg n="8ee6ce34">
              Jag anser att det är oerhört viktigt att vi på detta område ser
              till att skapa en nationell plattform som gör att vi kommer att
              producera mer biogas för att nå miljömålen inför framtiden.
            </seg>
          </u>
          <note n="cf740404">
            I detta anförande instämde Jan-Olof Larsson och Pyry Niemi (båda
            S).
          </note>
          <note type="speaker" n="df4d5cfc">
            Anf. 90 KEW NORDQVIST (MP):
          </note>
          <u who="kew_nordqvist_e9a604" xml:id="i-07b8904c7a5cb323-0" n="66a72a7d">
            <seg n="6b062a38">
              Fru talman! I dag debatterar vi miljö- och jordbruksutskottets
              betänkande angående miljö-, klimat- och energiinsatser inom jordbruket,
              även kallad MJU24.
            </seg>
            <seg n="8be4c8fe">
              Till att börja med vill jag säga att jag naturligtvis står bakom
              samtliga Miljöpartiets reservationer. Men för tids vinnande yrkar
              jag bifall till reservation 9 om utredning av skatt på kadmium
              med mera.
            </seg>
            <seg n="332c0271">
              Jag delar regeringens uppfattning att de gröna näringarna ska
              vara miljö- och resurseffektiva. Frågan är om vi menar samma sak.
            </seg>
            <seg n="35f03932">
              Det är också bra att regeringen presenterat en samlad översikt
              över det som gjorts under en längre period. Men tyvärr kan man
              konstatera att det har gjorts för lite.
            </seg>
            <seg n="cfff9f05">
              Jag tycker också det är en brist att redovisningen inte knutits
              närmare till systemet för miljökvalitetsmålen.
            </seg>
            <seg n="8e7f69bd">
              Bilden som växer fram är att det är tvingande EU-regler som trycker
              på regeringen på miljöområdet. Exempel på det är vattendirektivet,
              industriutsläppsdirektivet och direktiv om förnybar energi och
              hållbarhetskriterier för biodrivmedel. Det är enligt vår mening
              alldeles på tok för låga miljöambitioner. Det borde naturligtvis
              vara Sverige som driver på EU på miljöområdet.
            </seg>
            <seg n="b7830cb8">
              Naturvårdsverket konstaterar i en rapport att det fortfarande
              saknas tillräckligt med åtgärder för att nå de jordbruksrelaterade
              målen. De målen är:
            </seg>
            <seg n="f0009695">
              Naturvårdsverket säger att det inte är möjligt att nå miljökvalitetsmålet
              till 2020 med i dag beslutade och planerade styrmedel.
            </seg>
            <seg n="5a4a6e93">
              Vi vet att ett ekologiskt lantbruk lever upp till de flesta av
              de nämnda miljökvalitetsmålen. Varför får vi inte se en kraftfull
              satsning på ekologiskt lantbruk?
            </seg>
            <seg n="2a5da296">
              Fru talman! Den svenska åkerjordens innehåll av kadmium ökar
              stadigt. Största föroreningskällan är nedfall av luftföroreningar.
              Det är svårt att göra något åt det, mer än att naturligtvis minska
              utsläppen vid källan. Då är det desto viktigare att inte tillföra
              ytterligare kadmium. Två källor jag tänker speciellt på är rötslam
              och konstgödsel. Spridning av rötslam lämnar jag för tillfället
              därhän. Vi får säkert anledning att återkomma till den frågan.
            </seg>
            <seg n="4969f6bd">
              Problemet med kadmium i konstgödseln hänger ihop med fosforns
              förorening av kadmium. Kadmium är som vi alla vet en mycket lömsk
              och giftig tungmetall, speciellt farligt för våra barn och gravida
              kvinnor. Framför allt är det njurskador och benskörhet som visar
              sig.
            </seg>
            <seg n="af5ad258">
              Kadmium ackumuleras i åkerjorden och har på många ställen nått
              farliga nivåer. Till exempel tas inte gröda till barnmat från
              speciellt utsatta jordar.
            </seg>
            <seg n="d8ff9d77">
              Det lömska består i att kroppen inte gör sig av med kadmium,
              utan den ackumuleras under livet. Spridning av kadmium står i
              direkt strid med de av oss här i riksdagen beslutade miljömålen.
            </seg>
            <seg n="e682af85">
              Fru talman! Det är totalt obegripligt för mig att man kan försvara
              fortsatt giftspridning. Detta får kommande generationer dras med.
              Det är helt oförenligt med den goda lantmannased som säger att
              vi ska lämna efter oss en jord som är i minst lika gott skick
              som när vi tog över den.
            </seg>
            <seg n="fb4082a6">
              Varför ska vi inte beskatta det som är farligt? Varför vill regeringen
              göra det billigare att sprida kadmium? Vägledande i min värld
              har varit att den som förorenar ska betala.
            </seg>
            <seg n="ad4a88ae">
              I en DN-artikel i våras deklarerade ledande folkpartister att
              det var ett misstag att ta bort skatten på kadmium. Trots det
              röstade man tre dagar senare nej till beskattning av kadmium i
              skatteutskottet. Det var ett lite vingligt agerande, om jag ska
              uttrycka mig milt.
            </seg>
            <seg n="d70c1edf">
              Nu har Folkpartiet chansen att visa att man trots allt menar
              allvar med att göra detta gift dyrt att sprida, och då genom att
              rösta för att tillsätta en utredning som skyndsamt utreder skatt
              på kadmium i konstgödsel.
            </seg>
            <seg n="a2036b7b">
              Utredningen bör belysa olika alternativ, bland annat där skatten
              kan omfatta fosfor eller kväve. Utredningen bör också belysa olika
              konstruktioner där skatten återförs till näringen.
            </seg>
            <seg n="0150a8f1">
              Att en centerpartist skulle gå med på en åtgärd som skulle fördyra
              produktionen för svenskt lantbruk och då särskilt spannmålsodlarna
              är säkert för mycket begärt. Då spelar det ingen roll att det
              handlar om spridning av denna giftiga tungmetall eller att åkerjordens
              kvalitet äventyras.
            </seg>
            <seg n="615d660d">
              Fru talman! Vi hävdar att ett ekologiskt, socialt och ekonomiskt
              hållbart jordbruk är både önskvärt och nödvändigt. Det är ett
              jordbruk som bidrar till att uppfylla många av de miljökvalitetsmål
              som vi här i riksdagen har beslutat om.
            </seg>
            <seg n="08e3a029">
              Vi förespråkar vidare ett jordbruk som hjälper mänskligheten
              att hålla sig inom de nio planetära gränsvärdena. Det är gränsvärden
              som 28 internationella forskare med kände professorn Johan Rockström
              i spetsen angett för hur mycket mänsklig aktivitet jorden klarar
              av. Mänskligheten har redan passerat gränsen vad gäller utsläpp
              av kväve och fosfor, biologisk mångfald och utsläpp av koldioxid.
            </seg>
            <seg n="a7bbc596">
              Det kan man knappast hävda att dagens konventionella lantbruk
              lever upp till, vare sig när det gäller miljökvalitetsmålen eller
              att hålla sig inom de planetära gränserna.
            </seg>
            <seg n="cd55f622">
              Det är därför, fru talman, som Miljöpartiet vill göra mer för
              att utveckla det ekologiska lantbruket och för att klara miljömålen.
              Vidare vill vi att de offentligt finansierade stöd som går till
              jordbrukssektorn ska gå till omställning till ekologisk produktion
              och till att säkra den långsiktiga livsmedelsproduktionen.
            </seg>
            <seg n="3d256e7d">
              Därför är det olyckligt att regeringen inte vill mer än att certifierad
              ekologisk jordbruksmark år 2020 ska omfatta minst 20 procent av
              den svenska jordbruksmarken. Den certifierade ekologiska jordbruksmarken
              i slättbygd ska senast år 2020 ha ökat med minst 50 000 hektar
              jämfört med 2011 års nivå. Det är alltså ingen höjd ambitionsnivå.
            </seg>
          </u>
          <note n="83f6d4f7">
            Med det, fru talman, yrkar jag bifall till reservation 9.
          </note>
          <note type="speaker" n="8f59d8d9">
            Anf. 91 JENS HOLM (V):
          </note>
          <u who="jens_holm_726eb1" xml:id="i-5eba401f15764b12-0" n="fd3841dd">
            <seg n="0d9981a0">
              Fru talman! Vi debatterar nu jordbruket och bland annat jordbrukets
              utsläpp av växthusgaser. I skrivelsen från regeringen konstaterades
              att det svenska jordbruket står för ungefär 18 procent av de svenska
              utsläppen av växthusgaser. Det är tolv miljoner koldioxidekvivalenter
              varje år. Det är väldigt stora utsläpp.
            </seg>
            <seg n="c3201f8f">
              Man ska komma ihåg att i den siffran har man inte räknat med
              importen av gödsel och andra insatsvaror. Man har inte räknat
              med den stora importen av kött eller importen av foder, till exempel,
              som också bidrar till betydande utsläpp i andra länder.
            </seg>
            <seg n="6167a1de">
              Det är viktigt att komma ihåg att den absolut största delen av
              de svenska utsläppen av växthusgaser, alltså de vanliga utsläppen,
              handlar om koldioxid. Men när vi talar om jordbruket är det främst
              lustgas och metan som är de stora gaserna. Detta är gaser som
              är mycket kraftigare och har mycket större effekt på den globala
              uppvärmningen än vad koldioxid har. Det är därför mycket viktigt
              att vi kommer till rätta med utsläppen från jordbruket.
            </seg>
            <seg n="0cfaa2db">
              Jag är inte den första att konstatera detta, utan redan Klimatberedningen
              konstaterade att det saknas konkreta styrmedel för att minska
              utsläppen från jordbrukssektorn.
            </seg>
            <seg n="5cc856f0">
              Om man läser i skrivelsen från regeringen kan man konstatera
              att det även på internationell nivå finns ett problem med att
              man inte har lyckats hantera utsläppen från jordbruket. Man skriver:
              Varken på FN-nivå, på EU-nivå eller på nationell nivå finns det
              några preciserade mål för hur mycket jordbrukets utsläpp av växthusgaser
              bör minska.
            </seg>
            <seg n="373b315b">
              Jag tycker att det nu är hög tid att vi ser till att vi får konkreta
              mål och att vi får konkreta styrmedel för hur vi ska kunna minska
              utsläppen från jordbruket.
            </seg>
            <seg n="721e984a">
              Om man tittar lite längre fram i regeringens skrivelse kan man
              se vad regeringen hittills har gjort för att minska utsläppen
              från jordbruket. Det handlar nästan uteslutande om frivilliga
              åtgärder, till exempel rådgivning till lantbrukare om val av foder
              eller gödsel. Det är absolut inget fel med det. Det är bra att
              man arbetar med rådgivning och så vidare. Men problemet är att
              det inte räcker. När det handlar om dessa skarpa, mätbara, konkreta
              och bindande mål för hur man ska minska jordbrukets utsläpp finns
              det ingenting alls från regeringen. Det tycker jag är ett stort
              problem.
            </seg>
            <seg n="97f632e5">
              Vi i Vänsterpartiet har skrivit en motion med anledning av denna
              skrivelse, och vi har vid flera andra tillfällen föreslagit konkreta
              exempel på hur man ska kunna hjälpa lantbrukare att ställa om
              sin produktion så att de producerar till exempel mer ekologiskt
              och hur man ska kunna arbeta med lantbruket så att man minskar
              utsläppen.
            </seg>
            <seg n="af0d3ec3">
              Vi föreslår här att det ska antas en handlingsplan för att minska
              utsläppen från livsmedelskedjan.
            </seg>
            <seg n="01777848">
              Vi anser att det i stället för regeringens allmänna satsning
              på Matlandet Sverige behövs ett konkret hållbarhets- och klimatperspektiv
              på denna satsning. Vi föreslår Sverige det hållbara matlandet,
              så att de 80 miljoner kronor som regeringen varje år anslår inte
              ska gå bara till olika matmässor, tv-kockar och annat utan att
              de faktiskt ska gå till konkreta åtgärder för att vi ska kunna
              producera mer livsmedel i Sverige och att vi ska producera livsmedel
              som belastar naturen mindre.
            </seg>
            <seg n="eb938395">
              Vi föreslår också att vi ska äta mer vegetariskt i Sverige och
              att vi ska äta mindre kött. Vi vet att köttindustrin står för
              mycket stora utsläpp, nästan lika stora utsläpp som alla våra
              fyra miljoner personbilar i Sverige. När vi talar om bilismen
              finns det styrande skatter och andra åtgärder. Men när vi talar
              om köttkonsumtion görs det faktiskt ingenting. Det är lite konstigt.
            </seg>
            <seg n="0cae8680">
              Vi i Vänsterpartiet vill också ha mer ekologisk produktion. Vi
              har satt upp konkreta mål för det i andra sammanhang. Då tycker
              vi att det också ska finnas konkreta medel för de lantbrukare
              som vill gå över till ekologisk produktion. Ett av de mest effektiva
              sätten att främja den ekologiska produktionen är att se till att
              vi sätter ett pris på det som smutsar ned, nämligen det som Kew
              Nordqvist från Miljöpartiet var inne på, att man har en skatt
              på handelsgödsel. Om man har en skatt på handelsgödsel kostar
              det lite extra om man använder mycket konstgödsel. Det gynnar
              de ekologiska lantbrukarna som inte använder sig av det. Man drar
              också in flera hundra miljoner kronor varje år som man kan använda
              till jordbrukets miljöarbete, vilket är bra.
            </seg>
            <seg n="e562feb6">
              Det som också är bra med en skatt på handelsgödsel är att den
              inte bara bidrar till att minska övergödningen. Den bidrar också
              till att man minskar utsläppen av växthusgaser.
            </seg>
            <seg n="7c53a923">
              Vi i Vänsterpartiet vill också understryka den offentliga upphandlingens
              roll vad gäller mer ekologisk mat, mer närodlad mat och mer vegetarisk
              mat. Detta är ett verktyg som vi tycker används alldeles för lite.
              Ute i våra kommuner och landsting finns det en stor osäkerhet
              i fråga om vad som egentligen gäller. På vissa ställen är man
              livrädd att ställa miljökrav därför att man kan bli stämd. Det
              finns flera konkreta exempel där man har blivit fälld i domstol
              för att man har ställt krav.
            </seg>
            <seg n="85a7fc8d">
              Vi som finns i denna församling har ett ansvar att se till att
              det blir lättare att ställa miljökrav vid den offentliga upphandlingen.
            </seg>
            <seg n="9a36d56d">
              Detta var några exempel på det som vi i Vänsterpartiet vill göra
              för att komma till rätta med jordbrukets utsläpp av växthusgaser.
              Det finns en rödgrön reservation, reservation 3, som handlar om
              just denna handlingsplan för att minska utsläppen från livsmedelskedjan,
              och jag yrkar härmed bifall till den.
            </seg>
          </u>
          <note type="speaker" n="5ce40e8f">
            Anf. 92 BENGT-ANDERS JOHANSSON (M):
          </note>
          <note n="b2cc7db3">
            Fru talman! Inledningsvis yrkar jag bifall till slutsatserna
            och därmed förslaget i betänkandet.
          </note>
          <u who="bengt-anders_johansson_760665" xml:id="i-271788a783d06774-0" n="80181735">
            <seg n="5fb9c7f7">
              Fru talman! Alliansregeringens vision är att bruka utan att förbruka.
              Andemeningen bakom detta är att vi ska skapa bättre förutsättningar
              för de gröna näringarna och att skapa jobb och tillväxt i hela
              landet. Det är viktigt att komma ihåg. När vi talar om de gröna
              näringarna handlar det, för att ingen ska undra, om jordbruket,
              skogsbruket, trädgårdsnäringen, fisket, rennäringen med binäringar
              och livsmedelskedjan. Det är alltså ett mycket omfattande och
              brett anslag.
            </seg>
            <seg n="0a4b7f00">
              De övergripande målen handlar om att det ska vara ett dynamiskt
              och konkurrenskraftigt näringsliv i hela landet med en öppenhet
              och mångfald. Det handlar också om att det ska vara miljö- och
              resurseffektivt med en nyckelroll i Sveriges energiproduktion.
              Dessutom ska det utmärkas av omtanke, ansvarstagande och hög etik.
              Det ska också bidra till en globalt hållbar utveckling.
            </seg>
            <seg n="5b4f0e6c">
              Fru talman! Jag tror att ansatsen är identisk i de olika partierna.
              Men verbalt använder vi lite olika ord för att försöka beskriva
              antingen hur bra det är eller hur eländigt det är. Jag ska försöka
              beskriva det så ärligt som möjligt.
            </seg>
            <seg n="88be7b81">
              I utskottet välkomnar vi skrivelsen. Den är ett mycket bra komplement
              till den årliga redovisning som vi får från regeringen. De miljökvalitetsmål
              som har nämnts här tidigare är en viktig del i hur vi ska uppnå
              de framtida utmaningarna. Jag kan konstatera att de i många fall
              har varit och är helt omöjliga att uppnå i rimlig tid. Därför
              har Miljömålsberedningen fått ett nytt uppdrag, nämligen att man
              ska sätta upp etappmål. Det tror jag är oerhört viktigt för att
              vi så småningom ska ha en möjlighet att nå dessa långsiktiga mål.
            </seg>
            <seg n="2dd4cc70">
              Landsbygdsprogrammet omfattar ungefär 7 av de 16 miljökvalitetsmålen.
              I landsbygdsprogrammet under 20072013 finns det 36 miljarder att
              lägga på detta område, vilket är oerhört positivt. När man hör
              oppositionen i talarstolen kan man få uppfattningen att det inte
              görs någonting.
            </seg>
            <seg n="98d1652f">
              Det pågår alltså ett omfattande arbete för att uppnå dessa miljökvalitetsmål
              och ta fram dessa strategier och etappmål. Det är just det som
              Miljömålsberedningen håller på med. Där skiljer vi oss åt. Oppositionen
              har förälskat sig i de gamla målen eftersom man hade regeringsansvaret
              när de togs fram och har inte förmågan att se det kloka i att
              bygga upp etappmål. Det som möjligen skiljer den vise från den
              envise är att den vise har förmågan att ändra sig.
            </seg>
            <seg n="c946e0e7">
              Jag ska därefter gå över till frågan om övergödning. Sverige
              deltar i många olika gemensamma program i en internationell samverkan.
              Det är EU:s vattendirektiv, det är det marina direktiv som EU
              har, det är Östersjödirektivet och det är Helcom, Helsingforskommissionen.
              Det här är bara några exempel.
            </seg>
            <seg n="d6138721">
              Utöver detta har vi på eget bevåg och även näringarna själva
              tagit fram Greppa näringen och Odling i balans där man, som här
              beskrivits, just försöker komma åt den övergödning som jordbruket
              de facto står för. Det är ganska meningslöst att lägga på mer
              gödning än växterna tar upp. Därför är det kärkommet att de här
              initiativen finns och att det nu blir ett genomförande. Detta
              ger resultat.
            </seg>
            <seg n="6dfb4b20">
              Kvävet har de facto minskat och även fosforn söder om Åland.
              Men det räcker självfallet inte, precis som Kew Nordqvist säger.
              Vi måste naturligtvis anstränga oss ytterligare för att komma
              ned till en ännu bättre nivå. Framför allt är Östersjön oerhört
              känslig för övergödning.
            </seg>
            <seg n="6283be6f">
              När det gäller kadmium, det ämne som finns i mineralgödsel och
              som inte är önskvärt men som det i nuläget inte går att separera,
              har vi i dag en gräns vid 100 gram per ton. Regeringen har nu
              skrivit till EU-kommissionen om att man vill sänka till 46 gram
              per ton. Dessutom utreder KemI och Livsmedelsverket vad som händer
              om man går ned till 25 gram respektive 12 gram per ton. Att inget
              händer är alltså en alldeles felaktig beskrivning.
            </seg>
            <seg n="175ef45a">
              Om man nu är så bekymrad är det lite förvånande att oppositionspartierna
              inte säger att mineralgödsel över huvud taget ska förbjudas. Det
              vore mer adekvat än att tala om beskattning, som ju inte innebär
              att mineralgödseln kommer att försvinna.
            </seg>
            <seg n="b4db55fa">
              Fru talman! Jag går nu över till att lite grann beröra frågan
              om stöd till ekologisk produktion. Efterfrågan har starkt ökat
              under de senaste åren. Uppsatta mål för inhemsk produktion har
              dock inte uppnåtts.
            </seg>
            <seg n="93c78671">
              Jag ska kort läsa upp Jordbruksverkets nya förslag till övergripande
              mål: Den ekologiska produktionen ska bedrivas i sådan omfattning
              och med sådana metoder att den är samhällsekonomiskt optimal och
              därmed sammantaget ger bästa möjliga livsmedel, folkhälsa, djurvälfärd
              samt klimat- och miljöeffekter med hänsyn till samhällets totala
              kostnader.
            </seg>
            <seg n="870614fc">
              När allt detta vägs in förstår man hur komplext det är att hantera
              den så kallade ekologiska odlingen och den så kallade traditionella
              odlingen. Det handlar om energi, om utsläpp och om produktionsresultat.
            </seg>
            <seg n="2abcf814">
              Från moderat håll anser vi att marknadskrafterna är bättre än
              politiska mål när det gäller avvägningar mellan de två odlingssätten,
              det traditionella och det ekologiska.
            </seg>
            <seg n="add530ed">
              När det gäller finansiering och, framför allt, forskning är det
              oerhört viktigt att vi tillför forskningsmedel avseende klimatfrågan,
              livsmedelsförsörjningen, smittsamma sjukdomar och inte minst mer
              biomassa för energi.
            </seg>
            <seg n="29644ef5">
              Därför är det glädjande att kunna meddela att det till hösten
              kommer en övergripande forsknings- och innovationsproposition
              där vi, hoppas jag, kan tillgodose de krav som finns i de areella
              näringarna.
            </seg>
            <seg n="2bfe273d">
              Fru talman! Avslutningsvis ska jag säga några ord om biogasstrategin.
              Det har ju här från talarstolen pekats på hur viktigt detta är.
            </seg>
            <seg n="66413388">
              Det intressanta med biogas är att man kan få gas från många olika
              sektorers avfall och biprodukter såsom gödsel, avloppsslam, mat-,
              restaurang- och livsmedelsavfall. Intressant är att exempelvis
              gödsel till och med kan bli bättre sett till gödseleffekten även
              efter det att biogas utvunnits. Det är alltså en win-win-situation.
            </seg>
            <seg n="77d63fa7">
              Statens energimyndighets slutsatser från 2010 bereds just nu
              i Regeringskansliet. Var vi landar där får vi se. För närvarande
              finns dock ett investeringsstöd till att uppföra biogasanläggningar.
            </seg>
            <seg n="dd47a08c">
              Med dessa ord överlämnar jag detta, fru talman, till kammarens
              beslut för avgörande.
            </seg>
          </u>
          <note type="speaker" n="21dd8aff">
            Anf. 93 JENS HOLM (V) replik:
          </note>
          <u who="jens_holm_726eb1" xml:id="i-5eba401f15764b12-1" n="fd3841dd">
            <seg n="59b85428">
              Fru talman! Jag vill tacka för Bengt-Anders Johanssons inlägg.
              Dock kvarstår, menar jag, några frågor. Jag skulle gärna vilja
              ha utrett vad som är Moderaternas politik på området.
            </seg>
            <seg n="c3236f6a">
              Som jag sade i mitt anförande konstaterade Klimatberedningen
              redan 2008 att det saknas konkreta styrmedel för att minska utsläppen
              från jordbrukssektorn. Det är någonting som även Moderaterna stod
              bakom i Klimatberedningen. Men fortfarande väntar man liksom på
              att regeringen ska föreslå några konkreta styrmedel för hur vi
              ska kunna minska utsläppen från jordbrukssektorn.
            </seg>
            <seg n="4b166bf9">
              Vi kan se att den nuvarande regeringen har en del förslag. Mycket
              handlar det om frivilliga insatser, exempelvis rådgivning till
              lantbrukare. Det kan ju vara bra, men även Moderaterna borde väl
              hålla med om att det kanske behövs lite effektivare styrmedel
              än så.
            </seg>
            <seg n="08ccb46d">
              Jag skulle vilja veta om Moderaterna har ett konkret förslag
              om hur mycket vi ska få ned utsläppen av växthusgaser från jordbrukssektorn.
              Vad är alltså Moderaternas förslag om hur mycket de utsläppen
              kan minskas?
            </seg>
            <seg n="489317c9">
              Vidare: Vilka konkreta effektiva bindande styrmedel föreslår
              Moderaterna för att få ned utsläppen från jordbrukssektorn?
            </seg>
            <seg n="15dc3a07">
              En enig sektor lantbrukare, kommuner, biltillverkare och så vidare
              säger att vi måste ha ett mål för produktionen av biogas, att
              vi måste ha konkreta styrmedel och att vi måste ha en finansiering.
              I dagsläget finns inte det, så när kommer det, Bengt-Anders?
            </seg>
          </u>
          <note type="speaker" n="c803e1ec">
            Anf. 94 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-0" n="80181735">
            <seg n="16acd976">
              Fru talman! Jag vill tacka Jens Holm för de frågor han här ställt.
              Moderaterna har inga explicita siffror för hur mycket vi ska minska
              klimatutsläppen från jordbruket. Vi har inte heller några konkreta
              förslag om vilka styrmedel som ska användas.
            </seg>
            <seg n="9a49351e">
              Fortlöpande följer vi verksamheten. Jag kan säga att vi tror
              mycket mer på frivilligvägen och den rådgivning som ges bland
              annat till jordbruket. Greppa näringen och Odling i balans visar
              att näringarna själva är väldigt duktiga på att fånga upp de här
              sakerna.
            </seg>
            <seg n="b4bb382a">
              När det gäller mål för biogasen: Nej, vi har inget mål för biogasen
              därför att det är en fri marknad. De som hittar en lönsamhet i
              biogasen kommer också att använda den. I takt med att energipriserna
              stiger kommer också biogasanläggningarna att bli attraktivare.
            </seg>
            <seg n="75beca4c">
              Jag kan passa på att ställa en motfråga till Jens Holm: Tänker
              ni föreslå en kilowattersättning från statens sida är alltså produktionsstöd
              målet för Vänsterpartiet?
            </seg>
            <seg n="2a76d872">
              När Jens Holm ändå står här i talarstolen måste jag med anledning
              av hans anförande ställa en fråga om detta med att minska köttintaget.
              Är det rimligt att över huvud taget äta kött i vänsterpartisternas
              samhälle, och är också viltkött av ondo?
            </seg>
          </u>
          <note type="speaker" n="5e9e7b43">
            Anf. 95 JENS HOLM (V) replik:
          </note>
          <u who="jens_holm_726eb1" xml:id="i-5eba401f15764b12-2" n="fd3841dd">
            <seg n="ac5c1a92">
              Fru talman! Jag vill tacka Bengt-Anders Johansson för de svar
              han gett.
            </seg>
            <seg n="77c76c08">
              Bengt-Anders preciserade sig inte. Men när det gäller utsläppen
              från jordbrukssektorn och det som Klimatberedningen och Moderaterna
              för fyra år sedan stod bakom anser Moderaterna fortfarande att
              vi ska avvakta. Nu har det alltså gått fyra år sedan Klimatberedningen
              sade att det är fråga om jättestora utsläpp, om 12 miljoner ton
              koloxidekvivalenter varje år nästan 20 procent av Sveriges totala
              utsläpp.
            </seg>
            <seg n="ea083f64">
              Moderaterna anser att vi ska fortsätta att avvakta. Är det Moderaternas
              politik när det gäller utsläppen från jordbruket?
            </seg>
            <seg n="9d26493b">
              Återigen kan vi när det gäller biogassatsningarna konstatera
              att Moderaternas politik är att säga: Nej, det där får marknaden
              sköta. Vi ska inte hjälpa lantbrukarna, inte hjälpa kommuner och
              inte hjälpa biltillverkare och bilägare som exempelvis vill köra
              på biogas. Vi ska inte på något vis hjälpa dem med att ställa
              om sin verksamhet. Uppenbarligen är det Moderaternas politik.
            </seg>
            <seg n="4f35bf7f">
              Ja, vi i Vänsterpartiet tycker att det är ett problem att köttkonsumtionen
              i Sverige ökat med nästan 50 procent sedan år 1990. Vi vill göra
              något åt det. Därför har vi föreslagit att en handlingsplan antas
              som handlar om att minska köttkonsumtionen och om att öka den
              vegetariska konsumtionen. Det kan handla om att man till exempel
              har vegetariska måndagar i skolorna eller om att man i den offentliga
              upphandlingen ökar inköpen av vegetarisk mat.
            </seg>
            <seg n="500e04da">
              Bengt-Anders Johansson hade en konkret fråga, och det var om
              man får äta kött för Vänsterpartiet. Jajamensan, det får man!
              Vad gäller viltköttet är det klart mycket lägre utsläpp av det
              än av industriköttet. Så är det tveklöst.
            </seg>
          </u>
          <note type="speaker" n="1950906e">
            Anf. 96 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-1" n="80181735">
            <seg n="053eae9a">
              Fru talman! När det gäller utsläppen pågår det ständigt en process,
              också i Regeringskansliet och ute hos näringen, för att minska
              växthusgaserna. Jag vill påstå att vi är ganska framgångsrika
              i Sverige jämfört med många andra länder när det gäller att reducera
              utsläppen. Tittar man på hur det har sett ut historiskt ser man
              att vi har lyckats med att minska koldioxidutsläppen i Sverige
              trots att vi har haft en ökad tillväxt. För många andra länder
              är det bara en dröm. Att måla upp en bild av att vi inte skulle
              bry oss är alltså fullständigt felaktigt.
            </seg>
            <seg n="e85b6b7b">
              Sedan är det inte så att biogassektorn inte får något stöd över
              huvud taget. Det är direkt felaktigt. Man får i dag investeringsstöd
              för att göra investeringar. Jag fick inget svar från Vänsterpartiet
              när det gäller om man är beredd att ge något stöd till själva
              produktionen, men uppenbarligen är man det, eftersom man säger
              att man ska öka stöden. I brist på svar får jag dra slutsatsen
              själv.
            </seg>
            <seg n="9db40a5b">
              Det är intressant att notera att det alltså är Vänsterpartiets
              ideologi att de ska styra vad människor äter vid sina egna köksbord,
              och det innebär att på måndagar får man inte äta kött. Beskedet
              från Vänsterpartiets politiska tribunal är alltså att människor
              inte får äta kött på måndagar. Det ska jag ta med mig i fortsättningen.
            </seg>
          </u>
          <note type="speaker" n="6807ff77">
            Anf. 97 JOHAN LÖFSTRAND (S) replik:
          </note>
          <u who="johan_lofstrand_6c3588" xml:id="i-6793125f6e65b75d-1" n="90cc883f">
            <seg n="d1b97391">
              Fru talman! Jag vill bara få ett förtydligande från Bengt-Anders
              Johansson, och det rör frågan om miljökvalitetsmålet Ingen övergödning.
              När jag läser skrivelsen får jag uppfattningen att det inte finns
              någon ambition att uppnå det här målet. Vi måste hitta olika sätt
              att minska utsläppen av kväve och fosfor, och de insatser som
              regeringen har föreslagit funkar inte. Ett exempel är ersättningen
              som man ger vid restaurering och anläggning av våtmarker. Den
              har använts till 30 procent! Samma sak gäller insatser för fånggrödor,
              där motsvarande siffra är 60 procent.
            </seg>
            <seg n="7d46b5bc">
              Borde man då inte konstatera att de åtgärder man vidtagit inte
              är tillräckliga och återkomma med nya åtgärder? Regeringen har
              väl ändå ambitionen att vi ska nå de miljökvalitetsmål som vi
              har ställt upp?
            </seg>
            <seg n="b3f2755f">
              Kommer det några ytterligare åtgärder, och har man någon ambition
              att försöka stimulera så att pengarna från de insatser regeringen
              faktiskt har gjort används för att uppfylla målen?
            </seg>
            <seg n="8dc4c6fb">
              Sedan tycker jag att det var spännande att Moderaterna och Bengt-Anders
              Johansson inte tycker att man ska stimulera biogassektorn mer
              och att man inte tycker att det behövs några konkreta mål. Sveriges
              riksdag har faktiskt ställt sig bakom att vi ska ha en fossiloberoende
              fordonsflotta 2030. Hur ska vi uppnå detta om vi inte ska stimulera
              till att inte använda bensin och diesel som enda bränslen?
            </seg>
          </u>
          <note type="speaker" n="d59d8033">
            Anf. 98 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-2" n="80181735">
            <seg n="33ed43f8">
              Fru talman! Tack för frågorna, Johan Löfstrand! Det är de facto
              så att utsläppen av både kväve och fosfor har minskat. Så är det.
              Det går alltså åt rätt håll. När man lyssnar på oppositionen tror
              man att det är precis tvärtom och i stället ökar, men det är inte
              sant.
            </seg>
            <seg n="fd56b856">
              Jag kan hålla med om att det naturligtvis hade varit bra om vi
              hade haft en snabbare takt på minskningen, inte minst när det
              gäller Östersjön. Men Sverige spelar en viktig roll när det gäller
              att ge kunskapsunderlag till de omgivande länderna runt Östersjön
              och föra över det här med Greppa näringen . Men det negligeras
              hela tiden från oppositionen som tycker att det är ganska ointressant.
              Det är alltid tagelskjortan som ska på vi ska göra allting i Sverige,
              och om övriga världen inte gör någonting spelar det ingen roll.
              Vi försöker jobba på båda fronterna, för det tror vi är mycket
              viktigare.
            </seg>
            <seg n="01f4b333">
              När det gäller biogasen blir det intressant att höra av Johan
              Löfstrand om Socialdemokraterna är beredda att ge ett produktionsstöd.
              Det vore väldigt intressant att få veta. Jag fick inget svar från
              Vänsterpartiet, men svaret kanske gäller även för Vänsterpartiet
              om Johan Löfstrand kan svara ja eller nej på den enkla frågan.
            </seg>
            <seg n="a9ce7800">
              När det gäller kött har ni ju gemensamt skrivit en reservation
              där ni anser att vi ska minska köttkonsumtionen. Hur mycket kött
              anser Johan Löfstrand att människor ska få äta eller inte äta
              i Sverige? Det kan också vara intressant att höra.
            </seg>
          </u>
          <note type="speaker" n="2394bae2">
            Anf. 99 JOHAN LÖFSTRAND (S) replik:
          </note>
          <u who="johan_lofstrand_6c3588" xml:id="i-6793125f6e65b75d-2" n="90cc883f">
            <seg n="a7dea0e5">
              Fru talman! Vi kunde ha haft en debatt enbart om de här frågorna,
              Bengt-Anders Johansson! Jag får minst lika många frågor tillbaka
              och väldigt få svar på de frågor som jag har ställt.
            </seg>
            <seg n="6654aef6">
              Jag kan hålla med Bengt-Anders Johansson om att utsläppen av
              fosfor och kväve har minskat. Men vi har en lång väg kvar att
              vandra. Visst är det självklart bra att vi i den här skrivelsen
              och på andra sätt får ett kunskapsunderlag, men när man har kunskapsunderlaget
              måste man sedan ta till sig det som står där, alltså att vi inte
              kommer att uppnå de mål som vi har satt upp. Då kanske vi borde
              fundera på nya styrmedel och nya incitament för att faktiskt nå
              de miljökvalitetsmål som den här riksdagen har ställt sig bakom.
              Jag tycker att det inte är för mycket begärt. Eller har vi bara
              de här målen för syns skull? Jag anser att politik är att driva
              en fråga för att uppnå målen.
            </seg>
            <seg n="6bd75949">
              Min fråga är återigen: Vilka ytterligare åtgärder kommer regeringen
              att vidta för att vi ska nå målet Ingen övergödning till 2020?
              De åtgärder som regeringen har vidtagit fungerar inte, utan det
              måste till nya. Vilka är dessa?
            </seg>
            <seg n="0f989ac1">
              När det gäller biogas anser vi socialdemokrater att det behövs
              en biogasstrategi både för att öka produktionen och för att se
              till att så många näringsgrenar som möjligt involveras i detta.
              Jag tror att det både kommer att kunna leda till tillväxt på landsbygden
              och nya arbetstillfällen, och det kommer att stärka det svenska
              jordbrukets konkurrensfördelar gentemot andra länder, för det
              blir ytterligare ett ben för många jordbrukare och lantbrukare
              att stå på om de också kan producera biogas.
            </seg>
            <seg n="b613d47f">
              Jag tycker att mycket av det som Energimyndigheten tar upp skulle
              kunna vara genomfört. Sedan har vi inte tagit ställning till vilka
              frågor vi ställer oss bakom, men det finns väl allianskamrater
              som är för ett produktionsstöd?
            </seg>
          </u>
          <note type="speaker" n="271557f4">
            Anf. 100 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-3" n="80181735">
            <seg n="233d13bb">
              Fru talman! Det är rätt häftigt att inledningsvis i replikskiftet
              bli anklagad för att inte ge några svar. Jag ställde själv oerhört
              enkla frågor som kunde besvaras med ja eller nej och fick inget
              svar, vare sig på hur mycket kött Socialdemokraterna anser att
              vi ska äta eller om man vill satsa på ett biogasstöd, alltså ett
              produktionsstöd. Det enda man talar om är en strategi. Men en
              strategi ger inget resultat, utan det är först handling som ger
              resultat, alltså när människor fattar ett beslut för att göra
              någonting. Därför är det oerhört intressant att höra detta. Det
              är prat det handlar om, och det är ingen verkstad bakom.
            </seg>
            <seg n="f9d1bf0a">
              När det gäller om målen ska uppnås eller ej är det klart att
              de ska uppnås. Men man måste också vara så pass realistisk att
              man om man upplever att målen inte är nåbara av ett eller annat
              skäl också måste kunna styra om så att det möjligen kommer att
              ta något längre tid men att man ändå på ett bra sätt lyckas i
              stället för att sätta upp ytterligare ett mål som man inte uppnår.
            </seg>
            <seg n="3125420d">
              Vi kan ta det här med ekologisk odling som exempel. Det skulle
              ha varit 20 procent 2010, men det var 13 procent. Då hade det
              ju inte hjälpt om vi sagt att det ska vara 50 procent 2020. Det
              är fullständigt meningslöst. Man måste vara realistisk. Alla mål
              ska vara mätbara, nåbara och realistiska. Det är därför som Miljömålsberedningen
              nu tittar över hela spektrumet. De kommer nu att jobba ett antal
              år för att just skapa en förutsättning för att vi ska kunna nå
              de här målen.
            </seg>
            <seg n="31dcad6d">
              När man lyssnar på Johan Löfstrand verkar det som att det inte
              spelar någon roll vilka effekter det får för samhällsekonomin
              eller livsmedelsförsörjningen, bara målen nås. Det samhället vill
              jag inte leva i. Den typen av politiker betackar jag mig för.
              Vi måste ha människor i politiken som har förmågan att värdera
              vad som är rimligt.
            </seg>
          </u>
          <note type="speaker" n="bdb9f52e">
            Anf. 101 KEW NORDQVIST (MP) replik:
          </note>
          <u who="kew_nordqvist_e9a604" xml:id="i-07b8904c7a5cb323-1" n="66a72a7d">
            <seg n="6af70f34">
              Fru talman! Jag tackar Bengt-Anders för anförandet. Jag kanske
              ska börja där du slutade i det föregående replikskiftet om statistik
              och mål. Enligt statistik från Jordbruksverket i dag ligger vi
              på 16 procent ekologiskt, vilket är mycket glädjande. Vi talade
              tidigare om ett 20-procentsmål år 2020, så jag tycker att det
              finns ytterligare anledning att ta nya tag och höja målsättningen.
            </seg>
            <seg n="b35fbdcc">
              Marknadskrafterna ska välja om det ska vara ekologiskt eller
              konventionellt, säger man här. Problemet med ett sådant resonemang
              är att miljön inte har något pris. Det kostar inget att skita
              ned. Därför menar jag att det behövs politiska styrmedel. Hur
              ser du på den frågan?
            </seg>
            <seg n="886fb57e">
              Som jag sade i mitt anförande tycker jag att vi måste minska
              åkermarkens exponering för kadmium. Det är anledningen till att
              vi efterlyser en utredning som får titta på frågan. Jag kan också
              meddela dig att vi i Miljöpartiet inte funderar på något förbud
              av konstgödsel.
            </seg>
            <seg n="83f0567a">
              På vilket sätt vill Moderaterna komma till rätta med problemet?
              Varför är det så viktigt att skattebefria denna giftiga metall?
            </seg>
          </u>
          <note type="speaker" n="e8c86ca6">
            Anf. 102 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-4" n="80181735">
            <seg n="5d2b3745">
              Herr talman! Jag tackar Kew Nordqvist för frågorna.
            </seg>
            <seg n="71a405fb">
              Det var ju intressant; jag visste inte att det var 16 procent
              när det gäller ekologisk odling. Den senaste uppgiften jag såg
              var 13 procent. Alltså går det fortsatt bra för dem som tycker
              att de vill köpa ekologisk mat. Problemet är att vi importerar
              mycket ekologisk mat som de svenska producenterna inte kan tillgodose
              behovet av. Men så är det.
            </seg>
            <seg n="7c4de9de">
              Det handlade också om marknadslösningar och att miljöfrågorna
              inte kostar någonting. Men visst gör det väl det! Vi har ju CO2-skatt
              och en mängd andra skatter som gör att det är dyrt att smutsa
              ned luften, bland annat.
            </seg>
            <seg n="918979b5">
              Kadmiumskatten var en lång och segsliten diskussion, och dessutom
              visade det sig att den hade väldigt liten inverkan på mineralgödselanvändningen.
              Alltså var det en ganska ineffektiv skatt. Därför tycker jag att
              det vore mer renhårigt att säga att vi ska ta bort kadmium till
              hundra procent, om man nu driver den linje som jag vet att Miljöpartiet
              driver. Om man vill minska kadmiumanvändningen kan man ju säga
              att det inte får finnas något kadmium över huvud taget. Men det
              säger man inte, utan man vill bara göra det dyrare. Jag tycker
              att det är en lite märklig koppling.
            </seg>
            <seg n="ffaac17d">
              Regeringen arbetar nu med att försöka minska mängden i mineralgödsel
              på så sätt att vi har skrivit till kommissionen om en sänkning
              till 46 gram per ton. Det är alltså mer än en halvering som vi
              är ute efter plus att det nu finns utredningsuppdrag på både 25
              och 12 gram per ton. Jag hoppas att vi kan komma fram till en
              vettig avvägning mellan detta och produktionsmålen. Vi har ju
              också krav på att vi ska leverera livsmedel.
            </seg>
          </u>
          <note type="speaker" n="c3e16b69">
            Anf. 103 KEW NORDQVIST (MP) replik:
          </note>
          <u who="kew_nordqvist_e9a604" xml:id="i-07b8904c7a5cb323-2" n="66a72a7d">
            <seg n="db933501">
              Herr talman! Jag tackar för svaren. När det gäller det ekologiska
              var detta siffror som presenterades av Jordbruksverket i dag,
              och de gäller åkerarealen.
            </seg>
            <seg n="489c029c">
              Det är ett problem att svenskt lantbruk inte kan tillgodose behovet
              mer än till 50 procent. Det gäller också det konventionella, så
              jag tycker inte att det är någon speciell fråga för det ekologiska
              att vi har svårt med självförsörjningen.
            </seg>
            <seg n="342a5c73">
              Om skatten inte har någon större effekt på konsumtionen av handelsgödsel
              tycker jag att vi får höja den så att vi märker någon effekt.
              Jag är ganska säker på att våra rådgivare räknar in detta när
              man sedan ska titta på hur vi får det bästa täckningsbidraget
              på en gröda. Då är detta en kostnad, och då kommer man att dra
              ned på det här och minska gödslingsrekommendationerna.
            </seg>
            <seg n="93ecacd0">
              När det gäller kadmium är problemet att det ackumuleras i jorden
              och i kroppen därav skadorna. Det är därför vi är angelägna om
              att minimera användningen. Som jag sade i mitt anförande handlar
              det inte bara om konstgödsel, utan cirkulationen i samhället via
              rötslammet är ett minst lika stort problem.
            </seg>
          </u>
          <note type="speaker" n="a48db6eb">
            Anf. 104 BENGT-ANDERS JOHANSSON (M) replik:
          </note>
          <u who="bengt-anders_johansson_760665" xml:id="i-a9f72bb4966b9cd5-5" n="80181735">
            <seg n="2a00e710">
              Herr talman! Jag har bara en sista kommentar: Om det nu är så
              att kadmiumet ackumuleras etcetera tycker jag att det vore mer
              renhårigt att säga att det ska förbjudas helt och hållet än att
              bara höja skatten.
            </seg>
          </u>
          <note type="speaker" n="40c49e5c">
            Anf. 105 NINA LUNDSTRÖM (FP):
          </note>
          <note n="f2f54ed6">
            Herr talman! Jag yrkar bifall till utskottets förslag i betänkandet
            och avslag på reservationerna.
          </note>
          <u who="nina_lundstrom_bfbd4f" xml:id="i-b8fe6b3e19c9ea1d-0" n="ca719bd1">
            <seg n="cbe943d2">
              Johan Löfstrand gav en ganska dyster bild av skrivelsen. Jag
              tänkte förklara lite grann varför jag ändå ser att det finns mycket
              positivt i skrivelsen. Det handlar om mål, men det handlar också
              om riktning. Hur ser utvecklingen ut? Jag tror att det är viktigt
              att ha med sig detta i arbetet.
            </seg>
            <seg n="de096f03">
              Utskottet välkomnar att regeringen har presenterat skrivelsen
              för riksdagen. I skrivelsen redovisar regeringen arbetet med miljö-,
              klimat- och energifrågorna inom jordbruket under perioden 20072011.
              Redovisningen utgår från de viktigaste statliga insatserna och
              omfattar bedömningar av insatsernas effekter och hur de bidrar
              till de uppställda målen inom miljö-, klimat- och energiområdena.
              Skrivelsen är också ett komplement till budgetpropositionen 2012
              för utgiftsområde 23. Utskottets uppföljning av regeringens resultatredovisning
              är således en del av arbetet med uppföljning och utvärdering i
              enlighet med regeringsformen.
            </seg>
            <seg n="601ea91b">
              Herr talman! Att odla och bruka jorden har blivit ett nytt intresse
              bland många. Odling kan ske på många olika sätt även i storstaden.
              Tv-programmen om odling och trädgårdar blir allt fler. Vi kan
              läsa om den urbana odlingen som dyker upp i stadsbilden, om odling
              på terrasser och balkonger, om gröna tak och om odling på kolonilotter.
              Trädgårdar anläggs vid äldreboenden, och ibland är ett av recepten
              för bot mot stressjukdomar att få vistas i trädgårdar och i naturen.
              Odling är alltså ett vitt begrepp.
            </seg>
            <seg n="172bd36e">
              Mat och odling är grunden för överlevnad, hälsa och framtid.
              Alla i världen har inte möjlighet att äta sig mätta. Brist på
              mat leder till både svält och hunger.
            </seg>
            <seg n="9861f95e">
              Klimatutmaningarna kommer att påverka var man kan odla och hur
              man kan odla. Det handlar om vilka kemikalier som vi får i oss
              genom den mat vi äter. Att bruka jorden är därmed också en viktig
              klimat- och miljöfråga. Det är viktigt att få bort kadmium, som
              har nämnts i debatten flera gånger. Det är viktigt när det gäller
              både konstgödsel och till exempel konstnärsfärger. Detta är en
              viktig fråga för Folkpartiet. Vi i Folkpartiet liberalerna har
              nyligen haft ett seminarium om odling i balans där just miljöfrågorna
              stod högt på agendan.
            </seg>
            <seg n="4580598e">
              Landsbygdsprogrammet är ett viktigt verktyg för att åstadkomma
              en utveckling på landsbygden som är ekonomiskt, ekologiskt och
              socialt hållbar. Programmet innehåller en rad åtgärder som syftar
              till att förbättra miljön, men även till att stärka landsbygdens
              konkurrenskraft.
            </seg>
            <seg n="0e1cdf9c">
              Miljö- och jordbruksutskottet har tillsammans med näringsutskottet
              inlett en uppföljning av vissa frågor inom landsbygdsprogrammet.
            </seg>
            <seg n="1f57783e">
              En fråga som ingår i uppföljningen är investeringsstöd för biogasproduktion.
              Syftet med stödet är att stödja och utveckla produktion och förädling
              av förnybar energi för att bland annat minska utsläppen av växthusgaser
              och förbättra förutsättningarna för tillväxt, innovation och nya
              jobb på landsbygden. Uppföljningen beräknas vara slutförd i november
              2012.
            </seg>
            <seg n="e7602f8c">
              Det uppföljningsarbete som miljö- och jordbruksutskottet gör
              är spännande. Visserligen är jag partisk då jag finns med i två
              uppföljningsgrupper, men det är mycket intressant.
            </seg>
            <seg n="cc609d67">
              Uppföljningen vore dock inte möjlig utan kansliets och utredningstjänstens
              insatser. Stort tack för att ni gör uppföljningarna möjliga! Och
              tack till alla kolleger i uppföljningsgrupperna och framför allt
              till Irene Oskarsson, ordföranden som leder gruppernas arbete!
            </seg>
            <seg n="49c8834b">
              En del av uppföljningen handlar om att i dialog med ansvariga
              departement utveckla resultatuppföljningen så att vi vet hur utvecklingen
              ser ut.
            </seg>
            <seg n="b57fb7f9">
              Herr talman! Det svenska landsbygdsprogrammet 20072013 finansieras
              av både Sverige och EU och omfattar sammanlagt ca 36 miljarder
              kronor under sjuårsperioden.
            </seg>
            <seg n="3d241cea">
              Jordbrukets struktur och produktion har betydelse för dess inverkan
              på miljö-, energi- och klimatrelaterade frågor. Jordbruket har
              störst inverkan på och betydelse för miljökvalitetsmålen Ett rikt
              odlingslandskap, Begränsad klimatpåverkan, Giftfri miljö, Ingen
              övergödning, Myllrande våtmarker, Levande sjöar och vattendrag,
              Hav i balans samt levande kust och skärgård och Ett rikt växt-
              och djurliv. Det är ambitiösa mål.
            </seg>
            <seg n="493359b3">
              Sverige deltar i flera olika internationella samarbeten om vatten.
              EU:s vattendirektiv, tillsammans med EU:s marina direktiv som
              just nu genomförs, är av stor betydelse för den svenska verksamheten
              inom vattenområdet.
            </seg>
            <seg n="8d1863aa">
              Övergödningsfrågan är särskilt viktig för Östersjön, och här
              samarbetar Sverige både inom EU och inom Helcom. Under det svenska
              ordförandeskapet 2009 antogs den så kallade Östersjöstrategin.
              En utvärdering av den svenska åtgärdsplanen för att nå det svenska
              betinget enligt Helcoms aktionsplan för Östersjön kommer att göras
              i samband med Helsingforskonventionens ministermöte 2013. Vid
              detta möte kommer en revidering av det preliminära betinget att
              presenteras och om möjligt antas.
            </seg>
            <seg n="e80eac4b">
              Utskottet har vid flera tillfällen uppmärksammat betydelsen av
              insatser som styr mot kostnadseffektiva åtgärder för att klara
              Sveriges mål och åtaganden. När det gäller frågan om ytterligare
              åtgärder för att nå Sveriges åtagande inom Helcom kan konstateras
              att det pågår några projekt inom ramen för LOVA.
            </seg>
            <seg n="6850b2f2">
              Enligt uppgift från Landsbygdsdepartementet gäller dessa projekt
              till exempel musselodling i Östersjön som en miljöåtgärd, experimentell
              analys och utvärdering av musselodlingar i övergödda grundområden
              i Västerhavets vattendistrikt samt biogas och musselodling.
            </seg>
            <seg n="6cfe84ce">
              Att odla en så kallad fånggröda på hösten efter skörd av en huvudgröda
              är en effektiv insats för att minska risken för kväveläckage under
              nederbördsrika höstmånader. Fånggrödan har förmåga att ta upp
              och tillgodogöra sig kväve under hösten. En utebliven eller senarelagd
              jordbearbetning under hösten innebär i sig en positiv effekt genom
              att marken under höstmånaderna inte bearbetas, och därmed minskar
              kvävemineraliseringen och risken för kväveläckage. Landsbygdsprogrammet
              innehåller miljöersättning till såväl fånggröda som vårbearbetning
              och en kombination av dessa insatser.
            </seg>
            <seg n="d22ff3d0">
              Våtmarker bidrar i hög grad till att minska växtnäringsförlusterna
              från åkermark. Det finns ett flaggskeppsprojekt som särskilt omfattar
              jordbruket, nämligen Baltic Deal. Det övergripande syftet med
              projektet är att utveckla och stärka jordbruksrådgivningen och
              demonstrations- och informationsaktiviteterna med fokus på en
              förbättrad miljö- och jordbrukspraxis.
            </seg>
            <seg n="11ea8b05">
              Det krävs samarbete mellan länderna runt Östersjön för att vi
              ska kunna påverka utvecklingen i havet. Algblomning, döda bottnar
              och andra utmaningar kräver samarbete. Miljöutmaningar och problem
              är gränsöverskridande. Det krävs att alla länder drar sitt strå
              till stacken.
            </seg>
            <seg n="77ab4806">
              Herr talman! I tider när vi hör Den blomstertid nu kommer sjungas
              på skolavslutningar eller dansar små grodorna den kommande midsommarhelgen
              går tankarna till vad brukandet av jord ger. Att jobba med varm
              jord, så sina frön, se dem växa och förhoppningsvis en dag kunna
              skörda fyller många med stor lycka, likaså att uppleva hur körsbärsträden
              står i full blomning, hur ängen fylls med de vackraste ängsblommor
              och hur rapsfälten står gyllengula och att med glädje trä första
              smultronet på ett halmstrå. Vi kan på olika sätt värna odlingen
              och bruket av jorden med miljöhänsynen i fokus. Vi ska bruka utan
              att förbruka.
            </seg>
          </u>
          <note type="speaker" n="4be408c3">
            Anf. 106 KEW NORDQVIST (MP) replik:
          </note>
          <u who="kew_nordqvist_e9a604" xml:id="i-07b8904c7a5cb323-3" n="66a72a7d">
            <seg n="35260ad4">
              Herr talman! Tack för ditt anförande, Nina Lundström! Jag vill
              börja med att säga att jag delar synen på åtgärder för att minska
              växtnäringsläckaget från åkermark. Det var en bra genomgång.
            </seg>
            <seg n="4b8d9999">
              Jag har egentligen bara en fråga. Jag snuddade vid den i mitt
              anförande. Den gäller Folkpartiets tidigare deklarerade inställning
              att det var fel att ta bort kadmiumskatten. Kommer Folkpartiet
              att stödja reservation 9 om en utredning av skatt på kadmium vid
              voteringen?
            </seg>
          </u>
          <note type="speaker" n="c618c773">
            Anf. 107 NINA LUNDSTRÖM (FP) replik:
          </note>
          <u who="nina_lundstrom_bfbd4f" xml:id="i-a2f878b35cac9e67-0" n="ca719bd1">
            <seg n="71221d87">
              Herr talman! Folkpartiet kommer att stödja förslaget i betänkandet,
              precis som jag sade i talarstolen. Vi verkar inom ett allianssamarbete.
              Vi står fullt bakom det förslag som har lagts fram tidigare om
              just den skatten. Men olika partier har också möjlighet att själva
              ompröva och fundera på vilka ytterligare åtgärder vi är beredda
              att genomföra, och kadmiumskatten är en sådan fråga som vi arbetar
              för. Det är glädjande att Miljöpartiet har ändrat sin position
              i riktning mot det Folkpartiet anser. Låt oss fortsätta att arbeta
              med frågan!
            </seg>
            <seg n="60a15579">
              Jag vill framhålla att landsbygdsministern och regeringen har
              vidtagit åtgärder som vi tycker är mycket bra. Man jobbar med
              att sänka gränsvärdet. Vi tycker att detta också är en viktig
              EU-fråga. Det är inte bara det vi gör i Sverige som har betydelse,
              utan det gäller även det som vi gör inom EU-samarbetet. Det tycker
              vi är mycket bra. Vi hoppas kunna få stöd inom EU för sänkta gränsvärden.
              Vi kämpar vidare.
            </seg>
            <seg n="ac046bc5">
              Det framtida värdet av ett slutet kretslopp mellan jord och bord,
              ett levande hav, rent vatten och rik tillgång till hälsosam fisk
              är mycket större än kostnaderna för de åtaganden vi måste göra
              för att komma till rätta med problemen i dag.
            </seg>
          </u>
          <note n="97acd191">
            Det var avslutningen på den artikel som Kew Nordqvist nämnde
            tidigare.
          </note>
          <note type="speaker" n="d0f2f088">
            Anf. 108 KEW NORDQVIST (MP) replik:
          </note>
          <u who="kew_nordqvist_e9a604" xml:id="i-07b8904c7a5cb323-4" n="66a72a7d">
            <seg n="9b565155">
              Herr talman! Jag har egentligen ingen följdfråga. Jag konstaterar
              bara att vi kanske får en spännande höst.
            </seg>
          </u>
          <note type="speaker" n="bb6dc3c5">
            Anf. 109 NINA LUNDSTRÖM (FP) replik:
          </note>
          <u who="nina_lundstrom_bfbd4f" xml:id="i-a2f878b35cac9e67-1" n="ca719bd1">
            <seg n="f42a1af5">
              Herr talman! Det hoppas jag verkligen.
            </seg>
          </u>
          <note type="speaker" n="95a71e33">
            Anf. 110 JOSEF FRANSSON (SD):
          </note>
          <u who="josef_fransson_030758" xml:id="i-a1e8da09b28e0560-0" n="2057c0d9" next="i-7a3bb03302c9d8a4-0">
            <seg n="7eeda0ac">
              Herr talman! Jag ska inte bli långvarig. I dag debatterar vi
              som sagt betänkande nr 24 om klimat- och energiinsatser i jordbruket.
              Det finns flera intressanta delar i det här betänkandet, och det
              gäller inte minst diskussionen om biogas där jag har ett stort
              intresse.
            </seg>
            <seg n="deaeb800">
              Socialdemokraterna och Vänsterpartiet har en reservation, nr
              12, som i stora drag handlar om att regeringens biogasstrategi
              saknar tydliga och långsiktiga målformuleringar. Jag är beredd
              att åtminsone delvis hålla med, men trots det är vi i Sverigedemokraterna
              inte i nuläget redo att ställa oss bakom denna reservation.
            </seg>
            <seg n="4408c878">
              Från vår sida tror vi starkt på potentialen för biogas. Utöver
              det faktum att vi kan skapa egen energi som ingår i ett kretslopp
              kan man se detta som landsbygdsutveckling, och det är viktigt
              att människor kan bo och arbeta ute på landsbygden. Inom Sverigedemokraterna
              pågår nu ett arbete med att ta ett helhetsgrepp om vår syn på
              biogasens framtid i Sverige. Förhoppningsvis ska vi till i höst
              ha ett förslag klart som sedan står sig över tid. Det vore nog
              oklokt att hasta fram ståndpunkter i en fråga som sannolikt kommer
              att ha stor inverkan på vårt land under väldigt många år.
            </seg>
            <seg n="49f80423">
              Riksdagen har satt ett mål, vilket har sagts tidigare i talarstolen
              i dag, om en fossilfri fordonsflotta till 2030. Denna målsättning
              kan man väl tycka lite vad man vill om, men speciellt realistisk
              är den kanske inte. I Sverigedemokraterna har vi själva formulerat
              närliggande tankegångar kring att bryta vårt oljeberoende, även
              om vi anser att ett definitivt slutdatum kan vara vanskligt att
              sätta.
            </seg>
            <seg n="7bb904c9">
              Målsättningar ska man givetvis ha, men det brukar vara att föredra
              att upprätta målsättningar man kan nå eller åtminstone komma nära.
              Radikala målsättningar riskerar att leda till radikala åtgärder,
              och dessa radikala åtgärder kommer sannolikt att skada ekonomin
              och rasera möjligheterna till långsiktigt hållbara strukturer.
              Det ska vi alla tänka på: Alltför ambitiösa miljömål riskerar
              att bli rent kontraproduktiva om någon får för sig att faktiskt
              genomföra dem.
            </seg>
            <seg n="3fb75c9f">
              Herr talman! Regeringen har, vilket vi tidigare har debatterat
              i kammaren, lagt stort fokus på större användning av etanol. Det
              bedömer jag vara en kostsam återvändsgränd. Sannolikt ligger etanolsatsningen
              år 2030 i högen för irrationella panikåtgärder vi lämnat bakom
              oss. Biogas har däremot en betydligt större potential, inte minst
              därför att den kan framställas med insatsvaror som i princip saknar
              värde eller insatsvaror där värdet i alla fall bevaras.
            </seg>
            <seg n="d40ac9ab">
              Det är fullt möjligt att vi kan expandera biogasproduktionen
              till tiotals terawattimmar, även om man ska ha klart för sig att
              vägen dit är både lång och krokig. Vi ligger långt efter kontinenten
              när det gäller infrastruktur för gas, vilket skapar ett slags
              moment 22 satsningar på gas bromsas av brist på infrastruktur,
              och infrastrukturen bromsas av bristen på gas.
            </seg>
            <seg n="4f7d41f3">
              Med en liten brasklapp om att min uppfattning på marginalen kan
              komma att revideras på vägen har jag en vision om att vi på medellång
              sikt ska bygga ut finmaskiga lokala och regionala gasnät i de
              regioner där potentialen till gasproduktion är som störst. Parallellt
              med de lokala och regionala näten bör också förutsättningar skapas
              för att koppla samman dessa nät med stamnätet. Jag har berört
              detta tidigare i kammaren, men att koppla på den inhemskt producerade
              biogasen på samma nät som den naturgas vi använder skulle skapa
              betydande stordriftsfördelar och stimulera utbyggnaden av biogas.
            </seg>
            <seg n="18b7d575">
              För att politiskt stimulera biogasen tror jag att vi bör sätta
              upp en målsättning om hur mycket biogas vi faktiskt ska kunna
              producera nationellt. Det ska vara en målsättning som är genomtänkt,
              sund och realistisk. Vi bör också ha en tydlig vision om att gasen
              i huvudsak ska användas till fordonsbränsle, men på vägen dit
              får vi inte ducka för att låta marknaden avgöra hur gasen används
              mest kostnadseffektivt.
            </seg>
            <seg n="63d2dc34">
              Mer i detalj hur politiken kan bidra till dessa mål ber jag att
              få återkomma med i konkreta förslag i höst.
            </seg>
          </u>
          <note n="4f6d54e7">
            Ajournering
          </note>
          <note n="7a9b8c63">
            Kammaren beslutade kl. 15.24 på förslag av andre vice talmannen
            att ajournera förhandlingarna till kl. 15.30 då votering skulle
            äga rum.
          </note>
          <u who="josef_fransson_030758" xml:id="i-7a3bb03302c9d8a4-0" n="2057c0d9" prev="i-a1e8da09b28e0560-0">
            <seg n="a8528e8f">
              Återupptagna förhandlingar
            </seg>
          </u>
          <note n="c2901efd">
            Förhandlingarna återupptogs kl. 15.30.
          </note>
          <note n="10f52bcd">
            18 § Beslut om ärende som slutdebatterats den 14 juni
          </note>
          <note n="b90ed06a">
            Punkt 1
          </note>
          <note n="f3d80da7">
            Punkt 2
          </note>
          <note n="5dc00711">
            Övriga punkter
          </note>
          <note n="665173fe">
            19 § Beslut om ärenden som slutdebatterats den 18 juni
          </note>
          <note n="d2b5333c">
            20 § Beslut om ärenden som slutdebatterats vid dagens sammanträde
          </note>
          <note n="b79cf928">
            Punkt 6
          </note>
          <note n="5dc00711">
            Övriga punkter
          </note>
          <note n="f3d80da7">
            Punkt 2
          </note>
          <note n="649f9fba">
            Punkt 4
          </note>
          <note n="5dc00711">
            Övriga punkter
          </note>
          <note n="649f9fba">
            Punkt 4
          </note>
          <note n="b79cf928">
            Punkt 6
          </note>
          <note n="8d7445ef">
            Punkt 7
          </note>
          <note n="5dc00711">
            Övriga punkter
          </note>
          <note n="b90ed06a">
            Punkt 1
          </note>
          <note n="f3d80da7">
            Punkt 2
          </note>
          <note n="ab9c54c5">
            21 § (forts. från 17 §) Miljö-, klimat- och energiinsatser inom
            jordbruket (forts. MJU24)
          </note>
          <note type="speaker" n="1645e13f">
            Anf. 111 OTTO VON ARNOLD (KD):
          </note>
          <note n="e30e3cc5">
            Herr talman! När det gäller miljö- och jordbruksutskottets betänkande
            över regeringens skrivelse om miljö-, klimat- och energiinsatser
            inom jordbruket yrkar jag bifall till utskottets förslag i betänkandet
            och avslag på samtliga reservationer.
          </note>
          <u who="unknown" xml:id="i-ee84eed6863fd163-0" n="a02498eb">
            <seg n="94252593">
              När man lyssnar på oppositionen kan fråga sig om de har läst
              skrivelsen. En sådan negativ och pessimistisk syn får man sällan
              skåda.
            </seg>
            <seg n="284df2ea">
              Detta är en heltäckande skrivelse. Det är en skrivelse som är
              gjord till riksdagen som vi har begärt som uppföljning av den
              lagstiftning som regeringen lägger fram enligt regeringsformen.
              Det är bra med en sådan här redovisning. Det är något nytt för
              perioden, och det är något som vi ska vara stolta över. Det får
              vår demokrati att fungera.
            </seg>
            <seg n="4bb7ece1">
              När det gäller jordbrukets roll är den enkla saken för jordbruket
              att konvertera solenergin via den gröna cellen till mänskligt
              brukbar energi i form av livsmedel och annan energi och genom
              långsiktigt hållbara brukningsmetoder utnyttja våra begränsade
              resurser som mark, luft och vatten på bästa sätt.
            </seg>
            <seg n="19926b68">
              Konkret står jordbruket inför stora utmaningar med en växande
              världsbefolkning, en ökad energikonsumtion och därmed minskad
              tillgång på fossil energi, både prismässigt och volymmässigt.
              År 2050 beräknas vi vara nio miljarder människor och förbruka
              dubbelt så mycket energi som i dag. Det är en utmaning.
            </seg>
            <seg n="bc36bbc9">
              Produktionen av livsmedelsprodukter sker åtminstone inom EU i
              stort sett på den fria marknadens villkor. Storleken på veteskördarna
              i Australien, Argentina och i viss mån Azerbajdzjan får omedelbart
              effekt på priserna i Sverige och övriga Europa.
            </seg>
            <seg n="b455115c">
              Lantbruksföretagen är multifunktionella, och det finns ett samband
              mellan produktion, landskapsvård, vattenanvändning med mera. De
              är även multikulturella genom att det odlas många olika grödor
              som samspelar med varandra, alltifrån animalier och vegetabilier
              till vattenbruk.
            </seg>
            <seg n="adcc8391">
              Därför är utformningen av lastbilsprogrammet en viktig del i
              att lyckas med vår produktion. Ett övergripande mål för produktionen
              är att den måste vara konkurrenskraftig men på lika villkor.
            </seg>
            <seg n="ae658019">
              Jag vill säga till Kew Nordqvist att om man tittar på skrivelsen
              ser man mycket väl hur miljömålen och åtgärderna i landsbygdsprogrammet
              hänger ihop. Vi har sju miljömål, och jag kommer snart att föreslå
              ett åttonde.
            </seg>
            <seg n="74925d76">
              Det första är Ett rikt odlingslandskap. Det är framför allt axel
              2 som ska stärka odlingslandskapets natur- och kulturvärden, program
              för hagmarker och slåtterängar samt den biologiska mångfalden.
              En viktig bit i det är att värna den goda jorden. Det är en trång
              resurs.
            </seg>
            <seg n="583e08ca">
              Ett annat mål är Begränsad klimatpåverkan. Här vill det till
              att ta fram odlingstekniker, framför allt att se till att man
              odlar på ett förnuftigt sätt när det gäller mullhaltiga jordar.
              Problemet är att det är svårt att mäta. Så länge jordbruket inte
              ingår i utsläppshandelssystemet har vi problem. Hade till exempel
              skogen fått komma in hade det kanske varit en fördel. Det är ett
              stort och komplext område, och givetvis behövs det åtgärder framåt.
              Det kräver forskning och definitioner.
            </seg>
            <seg n="565c0d4a">
              Ett mål är Giftfri miljö. Här har vi förfinade metoder för växtskyddsanvändning.
              Det är viktigt att vi har ett samlat grepp i det norra området
              för att hantera Reachdirektivet.
            </seg>
            <seg n="d25d5b39">
              Ett ytterligare mål är Ingen övergödning. Här görs en hel del
              när det gäller växtnäringsbalanser, kantzoner, markkartering,
              användning av gps med mera.
            </seg>
            <seg n="61522645">
              För de tre följande miljömålen Levande sjöar och vattendrag,
              Myllrande våtmarker och Hav i balans samt levande kust och skärgård
              görs det en hel del genom anläggning av våtmarker inom landsbygdsprogrammet
              och även inom LOVA, alltså lokala vattenvårdsåtgärder. Det är
              ett alldeles ypperligt program som är till för organisationer
              och kommuner. Det används till en hel del.
            </seg>
            <seg n="d18e404b">
              Vi har också Helcomarbetet med BSAP, Baltic Manure och Baltic
              Deal, där samarbetet inom Östersjön fungerar på ett bra sätt.
              Jag kan ta ett par levande exempel från min hemkommun Trelleborg.
              Man har gjort en hel del utveckling genom ett så kallat pilotprojekt
              i Tullstorpsån, där man har anlagt ett 50-tal våtmarker, har tagit
              ett helhetsgrepp kring ån och gör meandringar och annat och mäter
              hur mycket kväve som fångas upp i kvävefällor och hur mycket fosfor
              som fångas upp.
            </seg>
            <seg n="ba278d78">
              Skalar man upp det projektet till de fem åar som finns i Trelleborg
              skulle det täcka en tredjedel av våra åtaganden i Helcom, så det
              finns goda möjligheter.
            </seg>
            <seg n="9aaade1f">
              Ett rikt växt- och djurliv är viktigt i landskapet. Värnandet
              om den biologiska mångfalden är en viktig del för vår överlevnad.
              Man kan anlägga skyddszoner och behålla den genetiska mångfalden
              och se till att våra snart utrotningshotade djur- och växtarter
              inte bara får ett hem i genbanker utan också får en skyddad tillvaro
              genom intresserade odlare och producenter.
            </seg>
            <seg n="94e7c798">
              Det kanske behövs ett åttonde miljömål, som jag sade. Det skulle
              vara glada och stolta lantbruksföretagare, som det finns brist
              på i Sverige. Jag tycker att vi ska ge dem lite civilkurage och
              självkänsla.
            </seg>
            <seg n="614567ac">
              En annan bit som har diskuterats här, herr talman, är biogas,
              som är en viktig bit. Det finns ett investeringsstöd som är begränsat.
              Jag ser framför mig att regeringen till hösten förhoppningsvis
              kommer att göra en hel del inte bara när det gäller utökning av
              investeringsstödet utan också ett annat stöd för produktion.
            </seg>
            <seg n="ce486f76">
              Det skulle vara intressant, och det behövs, för biogasen är en
              viktig bit. Däremot får man akta sig för vad man stoppar in i
              biogasen. Är det icke förnybara saker som osorterat avfall måste
              vi veta att det kan återcirkuleras och accepteras av framför allt
              livsmedelsindustrin. Därför är odling av speciella grödor och
              odling av alger i vatten ett bra alternativ.
            </seg>
            <seg n="d2103ed3">
              Avslutningsvis, herr talman, vill jag åter framföra att vi står
              inför stora utmaningar. Vi har en målsättning inom EU att vi ska
              ta del i att klara de utmaningarna i form av en ökad befolkning
              och ökat energibehov. Därför är det framtida landsbygdsprogrammet
              viktigt.
            </seg>
            <seg n="050f01bb">
              I och för sig gör man en hel del förenklingar. Men vi måste se
              till att de inte blir för enkla utan blir inriktade på att klara
              de långsiktiga målen för vår överlevnad.
            </seg>
            <seg n="a8528e8f">
              Återupptagna förhandlingar
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="4f6d54e7">
            Ajournering
          </note>
          <note n="7236f793">
            Kammaren beslutade kl. 15.58 på förslag av andre vice talmannen
            att ajournera förhandlingarna till kl. 18.00.
          </note>
          <note n="25432152">
            Förhandlingarna återupptogs kl. 18.00.
          </note>
          <note n="c10a2923">
            22 § Försvarets logistik
          </note>
          <note n="a2280a47">
            Föredrogs
          </note>
          <note type="speaker" n="50ff48fb">
            Anf. 112 MIKAEL JANSSON (SD):
          </note>
          <u who="mikael_jansson_9fa8c8" xml:id="i-d0af21b2bbfda8cb-0" n="f52e75cd">
            <seg n="b239a03e">
              Fru talman! Jag yrkar bifall till reservationen. När försvarets
              logistik ska bedömas beror resultatet bland annat på vilken grundsyn
              man har på Försvarsmaktens inriktning. Regeringens aktuella inriktning
              i dag har man bara delvis redogjort konkret för. Vi ska ha små
              förband, och de ska kunna sättas in utanför närområdet. Så långt
              finns inriktningen på pränt.
            </seg>
            <seg n="47a4cf1f">
              Outtalat är dock att regeringen driver oss emot militär allians
              med Nato och EU. Det syns genom att regeringen har valt en förbandsordning
              anpassad för insatser utanför närområdet. Våra mark-, sjö- och
              luftstridskrafter anpassas till förfogande för EU och Nato. Det
              syns även genom att Lissabonfördraget har underskrivits utan förhandling
              om undantag från den generella allianslinjen.
            </seg>
            <seg n="ded6b639">
              Samtidigt med denna process skärs de reella försvarsanslagen
              ned. Detta förstärks av att regeringen har beslutat att inköp
              av JAS 39 Gripen i E/F-version inte ska bygga på ett riktat anslag.
              Fullföljer regeringen den linjen blir det ytterligare dramatiska
              nedskärningar av bland annat markstridskrafterna.
            </seg>
            <seg n="a2335582">
              Att regeringen driver oss mot militär allians med EU och Nato
              visas inte minst av att den förda politiken ställer oss utan rimliga
              möjligheter till eget territoriellt försvar. Som logisk följd
              av regeringens ambitioner vill den nu även avkläda Försvarsmakten
              dess stödresurser och reducera Försvarsmaktens uppdrag till att
              enbart vara stridande förband.
            </seg>
            <seg n="a10c0538">
              Sverigedemokraterna bedömer frågan om Försvarsmaktens logistik
              ur ett svenskt perspektiv, det vill säga med hänsyn till nyttan
              för Sverige såväl ekonomiskt som säkerhetspolitiskt.
            </seg>
            <seg n="46ba6ce7">
              Regeringens ställningstagande vilar på det grundläggande antagandet
              att Försvarsmakten ska tillhandahålla endast tolv manöverbataljoner
              för insats globalt på förslag från Nato, EU eller andra internationella
              aktörer. Sverigedemokraterna delar inte denna uppfattning utan
              menar att Försvarsmakten i stället bör vara inriktad på försvaret
              av Sverige, vilket vi exempelvis fört fram i vår budgetmotion.
            </seg>
            <seg n="5b3f16de">
              Regeringen visste att inte bara Försvarsmakten utan även en majoritet
              i riksdagen var emot reducering av Försvarsmaktens stödresurser
              och särskilt emot avvecklandet av FM Log. Därför försökte regeringen
              smyga in förändringen i budgeten, men den samlade oppositionen
              i riksdagen beslöt att ta frågan till riksdagen, och regeringen
              avkrävdes en proposition i frågan.
            </seg>
            <seg n="14890f01">
              När propositionen sedan kom till riksdagen hade den föregåtts
              av diskussioner mellan regeringen och Socialdemokraterna, och
              innehållet var en kompromiss. FM Log skulle nu inte avvecklas
              utan bara knappt hälften av de anställda föras över till FMV.
            </seg>
            <seg n="1f696371">
              Eftersom regeringen är en minoritetsregering och eftersom den
              samlade oppositionen har fällt regeringen i en rad försvarsfrågor
              har regeringen tvingats förankra sig hos de rödgröna partierna,
              främst Socialdemokraterna. Att regeringen skulle förankra sig
              hos Sverigedemokraterna är ju däremot förbjudet från högsta ort.
              Dessutom är det förmodligen omöjligt eftersom Sverigedemokraterna
              tydligt säger att det svenska försvarets första mål är att försvara
              Sverige, att allianser enbart är tänkbara regionalt med de nordiska
              länderna och att partnerskapet med Nato är den närmaste relationen
              med större allianser Sverige ska ha. Det gör Sverigedemokraterna
              tydligen till paria försvarspolitiskt hos denna regering.
            </seg>
            <seg n="6663458f">
              Genom diskussionerna mellan Socialdemokraterna och regeringen
              i försvarsfrågor får regeringen mindre inflytande och Socialdemokraterna
              får mer. Frågan är bara på vilket sätt Socialdemokraterna utnyttjar
              sitt ökade inflytande. Det verkar på mig som att påverkan på besluten
              i sig är det viktiga, utan att det finns någon tydlig socialdemokratisk
              försvarspolitisk linje.
            </seg>
            <seg n="16810314">
              För att ta ställning till propositionen går det inte att lämna
              frågan om militära allianser vid sidan. Den svenska opinionen
              är emot en svensk Natoanslutning. De flesta anser att USA, Frankrike
              och andra Natoländer har en annan typ av säkerhetspolitik än Sverige.
            </seg>
            <seg n="d9f37e59">
              Sveriges säkerhetspolitik är inställd enbart på fred och säkerhet
              för alla, medan USA och flera länder ofta agerar med egen vinning
              som mål och därtill använder icke-moraliska metoder.
            </seg>
            <seg n="e4fb957f">
              Återigen vill jag förtydliga varför jag talat om militära allianser
              och säkerhetspolitik när propositionen handlar om försvarets logistik.
              Jag gör detta för att det hänger samman. Vi får inrikta vår försvarslogistik
              efter vilket försvar vi vill ha. Ska vi vara mer självständiga
              eller mindre? I den ekvationen ingår försvarets logistik.
            </seg>
            <seg n="43dea502">
              Regeringen vill genom att öka vårt säkerhetspolitiska beroende
              öppna för minskade FoU-anslag och minskade andra stöd till Försvarsmakten.
              Sverigedemokraterna anser att detta är att ge upp i konkurrensen
              med andra försvarsmaterielproducerande länder. Vi anser inte att
              satsningar på FoU bör minska.
            </seg>
            <seg n="57857f60">
              Nästan all försvarsmateriel som finns att köpa på marknaden har
              skapats med tillgång till statlig FoU. Vi som andra länder bör
              låta FoU inom Försvarsmakten finnas som stöd för försvarsindustri
              i Sverige när vi hävdar undantagsregeln i artikel 346 i EUF-fördraget
              och riktar beställningar till egen industri med hänvisning till
              säkerhetspolitiska intressen kopplade till särskilda kompetenser
              i fråga om tillverkning av försvarsmateriel.
            </seg>
            <seg n="d3020241">
              I dag beställer Försvarsmakten en produkt i taget från Försvarets
              materielverk. Detta föregås av en noggrann långsiktig planering.
              I Försvarsstrukturutredningen föreslogs att FMV i stället skulle
              hyra ut materiel till Försvarsmakten. Försvarsmakten skulle därmed
              förlora flexibilitet och skulle i stället för att fördela egna
              anslag för att nå operativa mål få lämna förslag till FMV som
              FMV inte skulle behöva ta hänsyn till.
            </seg>
            <seg n="9389b5d2">
              Det finns ett behov hos Försvarsmakten att behålla verktyg och
              kunskap som krävs för att utföra de av regeringen och riksdagen
              ålagda uppgifterna i förordningen. Detta är regeringens linje!
            </seg>
            <seg n="346ad4ee">
              Vi har nu att ta ställning till en kompromiss mellan regeringen
              och Socialdemokraterna. Även om Försvarsmakten behåller viss logistik
              är det svårt att se något motiv för att kompromissen genomförs.
            </seg>
            <seg n="070874e4">
              Försvarsmakten, som vi ser den, ska inte vara helt beroende av
              andra länder avseende materiel och system. Redan i dag finns ett
              klokt internationellt samarbete från Sveriges sida.
            </seg>
            <seg n="3347c101">
              Försvarsindustrin i Sverige gör egna internationella kostnadsdelningar.
              Försvarsmakten köper i vissa fall effektivast system från utländska
              hyllor, man söker resurssamarbete i Nordefco och är partner med
              Nato.
            </seg>
            <seg n="e6d78fdd">
              Vad Försvarsstrukturutredningen missade var den mest påtagliga
              tekniska dubbleringen, nämligen den mellan FM Log och FMV å ena
              sidan och försvarsindustrin å den andra. Detta gränssnitt borde
              öppnas för rationalisering. Eftersom vi i vissa fall har rätt
              att rikta beställningar av försvarsmateriel till inhemsk industri
              är detta möjligt. Vad Saab AB betyder för flygvapnets materiel
              och vad Kockums betyder för marinens materiel skulle inhemska
              försvarsmaterielföretag kunna betyda även för arméns materiel.
            </seg>
            <seg n="405434ad">
              Som väldigt få länder kan Sverige beställa inhemskt producerad
              försvarsmateriel av högsta klass. Det gör att dessa beställningar
              samtidigt äger en näringspolitisk komponent.
            </seg>
            <seg n="457e3e22">
              Det finns beräkningar som visar att statens kostnader för Gripen
              har kommit tillbaka med råge. Den näringspolitiska aspekten bör
              iakttas när vi beställer försvarsmateriel. Inte minst bör möjligheten
              för senare svensk export av försvarssystem räknas in.
            </seg>
            <seg n="a938ad2d">
              Försvarsmakten har själv i sitt remissvar konstaterat att Försvarsstrukturutredningens
              förslag inte tillgodoser Försvarsmaktens operativa krav vid konfliktnivåer
              över grundberedskap avseende behov av att styra och leda försvarslogistikverksamheter
              vid insats. Detsamma gäller frågor om kombattantstatus, utbildning,
              utrustning med mera.
            </seg>
            <seg n="b526ff3d">
              FMV har i dag inte den 24/7-beredskap som Försvarsmakten måste
              ha åtminstone i sina operationer men måste om utskottets majoritetsförslag
              går igenom skaffa sig det. 1 500 personer ska flyttas från Försvarsmaktens
              logistik till FMV. Det är en stor förändring ovanpå alla andra
              stora förändringar i försvaret. Går förslaget igenom kommer vi
              att få en stor engångskostnad för själva omställningen.
            </seg>
            <seg n="861521b6">
              Ur Sverigedemokraternas synpunkt måste det ses som anmärkningsvärt
              att man talar om att på detta sätt lägga ut militär verksamhet
              på entreprenad, vilket i praktiken blir effekten om Försvarsmakten
              ska upphandla logistik av civila aktörer.
            </seg>
            <seg n="99a76815">
              Vidare är det vår mening att det inte är belagt att besparingseffekterna
              av utredningens förslag skulle kunna uppgå till över 700 miljoner
              kronor.
            </seg>
            <seg n="3d1e4f1c">
              Ekonomistyrningsverket har i sitt remissvar till utredningen
              framhållit just att reformens genomförande i sig kan vara förenat
              med stora kostnader samt att besparingar som räknas in genom reformer
              som denna erfarenhetsmässigt ofta överskattas.
            </seg>
            <seg n="47eb6576">
              Förslaget från Försvarsstrukturutredningen var en helhet och
              kunde antingen bifallas eller avslås. Sverigedemokraterna säger
              nej till utredningens grundtankar.
            </seg>
            <seg n="6d57010d">
              Sveriges försvarsindustrier och Försvarsmaktens stödresurser
              är precis som i andra länder fortsatt viktiga komponenter i säkerhets-
              och försvarspolitiken. Värt att notera är att de svenska försvarsmaterielsystemen
              internationellt sett har hållit hög kvalitet och är billiga. Den
              kompromiss som nu Socialdemokraterna drivit igenom innebär en
              kostsam omställning utan synliga fördelar jämfört med rådande
              system.
            </seg>
            <seg n="ee969cb9">
              Med anledning av detta resonemang menar vi att riksdagen bör
              avslå föreliggande förslag, som det ser ut i betänkandet. Regeringen
              bör i stället låta utreda om besparingar kan göras genom att minska
              teknisk dubblering som kan finnas hos Försvarsmakten eller Försvarets
              materielverk när riktade materielbeställningar görs hos försvarsindustrier
              i Sverige som själva har kompetensen.
            </seg>
          </u>
          <note type="speaker" n="53ebcac6">
            Anf. 113 CLAS-GÖRAN CARLSSON (S):
          </note>
          <note n="40c29209">
            Fru talman! Jag börjar med att yrka bifall till utskottets förslag
            till beslut och hänvisar dessutom till Socialdemokraternas särskilda
            yttrande i betänkandet.
          </note>
          <u who="clas-goran_carlsson_10b2a1" xml:id="i-454eded9ffac6c6c-0" n="657be0c3">
            <seg n="f9a780bd">
              Vi har i dag att debattera betänkandet om försvarets logistik.
              Men låt mig börja med att teckna en bakgrundsbild till var vi
              står i dag.
            </seg>
            <seg n="32c1aebf">
              Alltsedan valet i september 2010, som innebar att landet nu styrs
              av en minoritetsregering som aktivt måste söka stöd i kammaren,
              har vi från socialdemokratiskt håll varit angelägna om att försöka
              hitta breda och långsiktiga överenskommelser inom försvarsområdet.
            </seg>
            <seg n="084acd1f">
              Uppgörelser om personalförsörjningen, luftförsvarsutredning,
              NBG 15, nationella säkerhetsintressen och nu försvarets logistik
              visar att vi har en ambition och en vilja att hitta överenskommelser
              som innebär att Försvarsmakten får stabila förutsättningar för
              att genomföra den oerhört omfattande omdaning mot insatsorganisation
              2014, IO 14, som är beslutad.
            </seg>
            <seg n="ded2af3b">
              Det är en helt annan ordning än den som rådde under den förra
              mandatperioden, när den dåvarande alliansregeringen valde att
              driva igenom sin politik med en mycket liten majoritet här i riksdagen,
              inte minst på försvarsområdet.
            </seg>
            <seg n="85814756">
              Vi socialdemokrater välkomnar de breda överenskommelser som träffats.
              Som alltid i överenskommelser måste det till ett givande och ett
              tagande från båda parter för att nå ända fram. Nu vilar det ett
              starkt ansvar på regeringen att vårda samtliga de överenskommelser
              som träffats, både vad det gäller innehåll och genomförande i
              tid. Vi förutsätter från socialdemokratiskt håll att det samspel
              som vi efterlyst mellan regeringen och riksdagen fungerar på ett
              tillfredsställande sätt med en regelbunden information och uppföljning.
            </seg>
            <seg n="82bf8fa0">
              Fru talman! I det sammanhanget blir jag något konfunderad av
              de signaler som dök upp i förra veckan. Det var signaler som handlade
              om att regeringen nu var på väg att kopiera filmbranschens kultur
              med uppföljare. Regeringen lär vara på väg att besluta om en uppföljare
              som vi kan kalla för Genomförandegrupp II.
            </seg>
            <seg n="b40e23d6">
              Jag tror inte på den idén. Filmbranschens tvåor och treor brukar
              följa på en megasuccé som nummer ett, och det är sällan uppföljarna
              blir bättre än förstarullen.
            </seg>
            <seg n="0fb61509">
              Efter att ha tagit del av Riksrevisionens mycket allvarliga och
              skarpa kritik vet jag inte om jag skulle kalla genomförandegruppens
              första arbete för en kassasuccé. Uppföljaren bör läggas på hyllan.
              Tillsätt i stället den försvarsberedning som de flesta bedömare
              efterlyser. Det är en försvarsberedning som, enligt mitt sätt
              att se det, redan borde ha påbörjat sitt arbete för att ha möjlighet
              att på ett seriöst och förtroendeskapande sätt fullfölja sitt
              uppdrag.
            </seg>
            <seg n="c2e64ea9">
              Fru talman! Därmed går jag över till dagens betänkande om försvarets
              logistik.
            </seg>
            <seg n="a68eee59">
              Regeringen begärde i höstens budgetarbete ett öppet mandat för
              att genomföra sina idéer i kölvattnet efter Försvarsstrukturutredningen.
              Vi var från socialdemokratiskt håll mycket kritiska till detta.
              Riksdagen avvisade dessutom förslaget. Under våren inleddes förhandlingar
              som nu resulterat i att Socialdemokraterna och regeringen har
              kommit överens om grunderna för hur försvarets logistikverksamhet
              ska stöpas om. Och flera partier anslöt sig under utskottets behandling.
            </seg>
            <seg n="69cc4665">
              Vi menar att det är av stor vikt att genom en sammanslagning
              av FMV och FM Log försöka hitta rationaliserings- och effektivitetsvinster.
              Det är nödvändigt att utveckla och förändra både arbetsmetoder
              och organisation. Däremot kvarstår meningsskiljaktigheter gentemot
              regeringen när det gäller materielförsörjningen. Vi betonar vikten
              av att Sverige tydliggör de nationella säkerhetsintressena och
              kopplar dem till en försvarsindustriell strategi. FMV har hittills
              haft en central roll som partner i förhållande till försvarsindustrin,
              och vi ser stora möjligheter att utveckla detta arbete.
            </seg>
            <seg n="d283e750">
              Vi har hittills inte sett något resultat av överenskommelsen
              om de nationella säkerhetsintressena, men vi förutsätter att regeringen
              återkommer i frågan. Återigen: Det åligger även regeringen att
              vårda de överenskommelser som vi har träffat.
            </seg>
            <seg n="3953e1c7">
              Fru talman! Att tillgodose försvarets operativa behov måste vara
              utgångspunkten för den framtida försvarslogistiska verksamheten.
              Våra soldater och sjömän och våra kvinnor och män i insatser måste
              kunna lita på att de kan underhållas och materielförsörjas 24/7,
              året om, årets alla dagar. Det gäller såväl inom som utom nationens
              gränser.
            </seg>
            <seg n="544a3496">
              Utskottets betänkande är mycket klart och tydligt när det gäller
              vad som ska göras. Regeringen har att redovisa för riksdagen hur
              arbetet med den nya försvarslogistiken fortskrider. Försvarsmakten
              och FMV ska kontinuerligt redovisa förändringsarbetet för riksdagens
              försvarsutskott. Det ger utskottet möjlighet att påverka hur arbetet
              ska fortlöpa.
            </seg>
            <seg n="d888f524">
              En eventuell bolagisering eller huvudmannaskapsförändring måste
              tillbaka till riksdagen för beslut. Från socialdemokratiskt håll
              vill vi trycka på just det.
            </seg>
            <seg n="a98e8007">
              När det gäller utkontraktering av verksamhet måste garantier
              ges för att militär förmåga och beredskap inte försämras. Eventuella
              planer på konkurrensutsättning måste redovisas för försvarsutskottet.
            </seg>
            <seg n="05936ba8">
              Fru talman! Vad är egentligen vitsen med att ersätta ett statligt
              monopol med ett privat monopol? Från socialdemokratiskt håll avvisar
              vi ideologiskt drivna privatiseringar.
            </seg>
            <seg n="a735c3e4">
              Hur långt privat verksamhet ska följa den svenska Försvarsmakten
              ut i internationella insatser är en fråga som vi måste ställa
              oss. Vi har sett alltför många avarter runt om i världen av privata
              företag som följt svansen på nationers insatser i andra länder.
            </seg>
            <seg n="53fc5a67">
              Försvarsmaktens och FMV:s ekonomiska bedömningar av reformen
              pekar också på att den är behäftad med mycket stor osäkerhet vad
              gäller de ekonomiska beräkningar som har gjorts. Omställningen
              riskerar att föra med sig initiala kostnader av betydande belopp,
              något som både Försvarsmakten och FMV pekat på i sina underlag.
            </seg>
            <seg n="ea486e88">
              Förändringsarbetet är betydligt mer komplicerat, krävande och
              ekonomiskt osäkert än vad regeringen i olika sammanhang gett uttryck
              för, och det följer tyvärr tidigare mönster.
            </seg>
            <seg n="de0ff943">
              Att bygga upp en stark beställarkompetens inom Försvarsmakten
              för att klara den framtida beställarrollen är något vi socialdemokrater
              pekat på som en viktig åtgärd för att klara omställningen.
            </seg>
            <seg n="c15fdfc5">
              FMV:s integritet i förhållande till Försvarsmakten måste också
              klaras ut. Det är någonting som är av stor betydelse för att klara
              omställningen. Gränssnittet mellan Försvarsmakten och FMV, som
              en självständig myndighet, måste klargöras.
            </seg>
            <seg n="1001e328">
              Vid utskottsinformationen från Försvarsmakten och FMV travesterade
              jag uttrycket Jag tar befälet med frågan Vem tar befälet?. Jag
              noterar signaler som tyder på att det fortfarande finns en hel
              del att göra med tydliggörandet av beslutsmakten mellan Försvarsmakten
              och FMV.
            </seg>
            <seg n="f70f31f4">
              Försvarsmakten och FMV pekar i sina analyser på styrkor och svagheter,
              möjligheter och hot när det gäller försvarets framtida logistik.
              Det finns många olösta frågor och utmaningar framför oss. Jag
              ser fram emot ett gott och förtroendefullt samarbete mellan regering
              och riksdag för att se till att våra män och kvinnor i sina insatser
              får det stöd de förtjänar och får den försörjning av materiel
              och logistik som de dessutom behöver när de på vårt uppdrag utför
              sina insatser.
            </seg>
          </u>
          <note type="speaker" n="60b12122">
            Anf. 114 HANS WALLMARK (M):
          </note>
          <note n="b2454cbd">
            Fru talman! Jag yrkar bifall till utskottets förslag med sju
            partier bakom sig och avslag på Sverigedemokraternas reservation.
          </note>
          <u who="hans_wallmark_93395e" xml:id="i-4d729c53e50e0fbe-0" n="1fc90f69">
            <seg n="b0e65e08">
              Allt har sin tid. Det finns en tid för allt som sker under himlen.
              En tid att ta i famn, en tid att avstå från famntag. En tid att
              skaffa, en tid att mista. En tid att spara, en tid att kasta.
              En tid att riva sönder, en tid att sy ihop. En tid att tiga, en
              tid att tala. En tid att älska, en tid att hata. En tid för krig,
              en tid för fred.
            </seg>
            <seg n="8f0b6aff">
              Fru talman! Man behöver inte bli lika gammal som fältmarskalk
              Curt von Stedingk, som 1837 dog 91 år gammal, för att inse klokheten
              i Predikarens ord. Hela poängen med ett försvar och därmed också
              produktionen av försvarsmateriel och annan stödverksamhet är just
              insikten om att det finns en tid för krig och en tid för fred.
              Genom att planera för striden lägger vi grunden för freden.
            </seg>
            <seg n="76be5ff7">
              Just detta betänkande från försvarsutskottet som vi behandlar
              har kommit till efter samtal, funderande på varandras argument
              och avvägningar, och det har landat i en uppgörelse sju partier
              emellan. Det är ett mycket gott exempel på att det finns en tid
              att riva sönder och en annan tid att sy ihop.
            </seg>
            <seg n="06404185">
              Precis som de särskilda yttrandena avslöjar och den allmänna
              mediedebatten dessförinnan visar har vi närmat oss frågorna om
              försvarets logistik utifrån olika utgångspunkter. Men tillsammans
              har vi skapat ett betänkande som präglas mer av famntag än av
              att avstå från famntag. För ett litet land är det en klok ordning
              att där så är möjligt eftersträva breda uppgörelser inom försvars-
              och säkerhetspolitikens område.
            </seg>
            <seg n="e20e6516">
              Fru talman! Det vi diskuterar i dag och förhoppningsvis beslutar
              om i morgon görs i bred majoritet om en effektivare försvarslogistik.
              Delar av logistikverksamheten kommer att föras över från Försvarsmakten
              till Försvarets materielverk, FMV. Det öppnar för att mer resurser
              kan användas till försvarets kärnverksamhet: förbandsverksamheten
              och insatsorganisationen. I grunden är det bra att själva kärnan,
              förbandsverksamheten, på det här sättet värnas och förstärks.
            </seg>
            <seg n="76975cc6">
              Regering och riksdag har sett ett behov av att förändra försvarets
              underhållstjänst och stödverksamhet ända sen 2000. Genom åren
              har vissa verksamheter, som rese- och löneadministration, restauranger,
              lokalvård, transporttjänster och fartygsunderhållet på Muskövarvet,
              lagts ut på andra aktörer. Moderaterna i försvarsutskottet besökte
              för några månader sedan just Muskö och informerades då om arbetet
              och en väl fungerande ordning på plats.
            </seg>
            <seg n="540b296d">
              En enig försvarsberedning identifierade 2008 behovet av effektivisering
              av försvarets stödverksamhet, det vill säga logistik, administration
              och materielförsörjning, för att anpassa den till insatsorganisationen
              och dess operativa behov.
            </seg>
            <seg n="0349aa78">
              På uppdrag av alliansregeringen har två utredningar analyserat
              hur effektiviseringar ska kunna genomföras. Den senare, Försvarsstrukturutredningen,
              överlämnade sin rapport så sent som i april 2011. Efter att ha
              tagit del av remissinstansernas synpunkter gav regeringen Försvarsmakten
              och FMV i uppdrag att själva utforma hur effektiviseringar av
              materiel- och logistikförsörjningen ska genomföras på ett långsiktigt
              hållbart sätt.
            </seg>
            <seg n="7b3284e6">
              Detta riksdagsbeslut innebär en tydligare rollfördelning mellan
              Försvarsmakten som beställare och FMV som leverantör av materiel
              och försvarslogistik. FMV övertar huvuddelen av markverkstadsverksamheten
              samt marin- och flygverkstäderna från Försvarsmakten.
            </seg>
            <seg n="d3d7a5c2">
              Precis som tidigare debattörer har sagt berör förslaget ungefär
              1 500 personer. Grundförutsättningen är att Försvarsmakten fortsatt
              har tillgång till rätt logistikcenter för att inom rätt tidsförhållanden
              uppfylla regeringens och riksdagens krav på beredskap och insatser.
              På s. 7 i vårt gemensamma betänkande noteras att det fortsatta
              arbetet noga kommer att följas och att regeringen i kommande budgetpropositioner
              förväntas återkomma till riksdagen om hur arbetet avlöper.
            </seg>
            <seg n="fded6411">
              En ny tid, en ny insatsorganisation behöver också ny tidsenlig
              logistik: smal och smart. Nu öppnas för fler kreativa framtidslösningar
              där fler kan erbjuda sina erfarenheter och sin expertis för effektivare
              lösningar.
            </seg>
            <seg n="d53f535c">
              Som utskottet skriver i sina överväganden: Förslagen i propositionen
              förändrar inte de ansvarsområden som Försvarets materielverk nu
              har, men innebär nya uppgifter som regeringen bedömer ligger inom
              ramen för en mer effektiv försvarslogistik. I enlighet med budgetlagen
              (2011:203) återkommer regeringen till riksdagen om verksamhet
              under Försvarets materielverk ska bli föremål för bolagisering.
              Regeringen avser även att återkomma till riksdagen om verksamhet
              under Försvarets materielverk ska överföras till en annan huvudman.
            </seg>
            <seg n="04353c2f">
              Den som inte tänker nytt och inte vågar ompröva blir svaret skyldig
              om var och hur pengarna ska finnas. Med det här betänkandet och
              beslutet görs bedömningen om att försvarslogistikens kostnader
              sänks med kanske bortemot 760 miljoner kronor per år från den
              1 januari 2015, pengar som kommer den viktiga förbandsverksamheten
              och insatsorganisationen till del. Den som säger nej säger ja
              till ekonomisk oansvarighet igen.
            </seg>
            <seg n="62924e45">
              Fru talman! Tursamt nog hade socialdemokraten Clas-Göran Carlsson
              någonstans mitt i sitt anförande lite synpunkter på regeringens
              verksamhet. Annars hade vi inte fått till stånd någon debatt,
              för då hade vi ju tyckt lika med tanke på att det är sju partier
              bakom betänkandet.
            </seg>
            <seg n="cd9a3bfd">
              Låt mig därför avslutningsvis fånga upp den utkastade tanketråden
              från Clas-Göran Carlsson. Han valde att likna det vid filmavtalet
              och filmbranschen. Jag ska vara artig nog att inte hämta några
              liknelser från filmens eller filmtitlarnas värld om hur den samlade
              oppositionen i Sveriges riksdag agerar i ett antal frågor, dock
              inte just nu i det här betänkandet.
            </seg>
            <seg n="c883e4b0">
              Vad som är sanningen är att det finns flera underlag. Fler än
              ett departement jobbar tillsammans. Där utgår jag från, fru talman,
              att även de socialdemokratiska departementen på den tiden vi hade
              socialdemokratiska regeringar hade en förmåga att tala med varandra.
              Jag tycker att det är gott att i alla fall alliansregeringens
              departement har en möjlighet att kommunicera med varandra.
            </seg>
            <seg n="8a91044f">
              Av det skälet finns det ingen anledning att spekulera vidare
              på de rätt få medieuppgifter som finns. Men jag utgår från att
              regeringen genom departement återkommer med ett brett underlag
              till riksdagen såsom har gjorts tidigare.
            </seg>
            <seg n="f34fdb88">
              Avslutningsvis undrade Clas-Göran Carlsson om det blir någon
              försvarsberedning. Vi har tidigare pratat om en utredning om förvarsmaterielfrågor.
              Det blir en sådan utredning. Vi har kommit överens, utifrån olika
              utgångspunkter, om en luftförsvarsutredning. Det kommer en sådan.
              Vi har också sagt från vår sida att det kommer en försvarsberedning.
              Den kommer också att komma.
            </seg>
            <seg n="1561c7b8">
              Fru talman! Allt har sin tid. Det finns en tid för att riva sönder
              och en annan för att sy ihop. Som moderat och alliansvän är jag
              glad över att vi har mejslat fram ännu en uppgörelse med andra
              partier till förmån för Sverige och svenskt försvar.
            </seg>
            <seg n="939013fa">
              Allt har sin tid.
            </seg>
          </u>
          <note n="40c42d3d">
            I detta anförande instämde Anders Hansson och Abdirizak Waberi
            (båda M).
          </note>
          <note type="speaker" n="c9d3569b">
            Anf. 115 CLAS-GÖRAN CARLSSON (S) replik:
          </note>
          <u who="clas-goran_carlsson_10b2a1" xml:id="i-26effb9ee53f4efc-0" n="657be0c3">
            <seg n="58ead519">
              Fru talman! Långt in i Hans Wallmarks anförande var jag beredd
              att låta det passera utan kommentarer. Men mot slutet var det
              trots allt så att Hans Wallmark valde att kasta handsken, och
              för mig blir det då att plocka upp densamma.
            </seg>
            <seg n="c186e3ac">
              Jag tycker att det vore intressant att höra hur Hans Wallmark
              ser på en situation där en arbetsgrupp inom Regeringskansliet
              ska titta på Försvarsmaktens organisation och dimensionering,
              se över och föreslå prioriteringar av förmågor och stridskrafter
              innan en eventuell försvarsberedning ens har startat sitt arbete,
              för så är det trots allt fortfarande.
            </seg>
            <seg n="6f897966">
              Jag trodde att spåren förskräckte när det gäller den första genomförandegruppens
              arbete, där ju Riksrevisionen har riktat mycket, mycket allvarlig
              kritik mot sättet att hantera frågorna från Regeringskansliet
              i förhållande till dess myndigheter. När det dessutom ovanpå frågetecknen
              kring den här arbetsgruppens mandat och syfte staplas ett antal
              uttalanden från Alliansens företrädare inom försvarsområdet blir
              ju bilden ännu spretigare. Frågan är hur Hans Wallmark och hans
              kolleger inom Alliansen ser på den föreslagna arbetsgruppens syfte
              och den föreslagna arbetsgruppens mandat att hantera frågor i
              relation till den kommande försvarsberedningen.
            </seg>
          </u>
          <note type="speaker" n="86f9eebe">
            Anf. 116 HANS WALLMARK (M) replik:
          </note>
          <u who="hans_wallmark_93395e" xml:id="i-73572fb0702bc015-0" n="1fc90f69">
            <seg n="65ef9fd5">
              Fru talman! Ibland när jag träffar medborgare som ser in på riksdagen
              utifrån och försöker förstå den här miljön påpekar de att i riksdagen
              säger man ibland ingenting. Dessutom tar det väldigt lång tid
              att säga ingenting. Därför, fru talman, tänkte jag chocka dem
              som har den åsikten genom att ge Clas-Göran Carlsson ett mycket
              enkelt svar. Det finns ingen sådan grupp.
            </seg>
          </u>
          <note type="speaker" n="ac0ea940">
            Anf. 117 CLAS-GÖRAN CARLSSON (S) replik:
          </note>
          <u who="clas-goran_carlsson_10b2a1" xml:id="i-26effb9ee53f4efc-1" n="657be0c3">
            <seg n="3d636cf7">
              Fru talman! I så fall är det oerhört glädjande att Hans Wallmark
              kan dementera den typen av rykten. Då förutsätter vi också att
              uppgifterna om en kommande arbetsgrupp av tre statssekreterare
              är och förblir en tidningsanka, ett område som jag förmodar att
              Hans Wallmark är väl förtrogen med sedan lång tid tillbaka.
            </seg>
            <seg n="4c1fb101">
              Återigen vill jag säga att vi från vår sida har visat en ambition
              att träffa överenskommelser som är breda och som har en långsiktighet,
              men där vi också vill mötas med den respekten att de överenskommelserna
              både ska vårdas till innehåll och levereras i den tid de ska.
              I det sammanhanget är det klart att uppgifter om arbetsgrupper
              inom departementen som skulle ta över uppdrag från en kommande
              försvarsberedning är allt annat än behagliga.
            </seg>
            <seg n="f22f8a00">
              Jag nöjer mig som sagt med att konstatera att Hans Wallmark med
              kraft har tillbakavisat uppgifterna om att det finns en arbetsgrupp.
              I så fall ser jag fram emot att regeringen i stället fattar beslut
              om att tillsätta den försvarsberedning som allt fler efterlyser
              och att vi där kan mejsla fram uppdraget för Försvarsmakten framöver
              vad gäller förmågor och uppdrag.
            </seg>
          </u>
          <note type="speaker" n="dc26a664">
            Anf. 118 HANS WALLMARK (M) replik:
          </note>
          <u who="hans_wallmark_93395e" xml:id="i-73572fb0702bc015-1" n="1fc90f69">
            <seg n="b6cef5e9">
              Fru talman! Clas-Göran Carlsson nämnde tidningsanka. Jag tror
              att han måste förväxla mig med någon annan redaktör.
            </seg>
            <seg n="92d521d6">
              För att tala med Predikaren igen: Det finns en tid att riva sönder,
              en tid att sy ihop, en tid att tiga och en tid att tala. Jag tror
              att vi alla skulle må bra av att ibland reflektera kring Predikarens
              ord, inte minst i det här replikskiftet.
            </seg>
            <seg n="1d8704a1">
              Däremot vill jag verkligen understryka det Clas-Göran Carlsson
              säger, nämligen att har man ingått överenskommelser, har man tecknat
              kompromisser åvilar det alla parter att förvalta dem. Så uppfattar
              jag ett socialdemokratiskt handslag och så uppfattar jag också
              Alliansens handslag. Har vi kommit överens har vi ett gemensamt
              ansvar att vårda. Det är med den ambitionen vi också har tecknat
              olika former av gemensamma överenskommelser.
            </seg>
            <seg n="098aa8f3">
              Jag tycker i grunden att det är bra att svensk försvars- och
              säkerhetspolitik präglas av den typen av långsiktighet och stabilitet
              som breda uppgörelser präglas av. Då finns det skäl att inte darra
              till när tidningen landar i brevlådan. Det finns en tid att tiga,
              det finns en tid att tala.
            </seg>
          </u>
          <note type="speaker" n="7f365df1">
            Anf. 119 PETER RÅDBERG (MP):
          </note>
          <u who="peter_radberg_0f74c9" xml:id="i-ad487849f5c77e6b-0" n="539276ae">
            <seg n="b6a9765a">
              Fru talman! Jag kommer inte att vara så poetisk som Hans Wallmark.
            </seg>
            <seg n="77fd2893">
              Ett ökat operativt fokus kräver en förändrad syn på materiel-
              och logistikförsörjningen. Det är Försvarsmaktens operativa behov
              som i större utsträckning ska styra, med en tydlig skiljelinje
              mellan vad som är mål och vad som är medel.
            </seg>
            <seg n="3be8a86d">
              Vi har i vår motion, Vidgad syn på försvarspolitiken , framfört
              att ett ökat operativt fokus kräver en förändrad syn på materiel-
              och logistikförsörjningen. Det är Försvarsmaktens materielförsörjning
              som ska bedömas utifrån insatsorganisationens behov, inte som
              i dag där industri- eller sysselsättningspolitik har fått alltför
              stort utrymme, enligt vårt sätt att se det.
            </seg>
            <seg n="b22218ad">
              Det är oerhört viktigt att framtidens försvarslogistik utgår
              från försvarets operativa behov. Det gäller inte bara försvarslogistiken
              utan även materielförsörjningen i dess helhet.
            </seg>
            <seg n="42f90a7b">
              Tyvärr finns mycket att önska här, och vi har den senaste tiden
              sett att det militära industriella komplexet vinner terräng hela
              tiden. Det senaste är, precis som herrarna diskuterade alldeles
              nyss, den trojka som regeringen har tillsatt och som ska försöka
              hitta besparingar inom försvarsbudgeten för att bland annat finansiera
              JAS E/F. För några minuter sedan sade Hans Wallmark att det eventuellt
              inte kommer att bli någon sådan grupp, eller hur man nu ska tolka
              det. Vi får väl avvakta och se. Det var lite svårtolkat.
            </seg>
            <seg n="fb1f7dae">
              Fru talman! Miljöpartiet är inte främmande för att vissa delar
              av försvarets verksamhet kan utföras av någon annan. Men om vissa
              delar av försvarets verksamheter ska konkurrensutsättas eller
              förändra sitt huvudmannaskap ska ett sådant ärende gå via försvarsutskottet
              och riksdagen för granskning och senare för beslut. Om detta finns
              också en enighet i vårt utskott. Det gläder mig.
            </seg>
            <seg n="e517e450">
              Vi kommer att motsätta oss att vissa delar inom Försvarsmakten
              kommer att privatiseras för att göra kortsiktiga vinster. Vi lever
              i en tid då Försvarsmakten bokstavligen går på ekonomiska kryckor.
              I ett sådant läge kan det vara mycket lockande att sälja ut vissa
              delar av Försvarsmakten för att försörja andra delar inom försvaret
              som vi inte har tillräckligt mycket pengar till.
            </seg>
            <seg n="f3994b7c">
              Jag vill varna för en sådan utveckling.
            </seg>
            <seg n="7711ae7e">
              Försvarets operativa förmåga måste, som jag har sagt tidigare,
              ligga i fokus, och den militära förmågan får inte försämras.
            </seg>
            <seg n="c0c3004a">
              Det finns i dag ungefär 3 400 anställda inom Försvarsmaktens
              logistik. Eftersom antalet anställda yrkesofficerare och civila
              i Försvarsmakten, där logistikpersonalen ingår, uppgår till sammanlagt
              ca 16 000 personer är det en mycket stor andel, drygt 20 procent,
              som ägnar sig åt logistikverksamhet. Ställt i relation till den
              kraftiga reducering av Försvarsmakten som vi i dag har jämfört
              med under det kalla kriget anser vi att det är alldeles för många
              som sysslar med just logistik inom försvaret.
            </seg>
            <seg n="75c774b2">
              Här finns alltså betydande besparingsmöjligheter. Det blir nu
              regeringens uppgift att genomföra dessa besparingar och komma
              tillbaka till riksdagen med förslag om så skulle behövas.
            </seg>
          </u>
          <note n="6b6f8055">
            Med detta, fru talman, yrkar jag bifall till utskottets förslag
            och hänvisar samtidigt till vårt särskilda yttrande.
          </note>
          <note type="speaker" n="cf446b7c">
            Anf. 120 HANS WALLMARK (M) replik:
          </note>
          <u who="hans_wallmark_93395e" xml:id="i-73572fb0702bc015-2" n="1fc90f69">
            <seg n="de6b965d">
              Fru talman! Jag tänkte att det här skulle bli en relativt lugn
              föreställning med tanke på att sju partier av åtta möjliga i försvarsutskottet
              stod bakom betänkandet. Och så var det en stund. Men sedan sade
              Peter Rådberg någonting som jag fann mycket intressant, fru talman.
              Han sade att försvaret går på ekonomiska kryckor.
            </seg>
            <seg n="9a21926d">
              Det lät väldigt bra på något sätt, ungefär som en one-liner som
              man brukar ha i tidningsvärlden, näst intill en tidningsanka,
              slog det mig. Då tänkte jag bara be Peter Rådberg att utveckla
              exakt vad han menar med ekonomiska kryckor och berätta hur hans
              förbandslåda ser ut.
            </seg>
            <seg n="500664d5">
              Om försvaret går på ekonomiska kryckor kan jag anta att Peter
              Rådberg och Miljöpartiet vill tillföra mer pengar, mer resurser,
              från skolan, sjukvården, vägarna, järnvägarna eller vad det nu
              kan vara. Då tror jag att det skulle vara intressant, fru talman,
              om Peter Rådberg berättade om den där lilla förbandslådan och
              exakt vad den innehåller.
            </seg>
            <seg n="c41d481d">
              Mig veterligen var det väl så att när Miljöpartiet gick till
              val 2010 på det rödgröna valmanifestet ingick det att man skulle
              ha 2 miljarder i neddragningar och besparingar. Om det med befintlig
              ram är ekonomiska kryckor undrar jag vilket hjälpmedel försvaret
              hade behövt med genomförandet av ett rödgrönt valmanifest.
            </seg>
          </u>
          <note type="speaker" n="eb056a8b">
            Anf. 121 PETER RÅDBERG (MP) replik:
          </note>
          <u who="peter_radberg_0f74c9" xml:id="i-ad487849f5c77e6b-1" n="539276ae">
            <seg n="b26f49bb">
              Fru talman! Tack för frågorna! Hans Wallmark vet mycket väl att
              Miljöpartiet vill ha en förändrad syn på hotbilden. När jag pratar
              om ekonomiska kryckor tror jag att vi är rätt överens om att försvaret
              under de förutsättningar som finns nu har det väldigt jobbigt
              rent ekonomiskt. Det bygger på att den hotbild man har och de
              satsningar som görs inte ligger i paritet med hur verkligheten
              ser ut.
            </seg>
            <seg n="353d3851">
              Därför vill vi förändra förutsättningarna för försvaret. Vi vill
              tala om säkerhet i största allmänhet, där Försvarsmakten naturligtvis
              är en del av försvaret av vår säkerhet.
            </seg>
            <seg n="eda398a7">
              Det olyckliga i debatten är att vi låser fast oss vid JAS Gripen
              E/F. Morgondagens hotbild är cyberhot, terrorism, miljöhot och
              så vidare. Vi ska möta dem, och Försvarsmakten ska vara en del
              av det försvaret.
            </seg>
            <seg n="0d5cc535">
              Försvaret måste göras om, Hans Wallmark, och möta den hotbild
              som finns i dag. Vi kan inte leva kvar i kalla krigets struktur.
            </seg>
          </u>
          <note type="speaker" n="3696ea61">
            Anf. 122 HANS WALLMARK (M) replik:
          </note>
          <u who="hans_wallmark_93395e" xml:id="i-73572fb0702bc015-3" n="1fc90f69">
            <seg n="30ab79ff">
              Fru talman! Mycket av det Peter Rådberg räknar upp är relevant.
              Det är något som vi själva pekar på, till exempel it-hot och den
              typen av frågor.
            </seg>
            <seg n="d2bf6bdd">
              Jag tror dock inte att vi kan frigöra oss från att Sverige är
              en Östersjönation. Sverige har en betydande kust mot Östersjön
              som förutsätter marin och flygvapen.
            </seg>
            <seg n="ff5cdf56">
              Precis som Peter Rådberg pekar på handlar det här betänkandet
              om att vara lite smartare, att överföra pengar till förbandsverksamheten
              och insatsorganisationen genom att ordna upp logistiken. Det är
              bra. Jag är glad över att sju av åtta partier står bakom den förstärkningen.
              Peter Rådberg talar ändå om ekonomi, även om han talar om en massa
              andra saker också.
            </seg>
            <seg n="606c95b2">
              Jag återkommer till den ekonomiska kryckan. Vilken annan ekonomisk
              situation erbjuder Peter Rådberg och Miljöpartiet än den man gick
              till val på i valmanifestet 2010, som faktiskt innebar förslag
              på neddragningar på 2 miljarder kronor? Det är inte mer pengar
              Peter Rådberg har utan mindre.
            </seg>
          </u>
          <note type="speaker" n="b38e2b1d">
            Anf. 123 PETER RÅDBERG (MP) replik:
          </note>
          <u who="peter_radberg_0f74c9" xml:id="i-ad487849f5c77e6b-2" n="539276ae">
            <seg n="fd2002d3">
              Fru talman! Jag tror att Hans Wallmark får det lite svårt nu.
              Ni ansvarar för den försvarspolitik som finns just nu. Vi kan
              rada upp ett antal stora problemområden, till exempel personalförsörjningen
              och materielförsörjningen. Till detta kommer antagligen Hans Wallmark
              att vara drivande och försöka få igenom JAS E/F med kostnader
              på 50 miljarder, kanske 100 miljarder, på 1015 års sikt.
            </seg>
            <seg n="9628f20d">
              Detta kommer att få konsekvenser för övriga delar av Försvarsmakten.
              Det är precis det Miljöpartiet pekar på. Detta håller inte ekonomiskt.
              Man får satsa 46 miljarder per år för att klara detta. Det tror
              jag inte att den moderatledda regeringen kommer att göra.
            </seg>
            <seg n="39ad2ee8">
              Men Hans Wallmark håller med om att hotbilden är förändrad. Då
              borde det vara möjligt att skapa överenskommelser om synen på
              hur dessa hotbilder ser ut. Om vi kan göra det kan vi landa på
              en något förändrad säkerhetspolitik.
            </seg>
            <seg n="188e9090">
              Jag säger inte att försvaret ska tas bort, utan en del pengar
              måste flyttas över till andra sektorer som är en del av hotet
              mot vårt land. Man kan inte ligga kvar i kalla krigets struktur.
            </seg>
            <seg n="adf03053">
              Vi är nog rätt överens om en förändring. Om regeringen och Hans
              Wallmark är beredda att bidra kan vi nog finna en handske att
              plocka upp.
            </seg>
          </u>
          <note type="speaker" n="ed56e33c">
            Anf. 124 STAFFAN DANIELSSON (C):
          </note>
          <u who="staffan_danielsson_40fac6" xml:id="i-5918c943ee817bdb-0" n="e1ed37c7">
            <seg n="b4d91205">
              Fru talman! Någon nämnde siffran 100 miljarder nyss i talarstolen.
              Jag minns inte riktigt vem det var, men det måste ha varit någon
              som funderade på att köpa ett utländskt stridsflygplan.
            </seg>
            <seg n="169bda48">
              Försvarsutskottet har under våren debatterat viktiga frågor,
              till exempel den nordiska stridsgruppen, den kommande luftförsvarsutredningen
              och försvarets personalförsörjning. I alla frågorna har regeringen
              och den absoluta huvuddelen av oppositionen kunnat mötas, vilket
              jag och Centerpartiet verkligen välkomnar. Försvars- och säkerhetspolitiken
              är så viktig för vårt land, och värdet av en bred samsyn är stort.
              Jag instämmer i det Clas-Göran Carlsson och även Hans Wallmark
              sagt om värdet av att ingå breda överenskommelser och om vikten
              av att ömsesidigt vårda dem. Det är i den andan vi jobbar vidare.
            </seg>
            <seg n="a5be62fd">
              Även i dagens avslutande försvarsdebatt för riksdagsåret om försvarets
              logistik har sju av åtta partier hittat varandra, efter givande
              och tagande. Det är bra! Dagens betänkande är redan väl speglat
              i debatten, och jag nöjer mig med att understryka några punkter.
            </seg>
            <seg n="2dc1e75a">
              Det är betydande organisationsförändringar som väntar när delar
              av försvarets logistikverksamhet nu ska övergå från Försvarsmakten
              till Försvarets materielverk. 1 500 personer berörs, och det beräknas
              bli en kostnadsminskning på omkring tre kvarts miljard kronor.
              Det är en betydande summa som inte bara faller ut. Det här kräver
              väldigt mycket arbete i olika led, och jag har stor respekt för
              svårigheten och komplexiteten i att genomföra förändringen, liksom
              för de påfrestningar som det på olika sätt kan medföra för de
              berörda.
            </seg>
            <seg n="c558ee3b">
              Försvarsmaktens och FMV:s personal har som vi alla vet stora
              kvaliteter, och detta tillsammans med ett omfattande utredningsarbete
              i flera omgångar borgar ändå för att organisationsförändringen
              ska gå bra.
            </seg>
            <seg n="92ba155b">
              En del i effektiviseringsarbetet torde kunna vara till exempel
              bolagisering och ökat samarbete med privata försvarsföretag som
              har ett stort kunnande på området. Det finns till exempel intressanta
              erfarenheter från Finland på detta område. Socialdemokraterna
              och Vänsterpartiet är i varierande grad rätt skeptiska till detta.
              Centerpartiet säger blankt nej under parollen gärna besparingar
              men inga uppsägningar. Som väl framgått av debatten ska därför
              regeringen återkomma till riksdagen om sådana förslag skulle aktualiseras.
              Min bedömning är att det finns en betydande effektiviserings-
              och kostnadsminskningspotential, och jag ser fram emot utskottsbehandlingen
              av kommande förslag.
            </seg>
            <seg n="0ee0e22c">
              Jag önskar Försvarsmakten och Försvarets materielverk framgång
              i sitt omorganisations- och förändringsarbete. Jag tillönskar
              utskottet med kansli en god sommar, och jag yrkar bifall till
              utskottets förslag i betänkandet.
            </seg>
          </u>
          <note type="speaker" n="7ff5c15e">
            Anf. 125 TORBJÖRN BJÖRLUND (V):
          </note>
          <u who="torbjorn_bjorlund_e4a89e" xml:id="i-e011d4e143a5532d-0" n="c241aa04">
            <seg n="b1940a5e">
              Fru talman! Det känns rätt bra att vara sist i gänget eftersom
              det snart är sommarlov. Jag ska försöka hålla mig kort så att
              vi blir klara snart.
            </seg>
            <seg n="c63ace6e">
              Fru talman! Frågan om försvarets logistik kommer att bli en mer
              brännande fråga det märks redan här än vad det ser ut som i dag
              och kanske i dagens debatt. Vi får återkomma till frågan. Den
              förändring som kommer att genomföras är acceptabel för oss i Vänsterpartiet
              egentligen för att den är av mindre karaktär och kan vara genomförbar
              utan att det blir för stora problem för Försvarsmakten. Men vi
              har ändå en del farhågor. Några har varit inne på dem och till
              och med citerat oss. Vi är tacksamma för det. All uppmärksamhet
              är bra. Nej, det är det kanske inte men det mesta i alla fall!
              De ändringar som vi ser framför oss är de vi är verkligen oroliga
              för. Att vi ingår i denna överenskommelse som en av sju partier
              är på gränsen men ändå något som vi faktiskt tycker att vi kan
              göra utifrån de förutsättningar som finns. Jag kommer tillbaka
              till de farhågor vi har.
            </seg>
            <seg n="3dfef3c8">
              Jag yrkar bifall till utskottets förslag, och jag hänvisar även
              till vårt särskilda yttrande i betänkandet som också är viktigt.
              I det redogör vi för vår syn på området.
            </seg>
            <seg n="d50948fa">
              Fru talman! När riksdagen i december avslog regeringens förslag
              i budgetpropositionen om Försvarsmaktens logistikverksamhet fick
              riksdagen också möjligheten att göra ett omtag i frågan. Det är
              viktigt och det är något som vi i Vänsterpartiet välkomnar.
            </seg>
            <seg n="d8f36027">
              Först och främst handlar det om omfattningen av det som ska överflyttas
              från Försvarsmakten till Försvarets materielverk. Efter att Försvarsmakten
              rättat till vissa saker blev omfattningen mindre än som ursprungligen
              var tänkt, vilket vi tror är positivt. Dessutom har vi försäkrat
              oss om att regeringen ska redovisa arbetet i de kommande budgetpropositionerna
              och återkomma till riksdagen när eller om det blir fråga om ytterligare
              förändringar. Det har för oss i Vänsterpartiet varit ytterst centralt
              för att gå med på de förändringar som görs nu.
            </seg>
            <seg n="82e865c9">
              FMV:s uppdrag är i huvudsak att förse Försvarsmakten med materiel
              av olika slag. Till det kommer nu att överföras logistik, alltså
              underhåll, verkstäder och transporter. Enligt beräkningarna berörs
              1 500 personer, och förändringarna är tänkta att ge en besparing
              på drygt 700 miljoner per år från 2015.
            </seg>
            <seg n="4fc8991f">
              Vi är skeptiska till dessa beräkningar även om vi hoppas att
              det ändå ska ge några effekter i den riktningen. Det finns dock
              ett antal frågetecken och varningstecken som vi behöver ha i minnet
              när den här förändringen genomförs.
            </seg>
            <seg n="292c3388">
              För det första är vi verkligt oroliga för privatiseringar, bolagiseringar
              och utkontraktering. Det kan framför allt drabba försvarets operativa
              förmåga. Vi vet att Försvarsmakten själv till viss del delar dessa
              farhågor, något som deras krav på mindre omfördelning visar. Vi
              i Vänsterpartiet tror inte att bolagiseringar och privatiseringar
              alls fungerar på detta område. Det finns över huvud taget tveksamheter
              till att offentlig verksamhet i stort passar till att säljas ut.
              När det gäller säkerhetspolitiken blir detta alldeles uppenbart.
              Att riskera vår säkerhet och militära förmåga är inte acceptabelt
              för någon.
            </seg>
            <seg n="0ae8e320">
              Fru talman! Förändringen drabbar också de anställda. Det är oklart
              hur berörd personal påverkas, vilket också gjort Officersförbundet
              tveksamt till förslaget. Inte minst befaras att privatiseringarna
              ökar, vilket direkt påverkar de anställda. Till detta kommer deras
              farhågor att FMV ännu inte har tillräcklig kompetens att utföra
              uppgifterna. Övergången är inte fullt utredd enligt facket, vilket
              ger dessa farhågor enligt deras uttalanden.
            </seg>
            <seg n="c6611133">
              Här vill jag hänvisa till den alldeles färska utredning som har
              tagits fram från fackföreningarnas sida och pressmeddelandet,
              som handlar om deras farhågor för att besparingar kommer att göras
              genom att man tar bort övertaliga. Det nämndes 500 övertaliga
              för att nå upp till de 700 miljonerna. Detta är helt färskt, så
              det går inte att säga mer i dag. Jag hoppas att vi kommer tillbaka
              till detta, för den utredning som har gjorts av fackföreningarna
              är väldigt viktig att ha med i tankarna när vi fortsätter att
              jobba med dessa frågor.
            </seg>
            <seg n="4f5af4b0">
              Vi har redan sett exempel på hur illa det kan gå med felaktiga
              uppdelningar och privatiseringar. Det är bara att titta på SJ
              och Banverket, som jag också har tagit fram som exempel. Att tågresenärer
              upplever problem är ett milt uttryck det har varit oerhört stora
              problem för SJ och Banverket att få det att fungera. Vi menar
              att just privatiseringarna är en stor orsak till detta. Skulle
              samma problem med samordning uppstå i det försvars- och säkerhetspolitiska
              arbetet blir konsekvenserna mycket allvarligare än att resenärer
              står och svär på perrongen för att tågen inte kommer. Skulle det
              dessutom gå så illa att fler verksamheter läggs ut och säljs kan
              vi skönja en framtid som liknar USA:s, där vi är oerhört skeptiska
              till att till och med säkerhetsföretag har varit inne i olika
              konflikthärdar och deltagit i strider. En sådan utveckling vill
              vi i Vänsterpartiet definitivt inte se i framtiden.
            </seg>
          </u>
          <note type="speaker" n="6de5318a">
            Anf. 126 PETER HULTQVIST (S):
          </note>
          <u who="peter_hultqvist_4fda95" xml:id="i-8a10fa691e3e1d1c-0" n="15a53c06" next="i-e6a1373cca21bf32-0">
            <seg n="e5ef5c90">
              Fru talman! Det var en sekvens i debatten som gjorde att jag
              begärde ordet. Jag har inte särskilt mycket att tillägga utöver
              det som är sagt när det gäller FMV och FM Log. Däremot var det
              den diskussion som fördes mellan Clas-Göran Carlsson och Hans
              Wallmark när det gällde arbetsgruppen som gjorde att jag kände
              mig tvungen att begära ordet, när dess existens så starkt dementerades.
            </seg>
            <seg n="9f011045">
              Jag läser då i den promemoria som man har gjort på Regeringskansliet
              kring detta. En arbetsgrupp för hantering av Försvarsmaktens ekonomi,
              är rubriken på det hela. Det står så här:
            </seg>
            <seg n="31d9142e">
              Utgångspunkter. Försvarsmaktens bedömning om kommande ekonomiskt
              underskott samt eventuella större materielbeslut föranleder behov
              av att inrätta en arbetsgrupp med uppgift att lämna förslag som
              är nödvändiga för att skapa balans mellan verksamhet och ekonomi.
            </seg>
            <seg n="c41e09fd">
              Jag fortsätter att läsa:
            </seg>
          </u>
          <note n="bce853e1">
            Gruppen leds av statssekreterare von der Esch, Försvarsdepartementet,
            med deltagare Lindblad, Finansdepartementet, och Wieslander, Statsrådsberedningen.
          </note>
          <u who="peter_hultqvist_4fda95" xml:id="i-e6a1373cca21bf32-0" n="15a53c06" prev="i-8a10fa691e3e1d1c-0">
            <seg n="c3db38b2">
              Man ska titta på Försvarsmaktens organisation och dimensionering,
              föreslå prioritering av förmågor och stridskrafter, se över behov
              av ändringar i grundorganisation, föreslå rationaliseringar och
              omprioriteringar mellan olika materielprojekt, titta på hur verksamheten
              kan bli billigare, värdera regeringens ekonomiska styrning och
              Försvarsmaktens frihetsgrader inom denna.
            </seg>
            <seg n="045af192">
              Det är ett rätt rejält och gediget arbete som man avser att genomföra.
            </seg>
            <seg n="aa499140">
              Det som kanske har förändrats sedan skrivelsen gjordes är möjligen
              att Folkpartiet, Centern och KD har reagerat och tycker att Moderaterna
              försöker skapa sig ett monopol på att styra denna process. Vad
              jag förstår har väl den processen nu avslutats med att även de
              andra partierna inom regeringsalliansen ska få delta i detta sammanhang.
            </seg>
            <seg n="a88fa173">
              Mot bakgrund av Wallmarks lite snabba försök att på ett humoristiskt
              sätt ta sig ur den kniptång som Clas-Göran Carlsson skapade skulle
              jag vilja ge lite ytterligare klarhet i ärendet.
            </seg>
            <seg n="f3934709">
              Jag tror att denna arbetsgrupp i allra högsta grad lever fast
              i en lite annorlunda och mer utvecklad form jämfört med hur det
              presenterades i medierna. Problemet med detta är väl bara att
              arbetsgruppen måste värdera hur expansiv man ska vara i sitt sätt
              att jobba i förhållande till en kommande försvarsberedning, så
              att man inte agerar på ett sådant sätt att man låser upp en försvarsberedning
              bakvägen eller att ledamöter i försvarsberedningen sitter med
              låsta och bundna mandat styrda av den här arbetsgruppen.
            </seg>
            <seg n="68356443">
              Det är den sanning som jag tycker ska läggas på kammarens bord
              när man försöker skämta bort att det existerar ett sådant här
              arbete.
            </seg>
          </u>
          <note type="speaker" n="1e50954d">
            Anf. 127 CECILIA WIDEGREN (M):
          </note>
          <u who="cecilia_widegren_776b74" xml:id="i-b606451af8006cb0-0" n="e022fd10">
            <seg n="20107f99">
              Fru talman! Välkommen, Peter Hultqvist, till debatten om försvarets
              nya logistik! Det är det som kammaren i dag debatterar och i morgon
              ska fatta beslut om. Det är en överenskommelse som vi har träffat
              kring försvarets nya logistik som är otroligt viktig. Jag tycker
              också, fru talman, att det är det ämnet som vi i dag ska hantera.
              Om Peter Hultqvist vill diskutera vad medierna skriver om departementens
              inre arbete tycker jag inte riktigt att det hör till försvarets
              logistik.
            </seg>
            <seg n="389b4bd4">
              Jag kan bara konstatera, precis som Hans Wallmark gjorde, att
              det inte är någon grupp tillsatt. Försvarsberedningen ska tillsättas.
              Därutöver jobbar departementet precis som vanligt när de får in
              korta och långsiktiga underlag från de olika myndigheterna som
              måste beredas. Jag förväntar mig, precis som Hans Wallmark också
              sade, att departementen jobbar mellan departementen, i form av
              det vi kallar hängrännor. Man jobbar alltså inte bara utifrån
              sitt eget lilla fögderi utan samarbetar med andra departement.
            </seg>
          </u>
          <note type="speaker" n="2ea8a5ab">
            Anf. 128 PETER HULTQVIST (S) replik:
          </note>
          <u who="peter_hultqvist_4fda95" xml:id="i-cc1b74602e6889e6-0" n="15a53c06">
            <seg n="16b14f92">
              Fru talman! Försök inte slå blå dunster i ögonen på mig! Den
              här arbetsgruppen existerar, och Cecilia Widegren erkänner i princip
              själv att man jobbar mellan departementen.
            </seg>
            <seg n="8f9dcd9b">
              Orsaken till allt detta är att Wallmark försöker förneka någonting
              som faktiskt existerar. Det jag har redogjort för här tror jag
              säkert att Staffan Danielsson, Hans Wallmark och även Cecilia
              Widegren vet, nämligen att det kommer att jobbas med det här,
              att alla allianspartierna kommer att vara med på något sätt och
              att det riskerar att påverka försvarsberedningens arbete.
            </seg>
            <seg n="aa2e9ea9">
              Hade inte ni försökt förneka detta hade det aldrig kommit upp.
              Egentligen har varken ditt eller mitt inlägg med själva sakfrågan
              i ärendet att göra, men jag tycker att det finns anledning att
              försöka korrigera det som är uppenbart osant i sammanhanget. Jag
              tror inte att det är någon idé att försöka påstå att det inte
              existerar arbetsgrupper, att det inte har varit en osämja inom
              Alliansen om detta och att man inte har försökt tillmötesgå det
              genom att alla ska få vara med i det här jobbet.
            </seg>
          </u>
          <note type="speaker" n="8d0ba502">
            Anf. 129 CECILIA WIDEGREN (M) replik:
          </note>
          <u who="cecilia_widegren_776b74" xml:id="i-b606451af8006cb0-1" n="e022fd10">
            <seg n="d93dcb63">
              Fru talman! Återigen funderar jag på vad detta som Peter Hultqvist
              nu vill ha en diskussion om har med försvarets nya logistik att
              göra. Det handlar snarare om det som ett antal medier har spekulerat
              kring i föregående vecka.
            </seg>
            <seg n="66d07584">
              Försvarsministern, precis som Hans Wallmark och precis som jag,
              går då ut och säger samma sak, nämligen att det inte finns någon
              grupp tillsatt. Dessutom är all politik som lämnar regeringen
              alltid regeringspolitik och därmed förhandlad mellan fyra allianspartier.
            </seg>
            <seg n="f0dc3b17">
              Försvarsministern har precis som vi sagt att en försvarsberedning
              ska tillsättas, och den kommer att tillsättas. Självklart måste
              departementen bereda långsiktiga budgetunderlag som inkommer till
              departementen i sedvanlig ordning. Det vore konstigt om så inte
              vore fallet.
            </seg>
          </u>
          <note type="speaker" n="7aeaaf99">
            Anf. 130 PETER HULTQVIST (S) replik:
          </note>
          <u who="peter_hultqvist_4fda95" xml:id="i-cc1b74602e6889e6-1" n="15a53c06">
            <seg n="f8bab2d0">
              Fru talman! Problemet är bara att jag kan läsa innantill, direkt
              ur en promemoria från Regeringskansliet, exakt vad arbetsgruppen
              ska syssla med. Det är alltså organisation, dimensionering, prioritering,
              förmåga hos stridskrafter, ändringar i grundorganisation, rationalisering
              och det är till och med Försvarsmaktens frihetsgrad. Detta står
              i det här papperet. Det är inga tidningsuppgifter. Det är något
              som har producerats i en promemoria den 11 juni 2012. Det är ert
              eget regeringskansli som har sysslat med det här.
            </seg>
            <seg n="5de31b8f">
              Jag har aldrig tyckt att det är konstigt att man tillsätter en
              försvarsberedning. Och det som Cecilia säger är ingen nyhet. Det
              har meddelats sedan långt tillbaka, och det är jag nöjd med. Men
              problemet är att det här riskerar att man styr upp en försvarsberedning
              bakvägen och att vi kommer att ha personer som sitter där med
              en kanske minskad frihetsgrad i sitt arbete inom ramen för en
              försvarsberedning.
            </seg>
            <seg n="ea060a6b">
              Jag tycker att det är bra om en försvarsberedning kan bygga på
              en säkerhetspolitisk analys. Sedan får man dra de ekonomiska slutsatserna
              och konsekvenserna av det här. Men försök inte intala oss att
              det inte existerar ett sådant här arbete, att detta inte har varit
              ett problem inom Alliansen och att det nu har lösts genom att
              man har försökt att få alla partier att vara med i jobbet!
            </seg>
            <seg n="28afda95">
              Jag ville slå hål på försöket att inte vara riktigt sanningsenlig
              här från Wallmarks sida, och det tycker jag att jag har lyckats
              med.
            </seg>
          </u>
          <note type="speaker" n="6ecd1d98">
            Anf. 131 CECILIA WIDEGREN (M) replik:
          </note>
          <u who="cecilia_widegren_776b74" xml:id="i-b606451af8006cb0-2" n="e022fd10">
            <seg n="ead10204">
              Fru talman! Problemet är att Peter Hultqvist återigen har fel.
              Gruppen är inte tillsatt. Han kan ha varit och letat pm i hur
              många papperskorgar som helst på Regeringskansliet, men gruppen
              är inte tillsatt. Jag kan säga det en tredje gång om så önskas.
              Det behövs inte, tror jag, därför att Peter Hultqvist vet att
              så inte är fallet.
            </seg>
            <seg n="7224bafb">
              Försvarsberedningen är inte tillsatt. Den kommer att tillsättas.
              Men jag förutsätter att de tjänstemän som jobbar med olika typer
              av underlag som kommer in från myndigheterna bereder dem i sedvanlig
              ordning, så att Peter Hultqvist och jag kan få ett så gediget
              material som möjligt att titta på den dagen riksdagen ska fatta
              ett beslut.
            </seg>
            <seg n="bc4a6bd2">
              Att man jobbar mellan departement tycker jag också är helt naturligt.
              Så har socialdemokratiska regeringar gjort. Så gör alliansregeringar.
              Det är fullt naturligt. Det är så vi tar till vara skattebetalarnas
              pengar.
            </seg>
          </u>
          <note n="97477a67">
            Överläggningen var härmed avslutad.
          </note>
          <note n="68cf3f3b">
            23 § Bordläggning och beslut om förlängd motionstid
          </note>
          <note n="aef71064">
            Anmäldes och bordlades
          </note>
          <note n="473998a9">
            Kammaren biföll talmannens förslag att motionstiden för dessa
            propositioner skulle förlängas till onsdagen den 26 september.
          </note>
          <note n="d5fe8795">
            24 § Anmälan om frågor för skriftliga svar
          </note>
          <note n="b29fa398">
            Anmäldes att följande frågor för skriftliga svar framställts
          </note>
          <note n="0926141a">
            den 19 juni
          </note>
          <note n="3578eaa0">
            Hans Linde
          </note>
          <note n="adb9efce">
            Yilmaz Kerimo
          </note>
          <note n="12766887">
            Frågorna redovisas i bilaga som fogats till riksdagens snabbprotokoll
            tisdagen den 18 september.
          </note>
          <note n="cc4f3b9f">
            25 § Kammaren åtskildes kl. 19.02.
          </note>
          <note n="ca081f23">
            Förhandlingarna leddes
          </note>
          <note n="ad634e9f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
