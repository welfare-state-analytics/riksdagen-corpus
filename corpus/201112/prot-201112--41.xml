<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--41</head>
          <docDate when="2011-12-02">2011-12-02</docDate>
        </div>
      </front>
      <body>
        <div>
          <note n="1bad93fc">
            ﻿
          </note>
          <note n="30059f96">
            Riksdagens protokoll
          </note>
          <note n="121d8e0b">
            2011/12:41
          </note>
          <note type="date" n="5e1b97bb">
            Fredagen den 2 december
          </note>
          <note n="de377e31">
            Kl. 09:00 - 09:43
          </note>
          <note n="fd7e5de2">
            1 § Anmälan om inkommet protokollsutdrag från utskott
          </note>
          <note n="f4715c06">
            Förste vice talmannen anmälde att ett utdrag ur prot. 2011/12:13
            för tisdagen den 29 november i ärende om subsidiaritetsprövning
            av EU-förslag inkommit från näringsutskottet.
          </note>
          <note n="9e9b36a6">
            2 § Anmälan om inkomna faktapromemorior om förslag från Europeiska
            kommissionen
          </note>
          <note n="b51fc943">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="48e3d1bc">
            KOM(2011)688
          </note>
          <note n="1b60b6d5">
            KOM(2011)684
          </note>
          <note n="212db95a">
            3 § Anmälan om fördröjt svar på interpellation
          </note>
          <note n="13979cf7">
            Till riksdagen hade inkommit följande skrivelse:
          </note>
          <note n="d27a13f0">
            Interpellation 2011/12:127
          </note>
          <note n="1b59918b">
            Interpellation 2011/12:127 Kraftfulla sanktioner mot den syriska
            regimen
          </note>
          <note n="4fee8751">
            Interpellationen kommer att besvaras fredagen den 16 december
            2011.
          </note>
          <note n="60d90946">
            Skälet till dröjsmålet är resor.
          </note>
          <note n="6b5f43de">
            Fredrik Jörgensen
          </note>
          <note n="d39b6833">
            4 § Hänvisning av ärenden till utskott
          </note>
          <note n="ce7e4a83">
            Föredrogs och hänvisades
          </note>
          <note n="7f8f6e7d">
            den 24 januari 2012
          </note>
          <note n="1b73bdeb">
            den 26 januari 2012
          </note>
          <note n="832e1997">
            5 § Svar på interpellation 2011/12:81 om unga som kastas ut eller
            rymmer hemifrån
          </note>
          <note type="speaker" n="eb95d1b8">
            Anf. 1 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-0" n="1c963ee3">
            <seg n="032c81b9">
              Fru talman! Teres Lindberg har frågat mig vilka åtgärder jag
              avser att vidta för att stärka ställningen för de unga som inte
              kan bo kvar hemma.
            </seg>
            <seg n="f1502d87">
              Rädda Barnens rapporter utgör tankeväckande läsning kring denna
              mycket utsatta grupp barn och unga, inte minst den rapport som
              redogör för intervjuer med barnen och de unga själva. Dessa rapporter,
              tillsammans med rapporten Hemlös 2011 som Helsingforss Stadsmission
              publicerade tidigare i år och som har ett fokus på unga i hemlöshet,
              har varit viktiga bidrag för att öka regeringens och andra aktörers
              kunskap.
            </seg>
            <seg n="cca30908">
              I socialtjänstlagen slås fast att kommunen har det yttersta ansvaret
              för att de som vistas i kommunen får det stöd och den hjälp som
              de behöver och att socialnämnden har ett särskilt ansvar att verka
              för att barn och ungdomar växer upp under trygga och goda förhållanden.
            </seg>
            <seg n="198e4353">
              När det gäller barn och ungdomar som riskerar att utvecklas ogynnsamt
              är lagen tydlig. Barn och ungdomar ska få det skydd och det stöd
              som de behöver. Om hänsynen till den unges bästa motiverar det
              ska socialnämnden sörja för att den unge får vård och fostran
              utanför det egna hemmet. Regeringsrätten, numera Högsta förvaltningsdomstolen,
              har vidare funnit att bistånd ska beviljas för unga vuxna i de
              fall ett fortsatt kvarboende i föräldrahemmet bedömts medföra
              oskäliga sociala konsekvenser.
            </seg>
            <seg n="f5facba7">
              Teres Lindberg tar särskilt upp problemet med unga vuxna mellan
              18 och 21 år som studerar och blir utsatta för våld och sexuella
              övergrepp i föräldrahemmet. Även för denna grupp gäller socialtjänstlagens
              bestämmelser att varje enskilt fall ska prövas individuellt och
              den hjälpsökande ska få stöd och hjälp om hans eller hennes behov
              inte kan tillgodoses på annat sätt. Biståndet ska utformas så
              att det stärker hans eller hennes möjligheter att leva ett självständigt
              liv. Det finns därför inga hinder för socialtjänsten att, efter
              en individuell prövning, hjälpa en ung vuxen som behöver bo utanför
              föräldrahemmet för att fortsätta att studera på gymnasiet.
            </seg>
            <seg n="7120f7e0">
              Socialtjänstlagen har även tillförts starkare skydd för att den
              som utsatts för brott och dennes närstående får stöd och hjälp.
              Det avser såväl barn och unga som vuxna. Socialnämnden har också
              särskilt att beakta att kvinnor som är eller har varit utsatta
              för våld eller andra övergrepp av närstående kan vara i behov
              av stöd och hjälp för att förändra sin situation.
            </seg>
            <seg n="4bb1c887">
              I socialtjänstlagen anges att målet för socialtjänstens verksamhet
              är att den ska bygga på respekt för människors självbestämmanderätt
              och integritet och att insatser ska genomföras tillsammans med
              den enskilde. När en åtgärd rör ett barn anges särskilt att barnets
              inställning så långt det är möjligt ska klarläggas. Det är synnerligen
              viktigt att man inom socialtjänsten lyssnar till barn och unga
              och självklart även på unga vuxna för att kunna erbjuda stöd och
              hjälp. Ingen som söker hjälp ska behöva bo kvar i ett hem där
              han eller hon blir utsatt för våld och/eller sexuella övergrepp.
            </seg>
            <seg n="75cd5917">
              För mig är det därför angeläget att fortsätta arbetet för att
              stärka situationen för denna grupp barn och unga. Det har i utredningar
              påtalats behov av att stärka och utveckla den sociala barn- och
              ungdomsvården. Därför kommer regeringen att gå vidare och genomföra
              ytterligare åtgärder som ett led i det fortsatta arbetet med att
              bland annat stärka skyddet för utsatta barn. I budgetpropositionen
              för 2012 föreslår regeringen att sammanlagt 140 miljoner kronor
              avsätts för att bland annat stärka skyddet inom den sociala barn-
              och ungdomsvården. Under förutsättning att riksdagen beviljar
              fortsatta medel avser regeringen att därefter avsätta 200 miljoner
              kronor årligen från och med 2013 varav 18 miljoner kronor för
              särskilda åtgärder under perioden 20132015.
            </seg>
          </u>
          <note type="speaker" n="1ca3dc00">
            Anf. 2 TERES LINDBERG (S):
          </note>
          <u who="teres_lindberg_3a2d29" xml:id="i-ddb3247fc98aae79-0" n="1e4fbfe4">
            <seg n="f4a9a9a4">
              Fru talman! Jag vill börja med att tacka ministern för svaret.
            </seg>
            <seg n="3acac44a">
              Sverige är ett rikt land. Trots det lever 220 000 barn i fattigdom.
              Det beror ofta på att deras föräldrar saknar jobb eller arbetar
              deltid mot sin vilja. När sedan familjens inkomster inte räcker
              till i vardagen får barnen avstå mycket av det som deras vänner
              gör. Att gå på bio, träna fotboll eller följa med på skolresan
              blir en omöjlighet.
            </seg>
            <seg n="31566dff">
              Barnfattigdomen ökar sedan ett par år tillbaka. Efter att ha
              minskat långsiktigt sedan krisen på 90-talet ser vi nu ett allvarligt
              trendbrott. Det var 10 000 fler barn som levde i fattigdom under
              2008 jämfört med året innan, och enligt tongivande forskare på
              området tyder allt på att barnfattigdomen kommer att fortsätta
              öka om ingenting görs.
            </seg>
            <seg n="31ee74c0">
              Vi vet i dag att barnfattigdom påverkar hälsa, utbildning, framtida
              arbetslöshet och till och med förväntad livslängd. Därigenom påverkar
              föräldrars ekonomiska situation direkt barnens möjlighet att få
              en bra uppväxt och en chans att förverkliga sina drömmar. Därför
              är barnfattigdom en politisk fråga som vi i Sverige inte längre
              kan blunda för. Hela landet förlorar på att alla barn inte får
              möjlighet att utvecklas utifrån sina förutsättningar.
            </seg>
            <seg n="629afce2">
              Barn, unga och unga vuxna som kastas ut eller rymmer hemifrån
              är en mycket utsatt grupp. Dessutom är det ett problem som egentligen
              inte uppmärksammats förrän på senare år. Rädda Barnens rapporter
              visar att så många som 11 procent av alla ungdomar någon gång
              rymt hemifrån eller blivit utkastade hemifrån. Var fjärde av dem
              har varit med om detta fyra gånger eller fler.
            </seg>
            <seg n="4d365f11">
              I studien Tillfälligt uppbrott unga berättar som presenterades
              i somras har man tittat på bakomliggande orsaker till uppbrottet
              och undersökt i vilken utsträckning ungdomarna varit i kontakt
              med myndigheter i samband med detta. Många möts av misstro från
              socialtjänsten som i sin tur ofta tar föräldrarnas parti och tillämpar
              det så kallade familjeperspektivet, även om det varit uppenbart
              att det varit olämpligt om man hade lyssnat på den unge.
            </seg>
            <seg n="8b0e4a72">
              De unga som studerar och fyllt 18 men inte 21 år lyfts särskilt
              fram i den här studien, då just de faller mellan stolarna. Barndomen
              upphör enligt barnkonventionen vid 18 års ålder. Då är man också
              myndig och fri att fatta sina egna beslut inom lagens gränser.
              Föräldrabalken förlänger dock föräldrarnas ansvar för försörjning
              fram till 21 års ålder förutsatt att den unge studerar. För de
              unga som rapporten lyfter fram får dock lagstiftningen orimliga
              konsekvenser då en ung person antingen kan tvingas bo kvar hemma
              där han eller hon utsätts för psykiska och fysiska övergrepp eller
              avsluta sina studier och stå till arbetsmarknadens förfogande.
            </seg>
            <seg n="b43af9b4">
              Det är precis som ministern säger, att socialnämnderna har ett
              ansvar att verka för att barn och unga växer upp under trygga
              och goda förhållanden. Problemet är, precis som Rädda Barnens
              studie visar, att många faller mellan stolarna.
            </seg>
            <seg n="2b0d8db0">
              Här skulle lagstiftaren, alltså vi, med ett handgrepp kunna ge
              de här unga människorna en starkare ställning genom att klargöra
              socialtjänstens skyldighet att bistå. Jag betvivlar som sagt inte
              ministerns goda vilja på det här området, men i svaret på min
              interpellation visar ministern inte någon som helst vilja att
              faktiskt vidta åtgärder mer än att påtala att detta är ett problem,
              precis som jag gör i interpellationen. Men med bara ord och ingen
              verkstad händer det inte särskilt mycket.
            </seg>
          </u>
          <note type="speaker" n="d3274392">
            Anf. 3 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-1" n="1c963ee3">
            <seg n="0bf06d08">
              Fru talman! Barnfattigdomen ökar, säger Teres Lindberg, och det
              stämmer, liksom den har ökat i varje konjunkturnedgång, med en
              eftersläpning. Det är beklagligt. Det är oroande varje gång det
              sker, men så har skett under varje lågkonjunktur därför att sambandet
              är intimt mellan hur många hushåll som behöver försörjningsstöd
              och hur arbetslösheten ser ut i landet. Det innebär att det ändå
              bara är hälften så många barn som i dag växer upp i familjer där
              det finns behov av försörjningsstöd som det var 1997. Det har
              alltså i förhållande till det skett en dramatisk förbättring.
            </seg>
            <seg n="50efdb47">
              Det viktigaste man kan göra är, som Teres Lindberg säger, att
              se till att man har sysselsättningsskapande åtgärder så att fler
              kan klara sin egen försörjning och inte behöver bidragsstöd. Därför
              är de satsningar som regeringen gör på arbetslinjen och på ökade
              utbildningsinsatser under tider av sämre konjunkturer helt nödvändiga
              och mycket viktiga. Det är därför vi talar så mycket om betydelsen
              av arbetslinjen.
            </seg>
            <seg n="7706b0da">
              När det gäller det problem som Teres Lindberg framför allt uppmärksammar
              i sin interpellation, nämligen unga som rymmer hemifrån, kan jag
              säga att det har uppmärksammats till och från under tider som
              har varit. Det är ett problem som det förtjänar att djupstudera
              och att sätta in väldigt mycket aktiva åtgärder mot, men det är
              inte lagstiftningen som framför allt behöver stärkas. Den är entydig
              också med hjälp av den regeringsrättsdom som har fallit, som ju
              är prejudicerande. Den säger att socialtjänsten har ett ansvar
              också för dem mellan 18 och 21 år och för att se till att de här
              ungdomarna kan avsluta sin gymnasieutbildning. De kan också få
              hjälp med bostad och de kan uppbära ekonomiskt försörjningsstöd.
              Där föräldraansvaret brister är socialtjänsten skyldig att gå
              in. Det finns inga tveksamheter om att lagstiftningen inte skulle
              räcka till.
            </seg>
            <seg n="9d938582">
              Däremot ser implementeringen inte fullgod ut. Det betyder naturligtvis
              att de insatser som vi gör för att förtydliga i form av Socialstyrelsens
              allmänna råd, riktlinjer och så vidare är betydelsefulla. Själv
              kommer jag att göra barnresor ut till socialtjänsterna runt om
              i landet. Jag startar nästa vecka med ett besök i Jönköping, där
              jag träffar intilliggande kommuner just för att tala om socialtjänstens
              handhavande av barn och ungdomar som lever i en utsatt situation.
              Det gör jag för att ytterligare stärka implementeringsarbetet
              och få kunskap om hur man arbetar, för att också hitta de goda
              exemplen, för de finns också. Inom vissa socialtjänster har man
              särskilda enheter inriktade just på unga vuxna. Jag vill också
              se mer av uppsökande verksamhet ute i landet.
            </seg>
          </u>
          <note type="speaker" n="0d0f121f">
            Anf. 4 TERES LINDBERG (S):
          </note>
          <u who="teres_lindberg_3a2d29" xml:id="i-ddb3247fc98aae79-1" n="1e4fbfe4">
            <seg n="938964bd">
              Fru talman! Det är också så att barnfattigdomen ökar och den
              har ökat särskilt mycket sedan regeringsskiftet 2006. Det är klart
              att det finns ett samband med den politik som förs.
            </seg>
            <seg n="4e7ae828">
              Det är också så att just den grupp unga vuxna som faller mellan
              stolarna ofta tvingas in i en framtida fattigdom som i sin tur,
              när de skaffar barn, kommer att skapa en ny barnfattigdom. Det
              finns en ond cirkel. Här har samhället ett väldigt stort ansvar
              för att se till att det inte blir på det sättet.
            </seg>
            <seg n="a6ed444b">
              I den studie från Rädda Barnen som jag hänvisar till i min interpellation
              finns det fallbeskrivningar som i många fall är intressanta. Det
              är till exempel Bartek, 19 år, som efter upprepade rymningar hemifrån
              han uppskattar själv att han har rymt hemifrån 30 gånger framför
              allt på grund av psykisk misshandel men också en hel del fysisk
              misshandel, efter frågor kring bemötandet och stöd från socialtjänsten
              berättar: De säger att de inte kan hjälpa mig om jag inte slutar
              skolan. De sade att det är mina föräldrar som ska försörja mig
              tills jag har gått ut skolan. När du slutar är du välkommen tillbaka.
              Då kan vi skriva in dig här så att vi kan hjälpa dig.
            </seg>
            <seg n="2fb58540">
              På samma sätt vittnar Helena, 18 år. Hon säger om socialtjänsten:
              Dom lyssnar. Dom är väl bara naiva. Dom tror väl att samhället
              ska vara så mycket bättre än vad det är. Tyvärr, men det är inte
              så.
            </seg>
            <seg n="36338244">
              På motsvarande fråga kring vilken hjälp hon får säger hon: Dom
              sa hela tiden nej men du ligger i kläm, för du är 18 år, du går
              i skolan, dina föräldrar är försörjningspliktiga. Vi kan inte
              stå för det här, egentligen är det dina föräldrar som ska betala.
            </seg>
            <seg n="efb0e755">
              Det är klart att det är ett problem om du tvingas att välja att
              antingen ge dig ut i arbetslöshet, för det är vad som väntar en
              18-åring som inte har fullgjort sin gymnasieutbildning, eller
              fortsätta att bo kvar hemma med de konsekvenser som det innebär.
            </seg>
            <seg n="1f209603">
              Bartek var ganska lycklig egentligen för han hade turen att ha
              en flickvän vars föräldrar tillät att han bodde där. Han klarade
              sig hyggligt. Helena hade det däremot betydligt jobbigare.
            </seg>
            <seg n="a5493748">
              Det är genomgående att de unga människorna misstror socialtjänsten.
              De litar inte på den. Socialtjänsten i sig kontaktar ofta föräldrarna
              och det leder till förnyad misshandel. Det är klart att det inte
              gynnar någon på något sätt.
            </seg>
            <seg n="1f4cc6b9">
              Samtidigt misstror man samhället därför att man ser att andra
              unga människor får hjälp genom att ljuga för socialtjänsten, till
              exempel när det gäller bostad. Det är ytterligare en problematik
              och ett mått på den fattigdom som faktiskt finns i Sverige, där
              unga människor inte har en möjlighet att få bostad och de i stället
              ljuger för socialtjänsten för att få hjälp den vägen, medan de
              som verkligen behöver hjälp inte får det.
            </seg>
            <seg n="b695c787">
              Här känns det lite som om ministern faktiskt blundar för verkligheten
              också hon. Vem är det som ska vidta åtgärder om inte vi? Det går
              inte att bara säga att det är klart att det finns ett problem
              med att barnfattigdomen ökar. Vi måste ändå se till de ungas bästa.
              Det är ministern som är ytterst ansvarig och som måste ta de initiativen
              om vi faktiskt vill se en förändring.
            </seg>
          </u>
          <note type="speaker" n="fd2071be">
            Anf. 5 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-2" n="1c963ee3">
            <seg n="918685e4">
              Fru talman! Nu får jag nog rätta Teres Lindberg lite. Det hon
              säger är inte sant. Hon säger bland annat att barnfattigdomen
              har ökat sedan vi tillträdde som regering 2006. Det är direkt
              fel. Barnfattigdomen, antalet barn som lever i hushåll med försörjningsstöd,
              har inte varit så lågt på decennier som det var 2007. Det beror
              naturligtvis på att den här regeringen satte in åtgärder för att
              öka människors möjligheter till arbete. Det har inte varit så
              lågt på decennier som det var 2007, Teres Lindberg. Säg ingenting
              annat, för det är sanningen. Också under det socialdemokratiska
              regeringsinnehavet under högkonjunktur var det mycket högre än
              det var 2007.
            </seg>
            <seg n="e016c64d">
              Däremot vet vi att när lågkonjunkturen kommer ökar människors
              behov av försörjningsstöd. Det är därför vi har skyddssystemen.
              Det är därför vi har riggat välfärdssystemen så att vi ska klara
              att ta emot och ge en vettig försörjningsmöjlighet för dem som
              inte har tillgång till ett jobb. Det är precis så det fungerar.
              Det stiger i lågkonjunktur och sjunker i högkonjunktur, men ett
              aktivt arbete, vad regeringen gör, har betydelse.
            </seg>
            <seg n="ed749750">
              Däremot skulle det se väldigt mycket värre ut om Socialdemokraternas
              budget var rådande i landet. Det ni gör är ju att höja arbetsgivaravgiften
              för just unga människor, vilket skulle leda till en ökad arbetslöshet
              bland ungdomar som naturligtvis skulle ställa dem i en ekonomisk
              situation som blir väldigt mycket besvärligare. Vi måste ändå
              hålla oss till sanningen, Teres Lindberg.
            </seg>
            <seg n="95cb10ae">
              När det gäller unga som rymmer hemifrån är det ett stort bekymmer.
              I deras kontakter med socialtjänsten har vi identifierat att socialtjänsten
              inte alltid kan hur lagstiftningen ska användas och hur regeringsrättens
              domar, som skapar prejudikat, ser ut. Det är en av anledningarna
              till mina barnresor. Men det är också ett uppdrag till tillsynsmyndigheten,
              Socialstyrelsen, att verkligen granska detta när de är ute i kommunerna
              och utövar sin tillsyn över den sociala barn- och ungdomsvården.
            </seg>
            <seg n="69468e84">
              Vi har intensifierat tillsynens möjligheter, deras resurser,
              för att verkligen ha en aktiv tillsyn över den sociala barn- och
              ungdomsvården och också över hur kommunerna arbetar.
            </seg>
            <seg n="bbc8aaa6">
              Jag är djupt bekymrad över de barn och unga som säger att socialtjänsten
              inte lyssnar på dem. Socialtjänsten är skyldig att göra det. Vi
              skärpte lagstiftningen 2008, just för att det tydligt ska framgå
              att socialtjänsten ska lyssna på barn och unga och ta vara på
              deras berättelser och förslag till lösningar. Detta ska vara en
              del av beslutsunderlaget.
            </seg>
            <seg n="d10dbfc2">
              Barn och ungdomar är kloka. De är värda att lyssna på. Det kan
              socialtjänsten inte negligera. Jag har dessutom gett Barnombudsmannen
              i uppdrag att lyssna in barn och ungdomar som har haft kontakt
              med socialtjänsten för att höra deras berättelser. Jag har själv
              träffat en del av barnen och ungdomarna. De säger att de ofta
              upplever att socialtjänsten inte lyssnar, men de träffar också
              socialsekreterare som har ett respektfullt bemötande och lyssnar
              in dem. Det finns både och.
            </seg>
          </u>
          <note type="speaker" n="320d537e">
            Anf. 6 TERES LINDBERG (S):
          </note>
          <u who="teres_lindberg_3a2d29" xml:id="i-ddb3247fc98aae79-2" n="1e4fbfe4">
            <seg n="3b559d53">
              Fru talman! Det är nog ministern som är ute på hal is. Barnfattigdomen
              har egentligen aldrig varit så hög som efter 90-talskrisen. Då
              hade vi en borgerlig regering. Det finns en viss fördröjning i
              effekterna när man tittar på barnfattigdom. För 2008 jämfört med
              2007 ökade antalet barn och unga som omfattas av barnfattigdomen
              med 10 000. Det var en effekt av den politik som regeringen började
              föra 2007. Vi ska nog vara försiktiga när vi pratar år och vem
              som är ansvarig för vad. Jag hävdar att det finns en sanning i
              att ökningen av barnfattigdomen är en effekt av den borgerliga
              regeringens politik.
            </seg>
            <seg n="58c59381">
              Ministern pratar om arbetsgivaravgifter för unga människor. Här
              finns en skillnad i synen på vad arbetsgivaravgifter är. Rättare
              sagt blundar ministern för vad arbetsgivaravgiften är, nämligen
              ett löneutrymme som arbetarkollektivet har avstått för att se
              till att det finns fullgoda sociala försäkringar. Konsekvensen
              av de sänkta arbetsgivaravgifterna är nedskärningarna på socialförsäkringarna.
              Det är klart att det i allra högsta grad drabbar även unga människor.
              Det finns en konsekvens av det man gör.
            </seg>
            <seg n="561eba06">
              Jag betvivlar inte ministerns känsla för barn och ungdomar. Men
              verkligheten talar för sig själv. Unga människor faller mellan
              stolarna. Tyvärr kan jag konstatera att viljan till åtgärder inte
              är lika stor som känslan.
            </seg>
          </u>
          <note type="speaker" n="6c545280">
            Anf. 7 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-3" n="1c963ee3">
            <seg n="eb9ebe05">
              Fru talman! Först och främst: År 1997 var barnfattigdomen dubbelt
              så hög som den är nu. Det är en dramatisk skillnad. Det handlar
              inte om små förändringar utan om stora förändringar. Barnfattigdomen
              är hälften så stor nu som 1997. Det kan man inte bortse från.
              Att arbetslinjen har betydelse för människors möjligheter att
              få ett arbete och därmed skapa sin egen försörjning är grundläggande.
              Det har också varit utgångspunkten för regeringens politik. Vi
              vet att det är viktigt för människor att få arbete och skapa en
              trygghet för sig själva, sina familjer och sina barn. Området
              är därför viktigt även i fortsättningen.
            </seg>
            <seg n="67dacff6">
              Jag blir djupt bekymrad när Socialdemokraterna väljer att ta
              bort de sänkta arbetsgivaravgifterna för ungdomar som vi vet har
              gett många ungdomar möjlighet att få ett första jobb. Det får
              dramatiska konsekvenser. Vi ska vara glada för att det inte är
              den socialdemokratiska budgeten som är rådande i Sverige. Då skulle
              många fler ungdomar hamna i en mycket svår ekonomisk situation.
              Det är viktigt att säga i kammaren.
            </seg>
            <seg n="267b504b">
              Jag har gjort flera saker för att stärka barns och ungdomars
              kontakter med socialtjänsten. Jag kommer att fortsätta det arbetet.
              Vi arbetar med en barnskyddslag, där vi tittar på hur socialtjänsten
              ska arbeta på ett konstruktivt sätt för att följa upp barn och
              unga. Exempelvis ska det finnas en personlig socialsekreterare
              som följer barnet vid ett omhändertagande eller när en placering
              sker. De ungdomar som lever i särskild utsatthet ska ha ett särskilt
              stöd från socialtjänsten.
            </seg>
            <seg n="3cd08d39">
              Arbetet fortsätter med att ytterligare förtydliga och stärka
              socialtjänstens viktiga uppgift i kontakten med barn och unga.
              Det gäller också den grupp vi talar om i dag, som har en utsatt
              situation och där stödet och hjälpen verkligen behövs.
            </seg>
          </u>
          <note n="b0ee26ea">
            Överläggningen var härmed avslutad.
          </note>
          <note n="cdf756e5">
            6 § Svar på interpellation 2011/12:83 om barn som berörs av vräkning
          </note>
          <note type="speaker" n="333216ef">
            Anf. 8 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-4" n="1c963ee3">
            <seg n="b98b4b5d">
              Fru talman! Veronica Palm har frågat mig vilka åtgärder jag avser
              att vidta för att hindra att fler barn vräks.
            </seg>
            <seg n="f2971c12">
              I februari 2007 presenterade regeringen en samlad strategi för
              arbetet mot hemlöshet. Strategin syftade till att skapa en struktur
              som skulle tydliggöra att många aktörer på såväl nationell, regional
              som lokal nivå har ett ansvar och en roll att spela i arbetet
              mot hemlösheten. Strategin innebar en ambitionshöjning genom att
              ange en tydlig handlingsinriktning och ett brett angreppssätt.
              I arbetet för att minska antalet vräkningar där barn är berörda
              har en arbetsgrupp, knuten till Socialdepartementet, haft i uppdrag
              att analysera orsakerna till att barnfamiljer fortfarande vräks.
              Arbetsgruppen pekar på att långt ifrån alla kommuner använder
              sig av de legala medel och arbetsmetoder som finns för att förhindra
              vräkningar.
            </seg>
            <seg n="bdc8f6b2">
              Att fortsätta arbetet för att nå målet att inga barn ska vräkas
              är viktigt och angeläget. Regeringen kommer därför att inför 2012
              ta ytterligare initiativ för att hjälpa kommunerna i detta arbete.
              Regeringen har särskilt tagit fasta på det faktum att antalet
              vräkningar varierar kraftigt mellan olika kommuner. Vi tror att
              fler kommuner kan arbeta aktivt med att motverka vräkningar genom
              att utveckla och säkra rutinerna i arbetet. Regeringen avser därför
              att tillsätta en nationell samordnare som kan hjälpa huvudmännen
              att formulera regionalt anpassade strategier.
            </seg>
            <seg n="7234a99a">
              Regeringen avser också att ge länsstyrelserna i uppdrag att bistå
              kommunerna i arbetet med att motverka hemlöshet, i synnerhet bland
              barnfamiljer som drabbas av vräkning. Det kan ske i samband med
              att länsstyrelserna stöder kommunerna i deras arbete med att planera
              bostadsförsörjningen. Regeringen avser också att ytterligare utveckla
              den avhysningsstatistik som Kronofogdemyndigheten fått i uppdrag
              att föra.
            </seg>
            <seg n="7924d5a9">
              Kunskapen om hur många barn som vräks är ny. Det är den nuvarande
              regeringen som beställde uppgiften, och vi fick de första siffrorna
              2008. Från och med nästa år kommer dessutom uppgifter om hemlöshet
              att publiceras som Öppna jämförelser. Vi tror att sådana jämförelser
              kan hjälpa beslutsfattare i förbättrings- och utvecklingsarbetet
              och även med det vräkningsförebyggande arbetet.
            </seg>
            <seg n="081db5d6">
              Min ambition är att inga barn ska drabbas av vräkning och att
              antalet kommuner som arbetar förebyggande ska öka. Detta tror
              vi kan bli möjligt om fler kommuner arbetar efter den kunskap
              och vägledning som finns på området.
            </seg>
          </u>
          <note n="b0c63e89">
            Då Veronica Palm, som framställt interpellationen, anmält att
            hon var förhindrad att närvara vid sammanträdet medgav förste
            vice talmannen att Hannah Bergstedt i stället fick delta i överläggningen.
          </note>
          <note type="speaker" n="de5ccc77">
            Anf. 9 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-92f35b9e163d56b0-0" n="ab0285e4">
            <seg n="2dfb20f9">
              Fru talman! Tack, ministern, för svaret!
            </seg>
            <seg n="e678004a">
              År 2010 vräktes 632 barn i Sverige, och det ser ut att bli fler
              i år. Som ministern påpekade finns det inte några studier av konsekvenserna
              av hemlöshet. Det har setts som ett marginellt problem i landet,
              men som vi nu ser ökar hemlösheten.
            </seg>
            <seg n="524dfc96">
              Det vi däremot vet är att de barn som saknar ett tryggt boende
              mår sämre fysiskt och psykiskt. De har svårare att klara sin skolgång,
              och de blir ensammare. Det är svårt att ta hem en kompis när man
              inte har ett hem att gå till.
            </seg>
            <seg n="685b9455">
              Det här årets sex första månader vräktes 358 barn. Det är en
              ökning med 9 procent jämfört med samma period föregående år. Orsakerna
              till vräkning är inte helt oväntat hyresskulder till följd av
              minskade ekonomiska marginaler. Kriser i livet som skilsmässa,
              dödsfall, förlust av arbete eller sjukdom är ofta orsaken.
            </seg>
            <seg n="8a1880a8">
              I Sverige lever i dag fler och fler på marginalen i ekonomisk
              utsatthet. De försämringar som regeringen beslutat om i a-kassan
              och framför allt i sjukförsäkringen gör att fler inte klarar sin
              situation, inte ens i övergångsperioder främst i familjer med
              ensamstående. Det får givetvis konsekvenser.
            </seg>
            <seg n="882b0c66">
              Det krävs ingen forskning eller vetenskap för att förstå att
              ekonomisk utsatthet är den enskilt viktigaste orsaken till att
              människor inte betalar sin hyra. Vi ska inte hymla med att den
              växande fattigdomen eller, som regeringen väljer att kalla det,
              den låga ekonomiska standarden som vi i dag ser gör att fler familjer
              vräks från sina bostäder.
            </seg>
            <seg n="8bc26527">
              Orsakerna till att människor är fattiga kan se väldigt olika
              ut. Men om man för en politik som aktivt ökar skillnaderna mellan
              människor gör det att de som lever på marginalen till slut trillar
              över kanten.
            </seg>
            <seg n="bc0eef91">
              Vi socialdemokrater välkomnade regeringens strategi mot hemlöshet
              2007, men den gick ut 2009. Resultatet ser tyvärr inte så bra
              ut. Fler barnfamiljer vräks, och siffrorna väntas i dag öka.
            </seg>
            <seg n="977e1857">
              Samira som är mamma till fyra barn säger så här: Det här var
              min största mardröm, och den här mardrömmen fortsätter varje dag.
              Min dotter tog tag i porten och hon ville inte släppa. Vi fick
              dra loss henne. Det var fruktansvärt.
            </seg>
            <seg n="dbc544ed">
              Som jag tidigare påpekat har under årets första sex månader 358
              barn berörts av vräkning, och det är en ökning med 9 procent jämfört
              med samma period i fjol. Det ser inte bättre ut för hösten.
            </seg>
            <seg n="7264783a">
              När det nu ser ut som det gör tycker jag att det är förvånansvärt
              att regeringen tar bort målsättningen om en nollvision för vräkning
              och ersätter den med en ambition. Vad är orsaken till detta? Varför
              inte hålla fast vid att det här är ett mål? Det är skillnad mellan
              mål och ambition. Vem är det i så fall som bär ansvaret för misslyckandet
              när vi ser att antalet barn som vräks ökar?
            </seg>
          </u>
          <note type="speaker" n="01897a12">
            Anf. 10 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-5" n="1c963ee3">
            <seg n="88faa564">
              Fru talman! När jag tillträdde som statsråd med ansvar också
              för frågor som handlar om hemlöshet frågade jag: Hur ser det ut
              för barnen? Hur många barn är det som vräks i vårt land? Jag menar
              att inga barn ska behöva uppleva att ställas på bar backe utan
              att ha ett hem att gå till efter skolan. Vi ska inte ha det så
              i vårt land.
            </seg>
            <seg n="ff7bbf7a">
              Då fick jag svaret att ingen har brytt sig om att ta reda på
              det. Under alla de år som Socialdemokraterna har suttit vid makten
              har de aldrig ställt frågan: Hur många barn är det som drabbas
              av vräkning? Inga uppgifter fanns.
            </seg>
            <seg n="aae32e51">
              Det var då jag beställde fram statistiken, och vi fick den för
              första gången 2008. Då fick jag klart för mig att det var 716
              barn som hade vräkts det året. För mig är det en obegripligt hög
              siffra den är oacceptabel. Det är därför jag säger att målet är
              att inga barn ska vräkas. Det innebär också att jag har avsatt
              mycket kraft och tid åt att försöka få ned dessa tal.
            </seg>
            <seg n="eafe7817">
              Det vi vet är att när vi fick de första siffrorna 2008 var det
              sammanlagt 3 000 vräkningar som verkställdes. År 2000 var det
              5 000 vräkningar som genomfördes. Vi kan förutsätta att det var
              väldigt många fler barn som drabbades år 2000 än år 2008 eftersom
              det skiljer nästan 2 000 i antal vräkningar som genomfördes.
            </seg>
            <seg n="1f3b5879">
              Det är bara det att Socialdemokraterna aldrig tog reda på hur
              många barn som drabbades. Jag tycker inte att man ska dölja fakta
              utan att man ska ta fram fakta i ljuset. Då får vi också statistik.
            </seg>
            <seg n="7cd799b8">
              Vi kan se att det 2008 var 716 barn som vräktes. Vi införde strategin
              och fick i gång ett vräkningsförebyggande arbete i många kommuner.
              År 2009 var vi nere i 618. Antalet sjönk alltså med nästan 100
              barn när kommunerna började arbeta medvetet och strategiskt. Sedan
              var det en ökning med 16 barn från 2009 till 2010. Jag ber om
              ursäkt för att det blir så många siffror. Det är en procentuellt
              relativt liten ökning, men bakom varje siffra finns ett barn som
              inte mår bra, som inte har det bra, som ställs inför en otrygg
              situation.
            </seg>
            <seg n="4fbc0a0c">
              Det är det som är mitt djupa bekymmer. Det är därför jag nu ser:
              Vad är nästa steg i det här? Det är därför jag har sagt att vi
              ska tillsätta en hemlöshetssamordnare som kan åka ut till de kommuner
              som ännu inte har kommit i gång med ett strukturerat arbete. Hälften
              av Sveriges kommuner klarar att inte vräka något barn, men det
              finns kommuner som inte verkar göra så mycket vräkningsförebyggande
              arbete eftersom de fortsatt ligger högt. Bland de fem kommuner
              som ligger högt är det fyra som styrs av Socialdemokraterna.
            </seg>
            <seg n="2ec7a7f7">
              Här behövs mer strukturerat arbete, att man har en plan på det
              kommunala, lokala planet, och det kommer vi att hjälpa och stödja
              kommunerna i. Det är därför en hemlöshetssamordnare kommer att
              utses, och jag hoppas kunna meddela vem det blir nästa vecka.
            </seg>
          </u>
          <note type="speaker" n="2fd9d450">
            Anf. 11 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-92f35b9e163d56b0-1" n="ab0285e4">
            <seg n="7e7dd09b">
              Fru talman! Statistik är bra det är otvivelaktigt så. Men fortfarande:
              Vad är det ministern vill göra? Och varför har ministern och regeringen
              ändrat sig från att nollvision är ett mål till att det är en ambition
              när det ser ut som det gör? Trots allt delar Maria Larsson och
              jag uppfattningen att varje barn spelar roll. En ökning med 9
              procent under ett år har betydelse.
            </seg>
            <seg n="14e4245e">
              Vi socialdemokrater delar regeringens uppfattning att kommunerna
              har en viktig roll. Men vi måste gemensamt ta ett ansvar. Dessutom
              måste vi titta på kommunernas förutsättningar.
            </seg>
            <seg n="82c8f789">
              Regeringen har ökat individens ansvar det är ingen tvekan om
              det. Bara för att citera statsministern: Man får ta stöd och hjälp
              av sina föräldrar, sin partner eller på annat sätt. Det är Fredrik
              Reinfeldts svar i en artikel i Svenska Dagbladet när det handlar
              om människor som har en ekonomisk utsatthet.
            </seg>
            <seg n="622163e1">
              Man ökar också kommunernas ansvar, vilket gör att olika kommuner
              har olika förutsättningar. Vi fick just höra här hur det ser ut.
              Många kommuner kämpar redan nu med att få det att gå ihop till
              den redan i dag lagstadgade servicen. I mitt hemlän finns det
              en liten kommun som heter Arjeplog som får höja skatten med 1
              krona och ändå dra åt svångremmen. För dem är det naturligtvis
              svårt att ta på sig ytterligare lagstiftande uppdrag. Ändå menar
              vi att det kanske behövs en skärpning av lagstiftningen.
            </seg>
            <seg n="c8274d60">
              Vi delar regeringens uppfattning att samverkan är en viktig del
              av lösningen, och vi vill säkerställa att barn inte vräks genom
              att förstärka kraven så att fastighetsägare och hyresvärdar anmäler
              samtliga vräkningar till socialtjänsten i kommunen innan vräkningen
              verkställs. Om det finns barn i hemmen är det särskilt viktigt.
              Socialtjänsten ska ha tagit emot anmälan, aktiverat ärendet och
              getts en rimlig tid att agera. Om anmälan inte bifogas ska kronofogden
              bortse från verkställande av vräkningen. Det är ett av Socialdemokraternas
              förslag.
            </seg>
            <seg n="85b16b31">
              Min fråga är: Anser ministern att det bara är kommunernas ansvar,
              eller har regeringen också ett ansvar? Tycker Maria Larsson att
              regeringen har gjort tillräckligt? Skulle ministern kunna tänka
              sig att ställa sig bakom den här typen av lagförslag som Socialdemokraterna
              vill se?
            </seg>
          </u>
          <note type="speaker" n="c2cf9889">
            Anf. 12 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-c80f8dba69b608f4-6" n="1c963ee3">
            <seg n="33a3568a">
              Fru talman! Jag skulle vilja säga att ingen regering har gjort
              mer åt den här frågan än den sittande regeringen, för Socialdemokraterna
              gjorde såvitt jag vet ingenting. Man lade aldrig fram någon strategi.
              Man tog aldrig fram någon statistik när det gällde vräkning. Min
              fråga tillbaka är naturligtvis: Varför gjorde ni ingenting åt
              den här problematiken när ni satt i regeringsställning?
            </seg>
            <seg n="1c870395">
              Ska jag uppfatta det så att Hannah Bergstedt menar att individen
              inte har något ansvar? Annars får Hannah Bergstedt gärna utveckla
              det lite.
            </seg>
            <seg n="1fa0d137">
              Individen har naturligtvis sitt ansvar. Men vi vet att individen
              ibland behöver kompletteras med det offentligas stöd. Socialtjänstlagen
              är tydlig med att det är kommunerna som har huvudansvaret för
              att sörja för sina medborgare i utsatta situationer. Det är alltså
              i huvudsak en kommunal uppgift enligt lagstiftningen.
            </seg>
            <seg n="6da1259c">
              Det vi har gjort från regeringens sida är att försöka stödja
              kommunerna i att arbeta på ett bra vräkningsförebyggande sätt.
              Därför har vi tagit fram en vägledning via Socialstyrelsen som
              visar på ett strukturerat sätt, som visar på betydelsen av att
              socialtjänsten samarbetar på ett bra sätt med Kronofogdemyndigheten,
              som är skyldig att uppge när vräkning ska ske. Man måste ha ett
              gott samarbete där. Man måste ha förtroendefulla relationer. Man
              måste ha goda relationer med polisen, med missbrukarvården, med
              fastighetsägare, både kommunala och privata, och med ideella organisationer.
            </seg>
            <seg n="33c1655d">
              Det här är ett arbete som kräver samverkan, och det är där som
              jag ser att det brister i hälften av Sveriges kommuner där man
              inte lyckas i arbetet med att upprätthålla målsättningen att inte
              vräka några barn.
            </seg>
            <seg n="df3bda46">
              Jag tycker, som sagt, att Hannah Bergstedt är svaret skyldig:
              Varför gjorde ni ingenting? Det fanns ingen strategi alls under
              er tid, och det fanns ingen statistik över barnen över huvud taget.
            </seg>
            <seg n="31c4bcd4">
              Vi har tagit fram det. Vi vill titta på den här frågan eftersom
              vi ser att den är så viktig.
            </seg>
            <seg n="b9aca50f">
              Barn ska ha en bostad. Barn har rätt att ha en bostad. Barn ska
              ha så trygga uppväxtvillkor som det bara är möjligt. Det är därför
              jag slåss och arbetar hårt med den här frågan.
            </seg>
          </u>
          <note type="speaker" n="0597d519">
            Anf. 13 HANNAH BERGSTEDT (S):
          </note>
          <u who="hannah_bergstedt_f52eef" xml:id="i-92f35b9e163d56b0-2" n="ab0285e4">
            <seg n="5c2049c4">
              Fru talman! Självklart tycker Socialdemokraterna att individerna
              har ett ansvar. Det tycker också människor själva. Jag kan rekommendera
              ministern att läsa Kronofogdemyndighetens rapport Alla vill göra
              rätt för sig , för det är så det ser ut i det här landet.
            </seg>
            <seg n="5f2dd700">
              Strategi är självklart bra, men tyvärr, Maria Larsson, räcker
              det inte. Det är bara att se på resultatet.
            </seg>
            <seg n="a4473bb5">
              Samverkan är bra, men det krävs också resurser för att kunna
              samverka. Vi ser i dag att skillnaderna mellan kommunerna ökar.
              Skillnaderna mellan olika individer ökar, vilket gör att man inte
              klarar av att betala sin hyra. Det är det som gör att barn vräks.
            </seg>
            <seg n="bdd887f1">
              Regeringens 8 miljoner till en nationell samordnare är i dagsläget
              inte särskilt mycket att komma med. 8 miljoner motsvarar ungefär
              fyra små lägenheter i Helsingfors. Det är i en situation då hälften
              av landets kommuner inte klarar av att nå upp till regeringens
              ambitioner om att inga barn ska vräkas.
            </seg>
            <seg n="cbee731f">
              Jag tror inte att det räcker, Maria Larsson. I stället för att
              skjuta över ansvaret på individen eller bara förlita sig på att
              kommunerna ska klara det själva vill vi socialdemokrater motverka
              vräkning av barn genom att ha ett fungerande försäkringssystem
              men också genom att förstärka lagstiftningen och ge kommunerna
              förutsättningar att klara av de åtaganden som de redan har om
              att öka kunskaperna, upprätta handlingsplaner och samordna med
              dem som redan arbetar med frågan.
            </seg>
            <seg n="52c37cfd">
              Dessutom har budget- och skuldrådgivarna i landet en mycket viktig
              roll. Det är en av de åtgärder som Socialdemokraterna har lyft
              fram i sin budget.
            </seg>
          </u>
          <note type="speaker" n="55e1a1df">
            Anf. 14 Statsrådet MARIA LARSSON (KD):
          </note>
          <u who="maria_larsson_barn_och_al" xml:id="i-1861730130e428d8-0" n="1c963ee3" next="i-e22ccfd0789eb55d-0">
            <seg n="b6aaf7f7">
              Fru talman! Jag vill först hålla med Hannah Bergstedt om att
              budget- och skuldrådgivarna har en mycket viktig uppgift i att
              kunna bistå människor i att tidigt kunna få en sanering, kanske
              en skuldsanering.
            </seg>
            <seg n="6a3c144a">
              De finns i alltför liten utsträckning ute i kommunerna det är
              min absoluta mening. Jag ser också att de i många kommuner minskar.
              Det är bekymmersamt. Men det är fortsatt ett kommunalt ansvar.
              Det tror jag också att Hannah Bergstedt håller med om.
            </seg>
            <seg n="bc3ea95f">
              Det stämmer att detta delvis är en resursfråga. Men jag kan inte
              hitta någonting i Socialdemokraternas budget som går specifikt
              till detta ändamål. Ni lägger inte en krona mer än regeringen
              gör, så långt jag har kunnat se och läsa. Det finns ingenting!
            </seg>
            <seg n="7ac61b8e">
              Jag hävdar med bestämdhet att det är den här alliansregeringen
              som har brytt sig om problematiken, som har satt en strategi,
              som har börjat arbeta och ge stöd åt kommunerna på ett konstruktivt
              och metodiskt sätt, för att de ska komma i gång med ett vräkningsförebyggande
              arbete. Det är vi som för första gången har sett till att statistiken
              över hur många barn som vräks har kommit fram.
            </seg>
            <seg n="f5fdc7ec">
              Det har jag gjort därför att jag är intresserad.
            </seg>
            <seg n="9122fb8b">
              Jag hävdar med bestämdhet att det tal som vi befinner oss på
              just nu, 632 barn, ska ned. Och det ska ned de närmaste åren,
              även om vi befinner oss i en lågkonjunktur och även om vi vet
              att situationen är tuffare för många då och att fler kan hamna
              i en vräkningssituation.
            </seg>
            <seg n="7aad92e1">
              Anledningen till vräkning handlar ofta om hyresskulder på ganska
              små belopp. Det kan vara 10 000 kronor som förorsakar en vräkning.
              Det går naturligtvis att hitta andra lösningar på problematiken
              om man är tidigt ute. Det är målsättningen nu, att med hjälp av
              hemlöshetssamordnaren och med hjälp av de insatser som vi gör
              försöka få i gång kommunerna att jobba mycket mer förebyggande.
            </seg>
            <seg n="53bdbb08">
              Tack för debatten! Tack för en angelägen fråga!
            </seg>
          </u>
          <note n="b0ee26ea">
            Överläggningen var härmed avslutad.
          </note>
          <note n="a30c6ad1">
            7 § Bordläggning
          </note>
          <note n="53655a0e">
            Anmäldes och bordlades
          </note>
          <note n="3685f25f">
            8 § Anmälan om interpellationer
          </note>
          <note n="c54fbea7">
            Anmäldes att följande interpellationer framställts
          </note>
          <note n="76b57103">
            den 2 december
          </note>
          <note n="8d750960">
            Leif Pettersson
          </note>
          <note n="a9bb3f11">
            Sven-Erik Österberg
          </note>
          <note n="658bf967">
            Interpellationerna redovisas i bilaga som fogats till riksdagens
            snabbprotokoll tisdagen den 6 december.
          </note>
          <note n="d8811d56">
            9 § Anmälan om fråga för skriftligt svar
          </note>
          <u who="maria_larsson_barn_och_al" xml:id="i-e22ccfd0789eb55d-0" n="1c963ee3" prev="i-1861730130e428d8-0">
            <seg n="fbfc1460">
              Anmäldes att följande fråga för skriftligt svar framställts
            </seg>
          </u>
          <note n="76b57103">
            den 2 december
          </note>
          <note n="90933016">
            Olle Thorell
          </note>
          <note n="0db60639">
            Frågan redovisas i bilaga som fogats till riksdagens snabbprotokoll
            tisdagen den 6 december.
          </note>
          <note n="b97fde52">
            10 § Kammaren åtskildes kl. 9.43.
          </note>
          <note n="5ce0bb81">
            Förhandlingarna leddes av förste vice talmannen.
          </note>
          <note n="bb0161ad">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
