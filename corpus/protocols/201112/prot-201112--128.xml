<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--128</head>
          <docDate when="2011-06-12">2011-06-12</docDate>
        </div>
      </front>
      <body>
        <div>
          <note n="d6ecc6dd">
            ﻿
          </note>
          <note n="debe711f">
            Riksdagens protokoll
          </note>
          <note n="ad3ca200">
            2011/12:128
          </note>
          <note type="date" n="c5c0c2f6">
            Tisdagen den 12 juni
          </note>
          <note n="13930a7d">
            Kl. 13:00 - 19:13
          </note>
          <note n="667c27d7">
            1 § Justering av protokoll
          </note>
          <note n="962fe098">
            Justerades protokollet för den 5 juni.
          </note>
          <note n="e4c9ba8f">
            2 § Avsägelser
          </note>
          <note n="ed954c58">
            Förste vice talmannen meddelade
          </note>
          <note n="e815946c">
            att Lena Reyier-Ingman (C) avsagt sig uppdraget som ersättare
            för riksdagsledamot och
          </note>
          <note n="895b93fa">
            att Sven-Olof Sällström (SD) avsagt sig uppdraget som ledamot
            i valberedningen.
          </note>
          <note n="208db385">
            Kammaren biföll dessa avsägelser.
          </note>
          <note n="ff220ce1">
            3 § Anmälan om kompletteringsval till valberedningen
          </note>
          <note n="4f030360">
            Förste vice talmannen meddelade att Sverigedemokraternas riksdagsgrupp
            på grund av uppkomna vakanser anmält Carina Herrstedt som ledamot
            i valberedningen och Jonas Åkerlund som suppleant i valberedningen.
          </note>
          <note n="82a00f28">
            Förste vice talmannen förklarade valda till
          </note>
          <note n="5046ec6e">
            ledamot i valberedningen
          </note>
          <note n="52cdef44">
            suppleant i valberedningen
          </note>
          <note n="89146ac3">
            4 § Anmälan om inkomna uppteckningar från EU-nämndssammanträden
          </note>
          <note n="8827dbf1">
            Förste vice talmannen anmälde att uppteckningar från EU-nämndens
            sammanträden onsdagen den 23 maj och fredagen den 25 maj inkommit.
          </note>
          <note n="5e601286">
            5 § Anmälan om fördröjda svar på interpellationer
          </note>
          <note n="b25ef5e1">
            Till riksdagen hade inkommit följande skrivelser:
          </note>
          <note n="0acebc17">
            Interpellation 2011/12:385
          </note>
          <note n="cf81f887">
            Interpellation 2011/12:385 Israels bosättningar
          </note>
          <note n="bfa78e8b">
            Interpellationen kommer att besvaras torsdagen den 28 juni 2012.
          </note>
          <note n="86b63a76">
            Skälet till dröjsmålet är resor.
          </note>
          <note n="5d416bc5">
            Harald Sandberg
          </note>
          <note n="4b4b0c4c">
            Interpellation 2011/12:400
          </note>
          <note n="83175534">
            Interpellation 2011/12:400 Grunder för fördelning av resurser
            till högskolor och universitet
          </note>
          <note n="bfa78e8b">
            Interpellationen kommer att besvaras torsdagen den 28 juni 2012.
          </note>
          <note n="652f8895">
            Skälet till dröjsmålet är sedan tidigare inbokade resor och engagemang.
          </note>
          <note n="6787cc09">
            Jan Björklund
          </note>
          <note n="bdd57c3a">
            Interpellation 2011/12:401
          </note>
          <note n="36b3429f">
            Interpellation 2011/12:401 Svenskt bistånd till den palestinska
            myndigheten
          </note>
          <note n="fe74daad">
            Interpellationen kommer att besvaras fredagen den 15 juni 2012.
          </note>
          <note n="23683860">
            Skälet till dröjsmålet är tidigare inbokat engagemang och resa.
          </note>
          <note n="5d416bc5">
            Harald Sandberg
          </note>
          <note n="ca1ec4b5">
            6 § Hänvisning av ärenden till utskott
          </note>
          <note n="1e86bc67">
            Föredrogs och hänvisades
          </note>
          <note n="2c708ac3">
            7 § Förnyad bordläggning
          </note>
          <note n="a447a115">
            Föredrogs och bordlades åter
          </note>
          <note n="4a05c58d">
            8 § Svar på interpellationerna 2011/12:372, 374 och 375 om kvinnosjukdomen
            endometrios, om födande kvinnors rätt till lustgas och om nationella
            riktlinjer mot svåra förlossningsskador
          </note>
          <note type="speaker" n="55dc0438">
            Anf. 1 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-0" n="122a36ef">
            <seg n="ce5d9012">
              Fru talman! Hillevi Larsson har ställt flera frågor till mig
              som rör förlossningsvården.
            </seg>
            <seg n="b043f656">
              Frågorna gäller vilka åtgärder jag avser att vidta för att öka
              kunskapen om endometrios inom sjukvården, för att se till att
              kvinnor med denna sjukdom får den bästa medicinen och behandlingen
              oberoende av var de bor samt vad jag avser att göra för att främja
              framväxten av fler endometrioscentrum. Frågorna gäller också om
              jag avser att verka för att kvinnor ges rätt till lustgas vid
              förlossning oavsett var de får vård, för att införa nationella
              riktlinjer om rätten till fullgod smärtlindring och för att förebygga
              sfinkterrupturer samt när jag planerar att ta tag i frågorna.
            </seg>
            <seg n="332d5440">
              Som socialminister uppskattar jag att få ta del av intressanta
              och kloka förslag om hur hälso- och sjukvården kan utvecklas.
              Jag tycker också att det är mycket värdefullt att bli uppmärksammad
              på det som upplevs inte fungera så väl som det skulle kunna.
            </seg>
            <seg n="7d0bd7f9">
              Frågorna i de tre interpellationerna rör flera av de områden
              som jag som socialminister och som Socialdepartementet arbetar
              särskilt mycket med just nu. De gäller frågor om hur staten bättre
              kan samordna kunskapsstyrning till hälso- och sjukvården och stödja
              att vården använder sig av evidensbaserade metoder. Men det handlar
              även om hur regeringen bäst kan verka för att bidra till en jämlik
              vård och stärka patientens ställning.
            </seg>
            <seg n="2adb1e1f">
              Hälso- och sjukvård ska ges i överensstämmelse med vetenskap
              och beprövad erfarenhet. Vilken behandlingsmetod som ska väljas
              ska bestämmas av hälso- och sjukvårdspersonalen tillsammans med
              patienten. Det anser jag är det bästa sättet att säkerställa att
              patienten får en god och säker vård. Hur landstingen väljer att
              organisera sin kunskapsinhämtning ligger också inom deras ansvarsområde.
              Vilken smärtlindringsmetod som ska ges till kvinnor i förlossningsvården
              måste därför beslutas av den som ger vård till kvinnan i samråd
              med henne. Inom flera landsting finns numera endometrioscentrum
              som samlar kunskap om sjukdomen och som tar emot patienter med
              endometrios.
            </seg>
            <seg n="2b071254">
              Även om det är landstingens ansvar att hämta in kunskap om vad
              som är vetenskap och beprövad erfarenhet har regeringen också
              ett ansvar för kunskapsstyrning inom hälso- och sjukvården. Regeringen
              arbetar aktivt med att främja utvecklingen av det nationella kunskapsstödet.
              Jag vill berätta om några av regeringens initiativ på området
              under 2011 och 2012.
            </seg>
            <seg n="2a2794a4">
              Nationella riktlinjer är viktiga som vägledning för huvudmännen
              i deras prioriteringar av vilka behandlingar och metoder som olika
              verksamheter bör satsa resurser på. Socialstyrelsen ansvarar för
              och beslutar om de nationella riktlinjerna, och det finns i dag
              nationella riktlinjer på tolv områden. Utöver detta har Socialstyrelsen
              fått i uppdrag av regeringen att ta fram vägledningar, rekommendationer
              och kunskapsöversikter för bland annat förlossnings- och nyföddhetsvård,
              och de planeras bli klara under 2013.
            </seg>
            <seg n="a20182de">
              Regeringen slöt under 2011 en femårig överenskommelse med Sveriges
              Kommuner och Landsting om utveckling och finansiering av de nationella
              kvalitetsregistren. Kvalitetsregistren är viktiga verktyg för
              att fortlöpande utveckla och förbättra vården. Den nya satsningen
              kommer att medföra förbättrade möjligheter till uppföljning av
              vården inom flera områden, bland annat förlossningsvården.
            </seg>
            <seg n="5a43518c">
              Regeringen bedömer att hälso- och sjukvårdens tillgång till lättåtkomlig
              och kvalitetssäkrad kunskap behöver förbättras ytterligare. Alla
              vårdgivare oavsett driftsform, liksom patienter och anhöriga,
              bör få tillgång till kvalitetssäkrad information om olika medicinska
              frågeställningar. Det är nödvändigt för att alla vårdgivare ska
              få samma möjligheter att bedriva en kunskapsbaserad vård och för
              att stärka patientens ställning. Regeringen har därför nyligen
              uppdragit åt SBU att föreslå hur ett webbaserat nationellt hälsobibliotek
              ska inrättas.
            </seg>
            <seg n="81a9fb82">
              Regeringen anser att det är allvarligt att vården präglas av
              stora olikheter och genomför därför flera insatser för att öka
              jämlikheten i vården. En viktig utgångspunkt för det arbetet är
              kunskap om vilka skillnader som finns. Där är arbetet med öppna
              jämförelser som öppet redovisar skillnader i vården mycket värdefullt.
              De fungerar som ett effektivt instrument för landsting som inte
              ligger så bra till i redovisningen att förbättra sig. Arbetet
              med öppna jämförelser fortsätter att utvecklas och utgör en viktig
              grund för förändringsarbetet i vården.
            </seg>
            <seg n="63c8736b">
              Slutligen vill jag nämna den utredning som har regeringens uppdrag
              att se över hur patientens ställning inom och inflytande över
              hälso- och sjukvården kan stärkas. Utredningen ska även ge förslag
              på hur regionala skillnader i vårdinnehåll och vårdresultat kan
              uppmärksammas och hanteras så att kvinnor och män i alla åldrar
              i hela befolkningen erbjuds en likvärdig och jämlik tillgång till
              vård av god kvalitet. Jag följer utredningens arbete och inväntar
              dess resultat med stort intresse.
            </seg>
            <seg n="e6a3b14f">
              Jag menar att regeringens och landstingens arbete och satsningar
              inom dessa områden bidrar till en mer kunskapsbaserad och jämlik
              vård där patienten har en starkare ställning. Vi har också redan
              sett en mycket positiv utveckling på området. Det kommer också
              att stärka förlossningsvården i alla de avseenden som Hillevi
              Larsson lyfter fram.
            </seg>
          </u>
          <note type="speaker" n="55855fa7">
            Anf. 2 HILLEVI LARSSON (S):
          </note>
          <u who="unknown" xml:id="i-6458ec8bd2a19376-0" n="f8cfe170">
            <seg n="e6accaec">
              Fru talman! Jag fick sent veta att av de fyra interpellationer
              jag har skrivit är det i dag ett gemensamt svar på tre. Jag kan
              förstå att man vill diskutera förlossningsvården i ett sammanhang,
              även om jag tycker att det är synd eftersom det blir kortare debattid.
              Jag tycker att både rätten till lustgas och möjligheten att förebygga
              svåra förlossningsskador är viktiga frågor.
            </seg>
            <seg n="656d14cc">
              Men det jag reagerar allra starkast på är att kvinnosjukdomen
              endometrios behandlas som förlossningsvård. Denna fråga har över
              huvud taget ingenting med förlossningsvård att göra. Detta gör
              också att debattiden blir ännu kortare och att det blir svårt
              att hinna med detta viktiga ämne. Jag ska försöka i alla fall.
            </seg>
            <seg n="f538912a">
              1015 procent av alla kvinnor drabbas av endometrios. Det dröjer
              ofta många år innan man får en diagnos. Detta avfärdas ofta som
              kraftig mensvärk. Nyligen har det kommit en rapport som visar
              vad detta innebär för de kvinnor som drabbas. I genomsnitt har
              kvinnor med endometrios 38 sjukdagar per år. Normalbefolkningen
              har 9 dagar. 31 procent har frikort inom sjukvården, vilket ska
              jämföras med 15 procent för den övriga befolkningen. 42 procent
              har frikort för läkemedel, vilket ska jämföras med 18 procent
              för den övriga befolkningen.
            </seg>
            <seg n="08759c5d">
              Nu har det kommit ett nytt läkemedel som heter Visanne. Det ger
              hopp för många av de drabbade kvinnorna. Men Tandvårds- och läkemedelsverket
              har sagt nej till statlig subvention. Det innebär att dessa kvinnor,
              som redan ofta har dålig ekonomi på grund av sin sjukdom, får
              betala nära 5 000 kronor per år och i vissa fall mer beroende
              på hur mycket Visanne de behöver ta.
            </seg>
            <seg n="9d888fd3">
              Jag tänkte återkomma till det här i kommande inlägg. Det är väldigt
              allvarligt att det riskerar att bli en klassfråga för dessa kvinnor
              om de inte har råd med Visanne, som skulle kunna ge hjälp.
            </seg>
            <seg n="bf583ce0">
              Jag vill nu gå över till rätten till lustgas.
            </seg>
            <seg n="fc4870b1">
              Gävleborgs läns landsting drog plötsligt in rätten till lustgas
              för födande kvinnor. Nu har de tack och lov gett tillbaka denna
              möjlighet eftersom det blev folkstorm. Men principfrågan kvarstår
              att landsting plötsligt kan dra in den här rätten för födande
              kvinnor. Det är därför jag har skrivit interpellationen, för jag
              tycker att det är viktigt att vi har rikstäckande rättigheter
              för alla kvinnor.
            </seg>
            <seg n="1b8d1402">
              Jag har själv fött barn. Självklart är det en individuell upplevelse,
              men jag kan säga att hade jag inte fått lustgas vid den första
              förlossningen hade det inte blivit fler barn. Jag tror att många
              som har haft nytta av lustgas har samma inställning, så det är
              viktigt att slå fast att alla ska ha rätt till det.
            </seg>
            <seg n="ee080711">
              I svaret säger ministern att personal och patienter i samråd
              ska besluta om smärtlindring. Problemet är om ett landsting har
              dragit in denna rätt då finns ju inte denna möjlighet.
            </seg>
            <seg n="72fcd83a">
              Nu vill jag gå in på svåra förlossningsskador, som är den tredje
              interpellationen som behandlas här.
            </seg>
            <seg n="d95dfcbf">
              I Sverige drabbas nära 3 000 kvinnor varje år av något som kallas
              sfinkterruptur, och det är den allvarligaste formen av förlossningsskador,
              där man har spruckit upp totalt. Många får men för livet av detta.
              Men det går att förebygga, vilket man har gjort framgångsrikt
              i Finland. I Norge har man infört nationella råd för att förebygga
              denna svåra skada, och det har lett till en halvering av antalet
              skador. Därför tycker jag att regeringen borde ge direktiv så
              att vi har nationella riktlinjer för att bespara så många kvinnor
              som möjligt detta lidande.
            </seg>
          </u>
          <note type="speaker" n="b236fdec">
            Anf. 3 FINN BENGTSSON (M):
          </note>
          <u who="Q5570168" xml:id="i-0184cadf07766ff3-0" n="a7da291c">
            <seg n="df097779">
              Fru talman! Låt mig börja med att tacka Hillevi Larsson för att
              hon i tre viktiga interpellationer sätter fokus på tre mycket
              viktiga områden av kvinnohälsa, och argumentationen för dessa
              insatser är vällovlig.
            </seg>
            <seg n="8e55b524">
              Jag vill också tacka socialministern för svaret. Jag ser en poäng
              med ansvarsfördelningen mellan regeringen, det vill säga statens
              ansvar, och sjukvårdshuvudmännen. Då är det vällovligt av socialministern
              att lyfta fram den höga aktivitets- och ambitionsnivå man har
              för att även söka upp kunskapsförstärkningar inom de tre problemområden
              som berörs här.
            </seg>
            <seg n="cf3582ad">
              Socialministern nämner därför fem huvudpunkter. Det är satsningen
              på nationella riktlinjer, kopplat till nationella kvalitetsregister
              och uppdraget till Statens beredning för medicinsk utvärdering.
            </seg>
            <seg n="af54bbad">
              Sedan är det något som jag kanske tycker är ännu mer viktigt
              i samband med de frågeställningar som har väckts i interpellationerna,
              nämligen de öppna jämförelser som ger möjlighet att titta på olika
              sjukvårdsproducenter oavsett drift, som kan visa på skillnader
              och hur man när man har upptäckt skillnader kan fundera på hur
              man skulle kunna förbättra dem som ligger sämst till. Det berör
              inte minst de här tre kvinnosjukdomsområdena.
            </seg>
            <seg n="6a38f02c">
              Sist men absolut inte minst är det den utredning som nu pågår
              som ser över hur patientens ställning inom och inflytande över
              sjukvården kan stärkas. Detta ligger i linje med att se hälso-
              och sjukvårdslagens möjlighet att inte bara vara en så kallad
              skyldighetslagstiftning, som det har varit under tidigare regeringars
              tid. Alliansregeringen funderar nu på om man ska stärka patientens
              rättigheter att ytterligare kunna hävda sin rätt inom vilket sjukdomsområde
              det än må vara, så att man får en lagstiftning på plats som kanske
              mer liknar socialtjänstlagen. Det är det som utredningen nu jobbar
              med att titta på, möjligheten att stärka patientens ställning.
            </seg>
            <seg n="789c4e38">
              En annan aspekt som är viktig, som jag skulle vilja lägga som
              komplement till socialministerns svar, är att alliansregeringen
              har aktivt jobbat för en ökad frihet för patienten att kunna röra
              sig mot de sjukvårdsproducenter som bejakar det mål man vill uppnå
              med den specifika åkomma man har. Det gäller inte bara inom Sveriges
              gränser utan även inom EU.
            </seg>
            <seg n="73049baa">
              Här kan väl sägas att Hillevi Larssons parti Socialdemokraterna
              inte alltid har varit den bästa samtalspartnern i de diskussionerna,
              utan alliansregeringen är betydligt mer öppen för att den rörligheten
              ska stimuleras och öka, både genom att titta på patientens rätt
              till sjukvård och genom valmöjlighet att komma vidare till den
              vårdgivare som ger det bästa resultatet.
            </seg>
            <seg n="5b82b712">
              Man kan ge ytterligare perspektiv på det som Hillevi Larsson
              mycket lovvärt lyfter fram: Hur ska man skapa mer kompetens och
              resurser till de tre områden som hon specifikt nämner? Då ska
              vi komma ihåg att det finns många andra områden som också behöver
              stöd. För att dessa resurser ska komma någon till del behöver
              vi dels ha sunda statsfinanser, dels som vi gjorde under förra
              mandatperioden och ytterligare denna mandatperiod ha fått bukt
              med en icke optimalt fungerande sjukförsäkring som leder till
              att man har mer resurser att investera just i sjukvård. Det är
              den typ av politik som jag tror ger oss möjligheter att i framtiden
              skapa mer kompetens.
            </seg>
            <seg n="ae3564cb">
              Till detta hör naturligtvis också att vi måste stimulera sjukvården
              att själv välja att fokusera på dessa områden, och då behöver
              man öka utbildningen av sjuksköterskor, barnmorskor och inte minst
              läkare.
            </seg>
            <seg n="9d766237">
              Till detta ska också läggas forskningssatsningar. Det kom en
              historiskt stark forskningsproposition under förra mandatperioden,
              och nu kommer ytterligare en sådan.
            </seg>
            <seg n="128a3b2f">
              Sist men ändå inte minst vill jag säga att biståndsministern
              tillsammans med socialministern i ett samlat grepp har valt att
              satsa speciellt på mödrahälsovården i u-länderna. Jag tycker att
              detta är ytterligare ett bevis på hur aktiv alliansregeringen
              har varit för att lyfta fram de frågor som dessa interpellationer
              berör.
            </seg>
          </u>
          <note type="speaker" n="8af75ea5">
            Anf. 4 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-1" n="122a36ef">
            <seg n="6f5bfd65">
              Fru talman! Jag ska avstå från att säga någonting om att Hillevi
              Larsson använde nästan en fjärdedel av sitt inlägg till att diskutera
              interpellationernas besvarande i stället för att debattera.
            </seg>
            <seg n="18378366">
              Jag tycker att det här är väldigt viktiga frågor. De är naturligtvis
              särskilt viktiga för den kvinna som befinner sig i den situationen
              att hon ska föda sitt barn eller har fött sitt barn. Det är också
              viktigt för att om möjligt minska den oro som en kvinna naturligen
              känner som gravid och inför det faktum att hon ska föda barn.
              Det gäller naturligtvis förstföderskor i allra högsta grad.
            </seg>
            <seg n="39677771">
              Jag ska försöka vara hyggligt strukturerad i svaret för övrigt.
            </seg>
            <seg n="e5b07234">
              När det gäller läkemedlet Visanne som har tagits upp är arbetsfördelningen
              den att det är en av våra myndigheter, TLV, som beslutar om vilka
              läkemedel som ska subventioneras av staten och därmed omfattas
              av högkostnadsskyddet. Det är inte min sak som socialminister
              att tala om vilka som borde subventioneras och inte, utan vi har
              en myndighet som gör det enligt vissa regler. Skulle jag säga
              någonting annat skulle jag göra mig skyldig till ministerstyre,
              och då skulle våra kolleger i KU ha synpunkter på detta.
            </seg>
            <seg n="a5e46577">
              När det gäller endometrios är det riktigt och viktigt att kunnandet
              behöver öka och stärkas på många håll. Det finns i dag några centrum
              som är särskilt duktiga på det. De finns i Uppsala, på Karolinska
              universitetssjukhuset och i Huddinge, och även i Region Skåne
              och Göteborg i någon form. Det är naturligtvis väldigt viktigt
              att den kunskap som de vinner också får en spridning över hela
              landet. Detta är ett svårt problem och orsakar mycket problem
              för många personer i vårt land.
            </seg>
            <seg n="7b0c5121">
              Som jag sade i mitt inledande svar har Socialstyrelsen fått ett
              uppdrag av regeringen att ta fram vägledningar, rekommendationer
              och kunskapsöversikter för förlossnings- och nyföddhetsvård. De
              kommer att vara klara under 2013. Jag tror att det är ett värdefullt
              bidrag i detta sammanhang.
            </seg>
            <seg n="c5b346cb">
              Sedan vet vi att vi historiskt sett har haft ganska stora problem
              med att det tar ganska lång tid innan det som har fastslagits
              som bästa kunnandet blir verklighet på klinikerna runt om i landet.
              Jag tycker att det är angeläget att kunnandet så snabbt som möjligt
              sprids över hela landet.
            </seg>
            <seg n="d8bd38b6">
              När det gäller lustgasfrågan tror jag att det är på ungefär samma
              sätt som i TLV-diskussionen, att det är viktigt att vi har arbetsfördelningen
              klar för oss. Jag tror att vi skulle hamna i någonting som kanske
              inte är till gagn för alla patienter om socialministern skulle
              peka ut vilka metoder som ska användas i olika sammanhang. Det
              måste bygga på vetenskap och beprövad erfarenhet. Personalens
              erfarenhet spelar självklart en jättestor roll. Administrationen
              och den politiska ledningen i landstingen måste ha tillräckliga
              kunskaper och ha en dialog med vetenskapen inom landstinget för
              att man ska kunna tillhandahålla de bästa metoderna, och personalen
              ska kunna föra den viktiga dialogen med den enskilda patienten.
            </seg>
            <seg n="5e2f5a6a">
              Jag ska komma tillbaka i ett kommande svar när det gäller några
              av skälen till att utvecklingen i Sverige ser ut som den gör.
            </seg>
          </u>
          <note type="speaker" n="1c8b5e02">
            Anf. 5 HILLEVI LARSSON (S):
          </note>
          <u who="unknown" xml:id="i-6458ec8bd2a19376-1" n="f8cfe170">
            <seg n="9b226de8">
              Fru talman! Anledningen till att jag tog upp hur de här interpellationerna
              har besvarats är att det är mitt enda sätt att föra fram detta
              till regeringen, eftersom kammarkansliet här i riksdagen inte
              kan lägga sig i hur regeringen besvarar interpellationer.
            </seg>
            <seg n="813b1fc1">
              Jag tycker att det är anmärkningsvärt att en interpellation om
              endometrios, som över huvud taget inte har med förlossningsvård
              att göra, besvaras i en interpellationsrunda som handlar om förlossningsvård.
              Det är extra allvarligt med tanke på att ett av huvudproblemen
              när det gäller endometrios är okunskapen om denna utbredda sjukdom.
              Det är just det vi vill råda bot på. Då kan vi inte blanda ihop
              detta med förlossningsvård.
            </seg>
            <seg n="793a118c">
              När det gäller endometrios och Visanne, den medicin som har kommit,
              förstår jag att ministern inte kan lägga sig i enskilda fall.
              Men man kan ge riktlinjer till myndigheter.
            </seg>
            <seg n="a152a998">
              Det som är allvarligt är att det slår mot en ekonomiskt svag
              grupp som inte har så många andra mediciner som står till buds.
              Dessutom har Tandvårds- och läkemedelsförmånsverket behandlat
              detta felaktigt. Man har nämligen jämställt Visanne med vanliga
              p-piller, gestagener, och sagt att detta redan finns. Men Visanne
              ska inte jämföras med det utan med den mer avancerade behandling
              som endometriospatienter med väldigt svåra besvär får. Den motsvarighet
              till prostatacancerbehandling som de får i dag kan bara ges under
              max sex månader och ger mycket svåra biverkningar. Visanne kan
              ges i upp till 15 månader och ger inte de här biverkningarna.
            </seg>
            <seg n="f6cddba9">
              Det här är alltså ett enormt hopp för en patientgrupp som tidigare
              till stor del har levt i hopplöshet. Någonstans måste man ändå
              ta tag i det här problemet, att man inte ger patienterna den rätta
              medicinen.
            </seg>
            <seg n="b6e0a38d">
              När det gäller endometrioscentrum anser jag att detta är en riksfråga,
              för det behövs inte ett endometrioscentrum per landsting i Sverige.
              Man kan faktiskt göra en sammanslagning mellan olika landsting.
            </seg>
            <seg n="38e283f2">
              Så som det ser ut i dag är risken att ett enskilt landstings
              dåliga ekonomi leder till att det inte blir något centrum där
              det skulle behövas. Det skulle behövas i Skåne och i Göteborg,
              förutom de som redan finns i Helsingforssregionen. I Norrland
              är det arbete på gång, men det behöver göras mycket mer.
            </seg>
            <seg n="409125d0">
              Ett konkret exempel är Emilia som dog 27 år gammal i endometrios.
              Hon fick beskedet i Göteborgsregionen, när hon fick vård, att
              hon inte fick remiss till Uppsala där det finns endometrioscentrum,
              för i Göteborg kunde man behandla det här. Efter nio månaders
              kamp avled hon. Hon hade inte fått rätt vård. Hade det funnits
              ett endometrioscentrum i Göteborgsregionen hade hon kanske levt
              i dag. Det visar hur angeläget det här är.
            </seg>
            <seg n="6d209738">
              När det gäller lustgas vill jag jämföra detta med att opereras
              utan bedövning. Det är någonting som är helt otänkbart. Ibland
              får patienter inom tandvården frågan om de vill göra ett ingrepp
              utan bedövning. Jag tror att många ångrar sig efteråt. Det gör
              väldigt ont. Men jag tror inte ens att man ställer frågan vid
              en operation.
            </seg>
            <seg n="de1da4a9">
              En förlossning är ofta den värsta smärta som en kvinna upplever
              under hela sin livstid. Att i det läget kunna neka lustgas, vilket
              ger så många kvinnor hjälp, är ofattbart grymt. Därför tycker
              jag att även det är en riksfråga. Detta ska aldrig kunna ske någonstans
              i Sverige.
            </seg>
            <seg n="44f17252">
              När det gäller svåra förlossningsskador anser jag också att denna
              fråga måste lyftas upp på riksnivå. Hade vi gjort som man har
              gjort i Norge hade vi kunnat bespara drygt 1 000 kvinnor i Sverige
              varje år de men som sfinkterruptur, den här svåra förlossningsskadan,
              ger. Detta är också oerhört viktigt, tycker jag.
            </seg>
          </u>
          <note type="speaker" n="a074bede">
            Anf. 6 FINN BENGTSSON (M):
          </note>
          <u who="Q5570168" xml:id="i-0184cadf07766ff3-1" n="a7da291c">
            <seg n="c2dce627">
              Fru talman! Låt oss konstatera att vi alla tre debattörer här
              tycker att det är viktiga frågor som interpellanten har lyft upp!
              Men om vi nu ska diskutera den här debattordningen tycker jag
              ändå att det exempel som nämns i endometriosinterpellationen,
              som är det mest överglänsande, faktiskt handlar om en obstetrisk
              komplikation, alltså en komplikation i samband med det vi kallar
              förlossningsrelaterad vård.
            </seg>
            <seg n="5093e39c">
              Det är alltså begripligt att statsrådet väljer att se detta som
              kvinnorelaterade förlossningsvårdsproblem, som icke desto mindre
              har extensioner till annan problematik också.
            </seg>
            <seg n="2c98de6a">
              Där skulle jag vilja ta upp tråden som Hillevi Larsson tog upp
              när det gäller just Tandvårds- och läkemedelsförmånsverket, för
              till skillnad från statsrådet har jag rätt, som riksdagsledamot,
              att ha synpunkter, ganska tydliga, på det jag ibland kan tycka
              är ganska nyckfulla bedömningar.
            </seg>
            <seg n="ef9ceb1f">
              Och precis som Hillevi Larsson säger är det lite förvånande att
              det uppdrag man har på nuvarande Tandvårds- och läkemedelsförmånsverket
              är sådant att man gör en bedömning av kostnadseffektivitetsprincipen
              som ledande för en aggregerad grupp i stället för att titta på
              enskilda individer. Det här blir som tydligast när det handlar
              om det som heter särläkemedel. Det är alltså de verkligt ovanliga
              sjukdomarna.
            </seg>
            <seg n="35238e26">
              Men då ska vi komma ihåg att föregångaren till Tandvårds- och
              läkemedelsförmånsverket var Läkemedelsförmånsnämnden, som inrättades
              av en socialdemokratisk regering i början av 2000-talet. Sedan
              har man inte haft någon aktivitet från den socialdemokratiska
              regeringen över huvud taget när det gäller att göra någon översyn
              av regelverket, hur det nuvarande förmånsverket arbetar. Det ligger
              nog en stor skuld, i så fall, när det gäller inaktivitet på Hillevi
              Larssons partikamrater i den tidigare sittande socialdemokratiska
              regeringen.
            </seg>
            <seg n="3cab9a6a">
              Sist men inte minst: Vi välkomnar naturligtvis en endometrioscentrumutveckling.
              Men då gäller det att man har resurser till detta, och då gäller
              det att man också prioriterar arbetslinjen framför en bidragslinje.
              Om man samtidigt ska ge allt till alla, hur kan man då kräva att
              man ska satsa på specifika centrum inom all möjlig sjukvård när
              man inte har resurserna? De kommer via arbetslinjen och inte via
              en bidragslinje.
            </seg>
          </u>
          <note type="speaker" n="4a0e6862">
            Anf. 7 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-2" n="122a36ef">
            <seg n="ca742a55">
              Fru talman! När det gäller sfinkterrupturer görs det ibland jämförelser
              med våra finska grannar, som uppenbart har lyckats bättre än vad
              vi har gjort i Sverige. Man kan också se att det finns ganska
              stora variationer mellan landsting i Sverige när det gäller hur
              väl vi lyckas här.
            </seg>
            <seg n="05ace1ea">
              Det tycks som att vi har en ökning i vårt land. Det har spekulerats
              en del i anledningar till det här. Man brukar säga att en av dem
              handlar om att den nyföddes medelvikt har ökat, och det i sin
              tur hänger samman med våra matvanor och så vidare. Man pekar också
              på att medelåldern bland förstföderskor, eller den som föder över
              huvud taget, har ökat ganska rejält under de senaste 10, 20 åren.
              Det gör att sårbarheten blir större.
            </seg>
            <seg n="55d44ec7">
              Det har också i sammanhanget framförts att det många gånger är
              den födande kvinnan själv som styr förlossningen i större utsträckning
              än tidigare. Tidigare var det barnmorskan som gjorde det, och
              i det läget hade kanske barnmorskan lättare att ha överblick och
              kunna ge stöd. Nu väljer många att föda stående, och det försvårar
              för barnmorskan i det här sammanhanget.
            </seg>
            <seg n="c5c2d72d">
              Det är svårt att göra jämförelser mellan olika sjukhus och regioner.
              En del av det här handlar om hur det är när det är tänkta riskförlossningar.
              Då flyttas ibland barnet från den tänkta kliniken till en där
              man anses ha en större kapacitet för att klara av det här fallet.
              Det gör då att man kan få skevheter i statistiken.
            </seg>
            <seg n="fa75b96e">
              Men det här ger ändå väldigt goda skäl för oss att arbeta vidare
              med det här för att kunna förbättra ordningen, för den är inte
              tillfredsställande. Vi vill naturligtvis kunna möta en situation
              där vi i dag, som sagt, ser flera personer som drabbas av den
              här problematiken. Det är inte tillfredsställande, även om det
              säkert finns delförklaringar som inte är så lätta att påverka,
              till exempel vid vilken ålder som man väljer att föda barn.
            </seg>
            <seg n="761c2460">
              Det här är frågor som, liksom annan vård, i huvudsak är landstingets
              sak. Den nationella nivån kan stödja genom lagstiftning, förstås,
              och genom de myndigheter som vi har, som vi kan ge instruktioner
              inom vissa bestämda ramar. Det handlar inte om att klargöra hur
              myndigheter ska förhålla sig till enskilda läkemedel, metoder
              eller annat, utan det är sådant som vetenskapen och experterna
              klarar bäst själva.
            </seg>
            <seg n="cb1107dd">
              Vi har också möjlighet att med medel styra för att fungera som
              katalysatorer i olika sammanhang för att till exempel höja kvaliteten,
              för att förbättra tillgängligheten och så vidare. Det är naturligtvis
              ett arbete som vi kommer att fortsätta att bedriva.
            </seg>
            <seg n="abd3dcce">
              Jag vill återkomma till det som jag har sagt i båda inläggen
              tidigare, det vill säga att det under nästa år kommer vägledningar,
              rekommendationer och kunskapsöversikter på det här området, och
              dessa tror jag kommer att kunna spela en mycket stor roll.
            </seg>
          </u>
          <note type="speaker" n="793ee7ca">
            Anf. 8 HILLEVI LARSSON (S):
          </note>
          <u who="unknown" xml:id="i-6458ec8bd2a19376-2" n="f8cfe170">
            <seg n="626f409f">
              Fru talman! I sådana här debatter brukar man ofta landa i resursfrågan:
              att det är viktiga frågor, men vi har inte resurser till det.
              Jag skulle vilja bena upp det lite grann, för det är långt ifrån
              allt i de här frågorna som kostar något.
            </seg>
            <seg n="73ec53d4">
              När det gäller endometrios kan det nya läkemedlet Visanne synas
              som en kostnad om det blir statligt subventionerat så att patienterna
              slipper betala det själva, men med tanke på att de patienter som
              är aktuella för Visanne redan i dag behandlas med en motsvarighet
              till prostatacancerbehandling som är dyrare än vad Visanne är
              förstår man själv hur absurt detta är. För dem som klarar sig
              på p-pillerbehandling är det inga problem, men de som inte klarar
              sig på det tvingas genomgå en mycket svår behandling som är dyr
              och ger svåra biverkningar. Här skulle Visanne både underlätta
              för patienten och innebära en besparing för samhället.
            </seg>
            <seg n="d3bbc06a">
              Frågan om lustgas handlar egentligen om att landstingen inte
              vill kosta på reningsanläggningar för att rena lustgasen mot klimatutsläpp
              och gasläckage som kan drabba personalen vid förlossningarna.
              Eller, jag ska rätta mig och säga att det finns väldigt många
              sjukhus i Sverige som har kostat på detta med väldigt framgångsrikt
              resultat, men när denna fråga kommer på bordet handlar det ytterst
              om pengar. Jag anser att det blir en jämställdhetsfråga att i
              det läget säga att då får kvinnorna lida med fruktansvärd smärta
              under förlossningen hellre än att vi renar gasen. Det är självklart
              att gasen ska renas, och framför allt är det en engångsinvestering.
            </seg>
            <seg n="331dc134">
              Att förebygga sfinkterruptur kostar ingenting; det handlar bara
              om riktlinjer för hur barnmorskan hjälper till att få fram barnet
              utan svåra skador vid framfödandet. Det kan underlätta väldigt
              och har inte i första hand att göra med hur gammal kvinnan är
              när hon föder.
            </seg>
            <seg n="80951f63">
              Avslutningsvis har vi väldigt hög arbetslöshet i Sverige i dag,
              så jag tycker inte att regeringen har lyckats så bra med arbetslinjen.
            </seg>
          </u>
          <note type="speaker" n="496c63e5">
            Anf. 9 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-3" n="122a36ef">
            <seg n="a4216ea0">
              Fru talman! Vi har genomfört många och stora förbättringar av
              den svenska hälso- och sjukvården. Jag tror att vi har goda skäl
              att säga att vi i Sverige erbjuder kanske världens bästa vård
              på område efter område. Men det finns många saker där vi har mycket
              arbete att göra, bland annat när det handlar om att det i vården
              ibland det ser vi när vi mäter, och mäter gör vi mycket numera
              finns stora skillnader mellan olika landsting. Vi kan se att det
              finns skillnader mellan Sverige ibland och resultat i andra länder
              som är framstående på olika områden. Där har vi någonting att
              lära oss för att utveckla vården ytterligare.
            </seg>
            <seg n="36a11d93">
              Det här området är precis som alla andra områden. Det är inte
              mindre viktigt än något annat område när det gäller att förbättra
              kvaliteten. De riktlinjer som kommer är jag övertygad om kommer
              att kunna leda till stora förbättringar, och det gäller förstås
              också att se till så att riktlinjer, vägledningar och kunskapsöversikter
              blir kunniggjorda på kliniker runt om i landet så att personal
              och naturligtvis också kvinnorna själva som är berörda får så
              stor kunskap som möjligt inför den viktiga uppgift de har framför
              sig.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="449bc6c0">
            9 § Svar på interpellation 2011/12:391 om underhållsstödet
          </note>
          <note type="speaker" n="efd10cbd">
            Anf. 10 Socialminister GÖRAN HÄGGLUND (KD):
          </note>
          <u who="Q918261" xml:id="i-4ff9ae2a6d607c8e-0" n="122a36ef" next="i-dcab28ab57c6bada-0">
            <seg n="b17e882f">
              Fru talman! Hillevi Larsson har frågat mig vilka åtgärder jag
              avser att vidta för att höja nivån på underhållsstödet, vad jag
              avser att göra för att minska fattigdomen bland barn till ensamstående
              föräldrar samt när jag tänker ta tag i denna fråga.
            </seg>
            <seg n="06cecb8e">
              Genom underhållsstödet garanterar staten att barn till särlevande
              föräldrar får ett visst underhåll även när den bidragsskyldiga
              föräldern av olika anledningar inte fullgör sin underhållsskyldighet,
              det vill säga inte betalar ett civilrättsligt underhållsbidrag.
              Detta är viktigt att poängtera eftersom underhållstödet många
              gånger uppfattas som främst ett fördelningsekonomiskt instrument
              när det i många fall snarare handlar om att förskottera ett uteblivet
              underhåll.
            </seg>
            <seg n="864aa7fa">
              Det underhåll som staten förskotterar till den ena föräldern
              ska dessutom, beroende på den ekonomiska förmågan, betalas tillbaka
              av den andra föräldern. Underhållsstödets belopp på 1 273 kronor
              per månad är avsett att täcka hälften av den genomsnittliga normalkostnaden
              för barnet.
            </seg>
            <seg n="efb7d2ee">
              Utredningen om ekonomi och föräldrasamarbete vid särlevnad, kort
              kallad Särlevandeutredningen, lämnade i juni förra året sitt betänkande
              Fortsatt föräldrar . Utredningen konstaterar att det finns ett
              flertal problem förknippade med att det finns två parallella system
              för att reglera underhåll för barn.
            </seg>
            <seg n="3cfbd159">
              För det första blir det inte tillräckligt tydligt att det är
              föräldrarna som primärt har huvudansvaret för sina barns försörjning
              och att statens roll är att sekundärt garantera barnet en rimlig
              försörjning genom att förskottera ett uteblivet underhåll.
            </seg>
            <seg n="d9d6d752">
              För det andra ställs det inga krav på att föräldrarna måste försöka
              komma överens eller samarbeta om barnets underhåll innan underhållsstöd
              kan komma ifråga.
            </seg>
            <seg n="54fa7870">
              Enligt Särlevandeutredningens kartläggning finns det också stora
              kunskapsbrister hos föräldrar om underhållsreglering. Särlevande
              föräldrar har därför i stor utsträckning kommit att använda det
              offentligrättsliga underhållsstödet för att reglera underhåll,
              trots att de har förutsättningar att reglera underhåll civilrättsligt.
              När föräldrarna reglerar underhållet själva har underhållsstödets
              belopp om 1 273 kronor dessutom kommit att bli normgivande för
              vad som anses utgöra ett maximalt belopp för ett barns underhåll,
              detta trots att barnet enligt de civilrättsliga reglerna om underhåll
              i föräldrabalken ofta skulle vara berättigat till ett större underhåll.
              Anledningen till detta är att man civilrättsligt kan beakta båda
              föräldrarnas ekonomiska överskott och barnets faktiska behov,
              beroende på hur gammalt barnet är.
            </seg>
            <seg n="5813b2b6">
              Enligt beräkningar gjorda av Särlevandeutredningen skulle 41
              procent av de barn som det i dag lämnas fullt underhållsstöd för
              få mer i underhållsbidrag än underhållsstödets belopp om underhållet
              reglerades civilrättsligt. Förbättringen gäller särskilt för barn
              i de tre lägsta inkomstgrupperna, där 90 procent skulle få en
              förbättring.
            </seg>
            <seg n="4e2646c7">
              Sedan 2002 har regeringen haft som målsättning att särlevande
              föräldrar i ökad utsträckning ska reglera underhåll utanför underhållsstödet,
              och Försäkringskassan arbetar kontinuerligt med att öka kunskapen
              hos föräldrarna om att barnets underhåll kan bestämmas genom ett
              civilrättsligt avtal om underhållsbidrag.
            </seg>
            <seg n="712cfad2">
              Att föräldrar träffar avtal om underhållsbidrag skulle således
              ofta innebära större förbättringar för barn med särlevande föräldrar
              än vad höjningar av underhållsstödet skulle kunna åstadkomma.
              Det är därför önskvärt att fortsätta sträva efter en ökad underhållsreglering
              utanför underhållsstödet. Studier visar att det inom det nuvarande
              underhållsstödssystemet finns en grupp föräldrar 30 procent som
              använder systemet som en ren transferering av pengar men som har
              ekonomiska förutsättningar att reglera underhållet civilrättsligt.
            </seg>
          </u>
          <note n="169ee272">
            Beredning av de förslag som lämnats av Särlevandeutredningen
            pågår för närvarande inom Regeringskansliet.
          </note>
          <u who="Q918261" xml:id="i-dcab28ab57c6bada-0" n="122a36ef" prev="i-4ff9ae2a6d607c8e-0">
            <seg n="f0603615">
              Under den senaste tioårsperioden har inkomsterna ökat för samtliga
              hushåll, men ökningen har varit mindre för ensamstående hushåll
              med barn, vilket förklaras av att dessa hushåll bara har en löneinkomst.
              Den disponibla inkomsten i dessa hushåll består också till större
              del av ekonomiska familjestöd som är i fasta belopp och som följer
              prisutvecklingen snarare än inkomstutvecklingen. Det är förklaringen
              till att den relativa fattigdomen bland barn har ökat. Utvecklingen
              av den absoluta fattigdomen visar dock att andelen fattiga barn
              har minskat sedan 1990-talets lågkonjunktur.
            </seg>
            <seg n="11d0600d">
              Lösningarna för att minska ekonomisk utsatthet återfinns inte
              enbart inom ett ansvarsområde, utan regeringens politik utgår
              från att de samlade insatserna inom flera olika politikområden
              bidrar till en förbättring av barnfamiljernas möjlighet till en
              god ekonomisk levnadsstandard. Den avgörande orsaken till ekonomisk
              utsatthet för barn är vanligtvis att föräldrarna saknar arbete
              eller utbildning. Regeringen satsar stort på att värna jobb och
              omställning och ge bättre förutsättningar för en varaktigt hög
              sysselsättning, vilket kommer barnfamiljerna till del.
            </seg>
            <seg n="8e7281e8">
              Även för att trygga välfärden är ett ökat arbetskraftsutbud nödvändigt.
              Regeringen har genomfört en rad insatser för att stärka grupper
              som har en svag förankring på arbetsmarknaden. Ingen klyfta är
              så stor som den mellan dem som har arbete och dem som står utanför
              arbetsmarknaden. Den mest grundläggande rättvisefrågan är därför
              att ge fler möjlighet till jobb.
            </seg>
            <seg n="7f3c02e6">
              Den ekonomiska familjepolitiken stärker barnfamiljerna ekonomiskt
              samt ger föräldrar möjlighet att kombinera familj och arbete.
              I syfte att förbättra situationen ytterligare har regeringen höjt
              dels flerbarnstilläggen, dels det särskilda bidraget inom bostadsbidraget.
              Höjningen påverkar särskilt ensamståendehushåll med barn där nära
              hälften av alla hushåll har bostadsbidrag. Från årsskiftet 2012
              har även normen för barn inom ramen för försörjningsstöd höjts.
              Det går ännu inte att utläsa effekten av dessa förstärkningar
              i den ekonomiska statistiken. Men prognosberäkningar för innevarande
              år, från såväl riksdagens utredningstjänst, RUT, som Socialdepartementet,
              visar att ekonomisk utsatthet bland barn kommer att minska, både
              med det relativa och med det absoluta måttet, vilket torde innebära
              att de insatser som regeringen vidtagit har effekt.
            </seg>
            <seg n="65a921e0">
              Drivkrafter för arbete och insatser för att förhindra långvarig
              frånvaro från arbetsmarknaden samt den ekonomiska familjepolitiken
              är alla viktiga hörnstenar för att minska den ekonomiska utsattheten
              hos barn och deras familjer.
            </seg>
          </u>
          <note type="speaker" n="cc52b5fe">
            Anf. 11 HILLEVI LARSSON (S):
          </note>
          <u who="unknown" xml:id="i-6458ec8bd2a19376-3" n="f8cfe170">
            <seg n="02ab3d4d">
              Fru talman! Underhållsstödet kom till för att värna barn i fattiga
              familjer där föräldrarna inte fullt ut kan försörja sig. Rent
              uttryckt handlar det om barn som bor hos den ena föräldern mestadels
              och att den andra föräldern inte har ekonomiska möjligheter att
              fullt ut bidra till barnets försörjning. Då sattes nivån på underhållsstödet.
              Sedan förväntas ändå föräldern att betala till Försäkringskassan,
              men Försäkringskassan betalar direkt till boendeföräldern så att
              man ska kunna klara räkningarna, för om det blir en försening
              i betalningarna kan det vara förödande och leda till att man förlorar
              hyreskontrakt och inte kan betala sina räkningar.
            </seg>
            <seg n="48be1a23">
              Underhållsstödet ligger i dag på 1 273 kronor i månaden. Underhållsstödet
              har bara höjts en gång sedan det tillkom 1997, och det var 2006.
              Då höjdes stödet med 100 kronor.
            </seg>
            <seg n="06d660dc">
              Det som är ett stort problem är att det inte sker någon höjning
              i förhållande till inflationen, så egentligen kan säga man att
              pengarnas värde urholkas för varje år som går. Det som jag är
              ute efter i min interpellation är att man borde indexreglera de
              här pengarna, precis som också Rädda Barnen kräver, för att minska
              barnfattigdomen.
            </seg>
            <seg n="6808da3c">
              När det gäller frivilliga överenskommelser är det positivt när
              det är möjligt. Men ofta är det många konflikter efter en separation,
              annars hade det inte blivit en separation. Givetvis är det också
              så att föräldrar inte vill betala till den andra föräldern i onödan.
              Det finns självklart många fall där det går att lösa, och det
              är väldigt positivt. Men problemet blir när boendeföräldern, alltså
              den förälder som barnet bor hos, inte fullt ut får täckning för
              barnets försörjning, att den andra föräldern helt enkelt inte
              vill betala. Underhållsstödet är då det som står till buds när
              frivilliga överenskommelser inte fungerar.
            </seg>
            <seg n="434fbeed">
              Man kan också i domstol döma ut krav på underhållsstöd från den
              andra föräldern, men i många fall är den summan lägre än underhållsstödet.
              Det innebär att Försäkringskassan får täcka upp med pengar upp
              till 1 273 kronor. Därför tycker jag att det är angeläget att
              höja nivån, oavsett hur det går med de frivilliga överenskommelserna.
            </seg>
            <seg n="44debd41">
              Det vore självklart positivt om det gick att få fram fler överenskommelser
              där den andra föräldern betalar mer till boendeföräldern. Det
              skulle självklart gynna barnet. Men man kan inte lägga skulden
              på boendeföräldern för att hon det är ofta en hon inte har lyckats
              övertala den andra föräldern att betala. Det blir väldigt konstigt,
              tycker jag.
            </seg>
            <seg n="2e1598ea">
              Oberoende av hur det går med de frivilliga överenskommelserna
              tycker jag att vi borde kunna sätta en högre gräns än 1 273 kronor.
            </seg>
            <seg n="ba85eae3">
              När den andra föräldern inte har ekonomiska förutsättningar att
              betala blir det inte en högre summa, oavsett vad man gör. De fattigaste
              barnen är oftast de som har föräldrar som båda är fattiga.
            </seg>
            <seg n="3461ca78">
              Rädda Barnens senaste rapport visar att barnfattigdomen nu är
              uppe i 248 000 barn. Det är då barn till föräldrar som lever med
              försörjningsstöd eller som har låg ekonomisk standard. Det är
              28 000 fler än förra året, så utvecklingen går åt fel håll. Därför
              är det angeläget att det sker en indexreglering av underhållsstöd
              men även att andra åtgärder vidtas mot barnfattigdom, som jag
              återkommer till i nästa inlägg.
            </seg>
          </u>
          <note type="speaker" n="bd2ce794">
            Anf. 12 GUNILLA NORDGREN (M):
          </note>
          <u who="Q4969998" xml:id="i-801ee5047830ac68-0" n="c59406f1">
            <seg n="7029b6bf">
              Fru talman! Jag vill börja med att tacka Hillevi Larsson för
              att hon tar upp viktiga frågor. Jag vill också tacka Göran Hägglund
              för svaret och förtydligandet angående underhållsstöd kontra underhållsbidrag
              och vikten av att öka antalet föräldrar som kan komma överens.
              Jag skulle bara vilja göra några tillägg.
            </seg>
            <seg n="0c6e58b8">
              Jag kan börja med att säga att jag finner det glädjande att Hillevi
              Larsson är överens med regeringen om att det bästa sättet att
              komma ur barnfattigdom är att bekämpa arbetslösheten. Vi är helt
              överens.
            </seg>
            <seg n="6eace65d">
              Rädda Barnens rapport är från 2009. Sedan dess har regeringen
              gjort en hel del förbättringar, som Göran Hägglund nämnde. Flerbarnstillägget
              har höjts. Vi har också höjt bostadsbidraget. Det är väldigt fördelningspolitiskt
              inriktat. Dels är det riktat till barnfamiljer, dels får man lägre
              kostnader för bostadsbidraget, så att så många som möjligt ska
              nås av det.
            </seg>
            <seg n="65508199">
              Göran Hägglund var också inne på utredningen om särlevande föräldrar.
              Enligt Hillevi Larsson skulle underhållsstödet bli lägre. De rapporter
              som jag har fått är att om man träffade ett avtal skulle underhållsstödet
              snarare bli högre. Vi talar om 41 procent och om 90 procent för
              de lägsta, uppemot 1 000 kronor i månaden i förhållande till 1
              273 kronor.
            </seg>
            <seg n="555e8217">
              Sedan nämner man bara barnfattigdom enligt Rädda Barnen. Jag
              tror att de nu är uppe i 14 definitioner av vad barnfattigdom
              är. Och det finns faktiskt en del felkällor i Rädda Barnens utredning.
              Av de 500 000 barn som har särlevande föräldrar är det tack och
              lov allt fler som lever växelvis med sina barn. De är redovisade
              som ensamstående med barn eftersom man bara kan vara mantalsskriven
              på en ort, oftast mammans, så då är det mammans ekonomi som gäller.
            </seg>
            <seg n="a919c471">
              I en annan källa är antalet barn till föräldrar som flyttar ihop
              med en ny partner utan att skaffa nya barn tillsammans en överskattning
              med uppemot 10 procent. Detta skriver Rädda Barnen i sina fotnoter,
              så det är ingenting som jag har hittat på.
            </seg>
            <seg n="542f2784">
              En annan felkälla gäller de som bor i gränsområdena runt Norge
              och Finland liksom Skåne, som Hillevi Larsson och jag kommer från.
              Just i Malmö är det en hel del. Jag kommer från grannkommunen
              Svedala, och jag gick in och kollade att uppemot 20 procent av
              de barn som var skattade som fattiga hade föräldrar som jobbade
              i Danmark. Det vet jag på grund av att de hade barn i förskolan.
            </seg>
            <seg n="3d7c967a">
              Sist men inte minst har interpellanten rätt i att de som är fattiga
              finns bland ensamstående föräldrar och i ännu högre grad bland
              ensamstående föräldrar med icke svensk bakgrund. Det är inte bra
              och måste uppmärksammas.
            </seg>
            <seg n="4df47823">
              Men jag slutar som jag började med att ju fler som får möjlighet
              att komma i arbete, desto bättre är det. Det är det bästa sättet
              att motverka barnfattigdom. Och att alla barn har rätt till en
              bra start i livet tror jag att vi alla är överens om och vill
              uppnå. Varje barn som av någon anledning inte får en bra uppväxt
              med bra villkor är ett barn för mycket.
            </seg>
          </u>
          <note type="speaker" n="64a181d2">
            Anf. 13 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-4" n="122a36ef">
            <seg n="e53c3985">
              Fru talman! Jag vill understryka det som Gunilla Nordgren tog
              upp, att den statistik som hittills har presenterats bygger på
              uppgifter från 2009. Det finns tyvärr en alltför stor eftersläpning
              i den för att den ska vara riktigt relevant i den dagsaktuella
              debatten.
            </seg>
            <seg n="84159f1a">
              De åtgärder som vi har vidtagit pekar, som jag sade i mitt interpellationssvar,
              på förbättringar för de mest utsatta barnen. Det är förstås betydelsefullt,
              och det kommer att visa sig i statistiken längre fram.
            </seg>
            <seg n="8bafcb93">
              Som Särlevandeutredningen visat har det en oerhört stor betydelse
              om föräldrar kan förmås att sluta ett frivilligt avtal sig emellan
              som reglerar ekonomin. Utredningen för ett resonemang om att barnen
              många gånger upplevs vara bärare av ekonomiska förmåner och blir
              ett slagträ i debatten mellan tvistande vuxna. Det gör att det
              finns dubbla skäl för att föräldrar bör få så mycket stöd och
              hjälp som de någonsin kan få för att kunna komma överens.
            </seg>
            <seg n="ce55d611">
              Göran Harnesk, tidigare generalsekreterare för Bris och den som
              ledde utredningen, gjorde detta mycket målande. De föreslår att
              vi ska underlätta för föräldrar att komma överens genom att det
              ska finnas någon nivå, någon instans det skulle kunna vara kommunen
              eller Försäkringskassan som fungerar som en plattform för en överenskommelse
              mellan föräldrar.
            </seg>
            <seg n="892319d3">
              Tanken är att vi, om det skulle röra kommunen eller Försäkringskassan,
              på respektive myndighets webbsida tillhandahåller ett enkelt verktyg
              som gör att man kan beräkna grunderna för underhållet på ett bättre
              sätt än man kan göra i dag. Detta upplevs i dag av många föräldrar
              som knepigt, även av föräldrar som står på god fot med varandra.
              Är man dessutom inte riktigt goda vänner är det klart att det
              försvårar att nå en bra överenskommelse, och då gäller det att
              med alla medel vi kan ha till förfogande hjälpa föräldrarna att
              sluta en överenskommelse.
            </seg>
            <seg n="320281b9">
              Effekten av detta är, precis som Gunilla Nordgren beskrev, att
              de boendeföräldrar som tillhör den lägsta inkomstgruppen de 10
              procent som har de lägsta inkomsterna skulle få i genomsnitt ungefär
              1 000 kronor mer per månad i underhållsbidrag jämfört med underhållsstödet.
              Bland barn som har en boendeförälder i de tre lägsta inkomstgrupperna
              beräknas över 90 procent få ett större underhållsbidrag än de
              1 273 kronorna per månad.
            </seg>
            <seg n="478acf00">
              Om det nu är på det sättet om man litar på utredningen är detta
              det första spår vi bör gå på. Utredningen har varit på remiss,
              och det pågår en remissammanställning på departementet. Jag räknar
              med att vi utifrån detta ska kunna ha ett bra underlag för att
              komma med förslag till riksdagen.
            </seg>
            <seg n="020b8e6c">
              Det som är viktigt att enas om och som har understrukits av båda
              de tidigare talarna är nämligen att vi så gott vi kan ska stötta
              de barn som lever under ekonomiskt utsatta förhållanden genom
              att förstärka ekonomin för deras föräldrar. Sedan får man finna
              den mest ändamålsenliga metoden, som inte innebär inlåsningar
              utan kan leda till att det fungerar som en trampolin för förbättringar.
            </seg>
          </u>
          <note type="speaker" n="63d9ca3f">
            Anf. 14 HILLEVI LARSSON (S):
          </note>
          <u who="unknown" xml:id="i-6458ec8bd2a19376-4" n="f8cfe170">
            <seg n="c7eb0738">
              Fru talman! Jag blir lite förvånad av denna debatt, för egentligen
              är detta två helt olika saker.
            </seg>
            <seg n="afdb1c53">
              Jag tycker också att det är positivt om det går att få fram fler
              frivilliga överenskommelser som leder till att barnen får det
              bättre och att boendeföräldern får lite mer pengar att leva på.
              Det utesluter dock inte att man indexreglerar underhållsstödet.
              Detta kommer ändå inte att bli aktuellt i alla fall, utan i en
              del fall i bästa fall. Framtiden får dock utvisa om det verkligen
              blir så många fall där man kan komma till frivilliga överenskommelser.
              Ofta finns det nämligen en konflikt mellan föräldrarna i grunden,
              och risken är att den andra föräldern helt enkelt vägrar att betala.
              Det är det som är ett av problemen i dag.
            </seg>
            <seg n="2ae5af3d">
              Jag ser dock positivt på att man gör mer för att försöka stötta
              boendeföräldern när det gäller att få ut lite mer pengar att leva
              på i de fall där boendeföräldern har en låg ekonomisk standard
              visst. Men det utesluter inte att man indexreglerar underhållsstödet.
              Det gör vi ju när det gäller allting annat. När det gäller löner
              kan man säga att indexreglering sker i löneförhöjning, vilket
              ska kompensera för inflationen. Det görs dock inte av underhållsstödet,
              och det innebär att stödet urholkas. Det riskerar att försämra
              läget för dem som inte har något underhållsbidrag utan bara har
              underhållsstödet att utgå ifrån.
            </seg>
            <seg n="bf2460cf">
              Dessutom är tanken att den andra föräldern ska betala vad underhållsstödet
              är till Försäkringskassan. Det behöver alltså inte kosta någonting
              i de flesta fall, utan det täcks fullt ut.
            </seg>
            <seg n="c211c802">
              När det gäller barnfattigdomen allmänt det är nämligen det som
              är bakgrunden till hela frågan om underhållsstödet har regeringen
              gjort några grejer, men det är väldigt marginellt. När det gäller
              helheten är det andra saker man verkligen borde ta tag i.
            </seg>
            <seg n="23dd1bbf">
              Sjukförsäkringen och a-kassan har inneburit en katastrof för
              många barn och föräldrar och deras ekonomi. Många har slussats
              över från försäkringarna till försörjningsstöd, vilket belastar
              kommunerna och dessutom gör att man får sälja allt man har. Det
              är en väldigt pressad situation för dem som drabbas.
            </seg>
            <seg n="ea9fa58e">
              Vi skulle behöva ett totalförbud mot avgifter i skolan. De kan
              vara väldigt betungande för dessa föräldrar, och barnen känner
              sig utanför om de inte kan följa med på skolutflykter för att
              de inte har den hundralapp som krävs.
            </seg>
            <seg n="885f64a3">
              Vi måste också kämpa för rätt till heltid. Många ensamstående
              föräldrar är kvinnor, och många kvinnor är deltidsarbetslösa.
              Det blir väldigt svårt att leva på en deltidslön när man är småbarnsförälder.
              Rätt till heltid är alltså viktigt.
            </seg>
            <seg n="6adc74c0">
              Bristen på barnomsorg på obekväm arbetstid är också någonting
              som drabbar ensamstående föräldrar, varav många kvinnor just jobbar
              på obekväm arbetstid. Så länge det inte finns blir det svårt att
              jobba heltid. Det är risk att man får gå ned på deltid eller kanske
              till och med säga upp sig helt för att man helt enkelt inte kan
              hitta barnomsorg.
            </seg>
            <seg n="eaef410b">
              Skuldsanering slår verkligen hårt mot barnen. Där är nämligen
              beloppet 4 000 kronor per månad som familjen ska leva på. Sedan
              är det vissa stöd utöver det, men det är väldigt mycket som dras
              av för att gå till utmätning. Då straffas barnen för att deras
              föräldrar är skuldsatta. Möjlighet till skuldsanering, vilket
              regeringen drar i långbänk, är alltså väldigt viktigt.
            </seg>
            <seg n="c8f21da7">
              Oavsett hur man leker med statistiken ser vi att det är väldigt
              många barn som är fattiga, och vi ser att det är en hög arbetslöshet.
              Arbetslösheten har blivit högre. Det går alltså åt fel håll även
              i detta avseende. Jag vill därför inte säga att regeringen har
              lyckats hittills.
            </seg>
          </u>
          <note type="speaker" n="5ec5cba3">
            Anf. 15 GUNILLA NORDGREN (M):
          </note>
          <u who="Q4969998" xml:id="i-801ee5047830ac68-1" n="c59406f1">
            <seg n="032fed88">
              Fru talman! Göran Hägglund gick på ett bra sätt igenom detta
              att man har vunnit mycket om kan få ett avtal mellan föräldrarna.
            </seg>
            <seg n="0ca591ac">
              Det är också så att det är någonting positivt med de 175 000
              barn som lever växelvis. Utredningen tittar även på detta hur
              man ska göra om bostadsbidrag och så vidare för att gynna föräldrarna.
              Jag tror att vi kan vara överens om att det är rätt riktning om
              båda föräldrarna tar mer ansvar för barn som bor till exempel
              varannan vecka.
            </seg>
            <seg n="0aa0ea67">
              Sedan kan man också säga att försörjningsstödet inte har ökat
              i alla kommuner. Det har heller inte ökat så fruktansvärt mycket.
            </seg>
            <seg n="a268e060">
              När det gäller rätt till heltid har vi gjort undersökningar hemma,
              och det är inte alla som vill gå upp till heltid.
            </seg>
            <seg n="6e96d41d">
              Vi höjde normen för försörjningsstöd den 1 januari. Då är det
              så med statistik att den riskerar att höja barnfattigdomen enligt
              Rädda Barnens delmått. De har försörjningsstöd och låg ekonomisk
              standard. Höjer man normen för försörjningsstödet är det alltså
              fler som har rätt till försörjningsstöd, vilket ökar barnfattigdomen
              enligt Rädda Barnens sätt att räkna.
            </seg>
            <seg n="bc09b68c">
              Förskolor på obekväm arbetstid håller vi helt med om. Det är
              också väldigt många borgerliga kommuner som har infört det, däribland
              min egen. Det är alltså väldigt viktigt. Det är möjligheten att
              komma i arbete som är riktigt viktigt, och då ska man naturligtvis
              kunna ha barnomsorg på obekväm arbetstid. Det håller jag helt
              med om. Däremot vet jag inte riktigt hur man ska göra för att
              stimulera de kommuner som inte har infört det hur ska man då göra
              med de kommuner som redan har infört det? Det är en fråga jag
              har fått hemmavid, kan jag säga.
            </seg>
          </u>
          <note type="speaker" n="d8e05ee7">
            Anf. 16 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-5" n="122a36ef">
            <seg n="9d2b45cd">
              Fru talman! Av de medel regeringen satsade till hushållen i förra
              årets budget var det 98 procent som gick till de 30 procent i
              vårt land som har de lägsta inkomsterna. Detta var förstås inte
              en slump utan ett målmedvetet arbete som handlar om att säkerställa
              att alla människor i vårt land kan leva under rimliga goda omständigheter.
            </seg>
            <seg n="7edb91ad">
              Som har redogjorts för här har vi förstärkt flerbarnstillägget.
              Det träffar per definition barnfamiljer. Många av de barnfamiljer
              som har det kärvast ekonomiskt är de som har många barn. Vi har
              höjt bostadsbidraget, vilket är mycket träffsäkert och bra, och
              vi har, precis som Gunilla Nordgren redogjorde för, höjt normen
              för barndelen i socialbidraget. Också det är naturligtvis väldigt
              viktigt och leder till förändringar av bilden, men ännu viktigare
              är att det leder till förändrade förhållanden för familjer som
              lever under mycket knappa omständigheter.
            </seg>
            <seg n="a07f1272">
              När det gäller barn till ensamstående föräldrar är det viktigt
              att slå fast som ett faktum att om båda föräldrarna är i livet
              har båda föräldrarna ansvar för sina barn. Jag som förälder har
              ansvar för mina barn även om jag skulle jag ha skilt mig från
              barnens mamma. Det finns ibland en benägenhet att glida ifrån
              det resonemanget. Jag tycker att vi från det offentligas sida
              ibland har varit lite veka när det gäller att påtala det här ansvaret.
              Vuxna har ett ansvar också ekonomiskt för de barn som man har
              satt till världen, även när man inte lever ihop med den andra
              parten. Det måste vara utgångspunkten. Annars blir det andra som
              får betala, som kanske inte har det bättre ställt och som sliter
              och släpar för att få sin ekonomi att gå ihop.
            </seg>
            <seg n="5f943b2f">
              Det finns förstås fall där ena parten inte har en försörjningsförmåga,
              inte har inkomster eller kan få inkomster. Då ska det finnas ett
              gott skyddsnät, men det ska aldrig råda någon osäkerhet om att
              föräldrarna i första hand är de som har ansvar för sina barn.
            </seg>
            <seg n="27e4cf81">
              Sedan handlar det om när man vidtar åtgärder. Regeringen arbetar
              för närvarande också mycket med hur man ska kunna förstärka ytterligare
              utan att man bygger upp fällor som försvårar för människor att
              ta sig ur en svår ekonomisk situation. Socialbidraget är ett sådant
              exempel. Det leder många gånger till en situation där människor
              om de går från försörjningsstöd, som det rätteligen heter, till
              arbete får hundraprocentiga marginaleffekter och ibland större
              än så. Då är det klart att man bygger en ganska effektiv tröskel.
            </seg>
            <seg n="a98cff50">
              Till min glädje har jag noterat att också Socialdemokraterna
              anser att det finns skäl att titta närmare på det här för att
              se om man kan hitta vägar som gör det möjligt för fler att så
              att säga av egen kraft, om den möjligheten finns, häva sig upp
              till en annan ekonomisk nivå och att systemen inte fungerar som
              ett hinder för det. Grunden för alla möjligheter att bekämpa fattigdom
              är att vi har många människor i arbete och att det finns en utbredd
              solidaritet förstås att bidra till dem som är mindre lyckligt
              lottade.
            </seg>
            <seg n="95ffdda9">
              Det handlar mycket om den ekonomiska politiken, om arbetsmarknadspolitiken
              och inte minst om utbildningspolitiken. Här är socialpolitiken
              förstås också en väldigt viktig del i det pussel som ska säkra
              att Sverige är ett bra land att leva i även för den under små
              ekonomiska förhållanden.
            </seg>
          </u>
          <note type="speaker" n="680231f5">
            Anf. 17 HILLEVI LARSSON (S):
          </note>
          <u who="unknown" xml:id="i-6458ec8bd2a19376-5" n="f8cfe170">
            <seg n="8df0134f">
              Fru talman! Mitt förslag att räkna upp underhållsstödet i förhållande
              till inflationen, alltså att indexreglera det, är ingen motsättning
              till att den andre föräldern betalar mer. Redan i dag är det så
              att den andre föräldern förväntas betala till Försäkringskassan
              för att täcka upp det som Försäkringskassan redan har gett till
              boendeföräldern. Det är för boendeförälderns skull som Försäkringskassan
              garanterar att man betalar detta varje månad, oavsett om den andre
              föräldern är försenad med sin betalning. Men sedan är det ju så
              att Försäkringskassan lämnar detta krav till kronofogden om den
              andre föräldern inte betalar. Hade man räknat upp underhållsstödet
              hade det till och med kunnat leda till att den andre föräldern
              i många fall betalade mer.
            </seg>
            <seg n="cdb7b06f">
              Sedan är det självklart så att är man skuldsatt över öronen är
              det svårt att betala. Det sker ändå en utmätning i de fallen,
              och en del av de pengarna kan gå till detta ändamål. Att underhållsstödet
              finns är ju ingen motsättning till att den andre föräldern efter
              förmåga ska betala till barnets underhåll.
            </seg>
            <seg n="eadf53ed">
              Det är heller ingen motsättning till att man kan ha frivilliga
              överenskommelser. Jag välkomnar det, men självklart ska det ändå
              finnas en grundnivå där de boendeföräldrar som inte får stöd från
              den andre föräldern faktiskt ska ha en garanterad rättighet att
              få hjälp till barnets försörjning. I många fall kommer de pengarna
              dessutom att tas från den andre föräldern.
            </seg>
            <seg n="8d8dddf5">
              När det gäller barnfattigdomen kan vi se att regeringen har skurit
              ned på vuxenutbildning som faktiskt kan leda till jobb. Sjukförsäkringen
              och a-kassan har försämrats kraftigt, vilket har gjort att många
              behöver få försörjningsstöd. Den politik man har fört är helt
              kontraproduktiv. Det är självklart att det också bidrar till barnfattigdom.
            </seg>
            <seg n="918faa71">
              Jag välkomnar växelvis boende, men där delar man ju underhållsstödet
              i två delar. Det är egentligen någonting helt annat. Bekämpa barnfattigdomen
              och indexreglera underhållsstödet!
            </seg>
          </u>
          <note type="speaker" n="9aea04cf">
            Anf. 18 Socialminister GÖRAN HÄGGLUND (KD):
          </note>
          <u who="Q918261" xml:id="i-ce50b1d7f36b7825-6" n="122a36ef">
            <seg n="c2ff5bee">
              Fru talman! Det här är en jätteviktig fråga. Jag tror att vi,
              åtminstone med tanke på avståndet till barndomen, med lite god
              fantasi ändå kan uppbringa känslan av att vara det här barnet
              i klassen som inte har råd med de prylar som andra har, där man
              behöver ljuga för att man inte vill att någon ska komma hem och
              se hur man har det eller vad det nu kan vara. Det här är tuffa
              förhållanden för många barn. Därför är det otroligt betydelsefullt
              att vi gör saker som förbättrar situationen. Jag har redogjort
              för många av de saker som vi har gjort, och regeringen överväger
              vidare vad vi ska kunna göra för att ge ytterligare förstärkning.
            </seg>
            <seg n="8ae7ec30">
              En gång till vill jag säga att lösningen långsiktigt väldigt
              mycket handlar om att vi bedriver en politik som gör det möjligt
              för fler människor att försörja sig själva. Det är det som är
              vägen framåt för att kunna få de resurser som krävs för att kunna
              ge ett bättre stöd till många.
            </seg>
            <seg n="891ba7cc">
              Jag kommer i min roll som socialminister att fortsätta vara en
              försvarsadvokat för de barn som är utsatta. Jag är väldigt glad
              över att de beräkningar som vi nu gör visar att vi har brutit
              en lång följd av år med en negativ utveckling, oavsett regering.
              Det här är betydelsefullt för många barn och också betydelsefullt
              för att vi ska få leva i ett anständigt samhälle också i morgon.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="de029ef4">
            10 § Svar på interpellation 2011/12:402 om regeringens jämställdhetspolitik
          </note>
          <note type="speaker" n="987c788f">
            Anf. 19 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-0" n="f8cfe170">
            <seg n="a46eccc1">
              Fru talman! Eva-Lena Jansson har frågat mig om jag avser att
              vidta några åtgärder för att de jämställdhetspolitiska målen fortsättningsvis
              ska genomsyra regeringens politik inom samtliga ansvarsområden.
            </seg>
            <seg n="16b4e89c">
              Inom Regeringskansliet har ett systematiskt arbete med jämställdhetsintegrering
              bedrivits under lång tid. Mot bakgrund av de erfarenheter vi har
              skaffat oss beslutade regeringen i mars i år om en ny strategi
              för hur jämställdhet ska integreras i Regeringskansliets beslutsprocesser.
            </seg>
            <seg n="f9229fc7">
              Varje statsråd ansvarar för jämställdhet inom sitt ansvarsområde.
              Mitt ansvar som jämställdhetsminister är att driva på, samordna
              och följa upp departementens arbete. Jag är övertygad om att den
              nya strategin ytterligare kommer att stärka arbetet med jämställdhetsintegrering.
              Regeringen har även, under både föregående och innevarande mandatperiod,
              haft ett stort anslag för särskilda satsningar för ökad jämställdhet.
              Av årets anslag på 239 miljoner kronor satsas över hälften på
              att bekämpa mäns våld mot kvinnor. Vid sidan av den särskilda
              satsningen har regeringen tagit initiativ för att främja jämställdhet
              inom en rad andra områden, såsom kvinnors företagande och jämställdhet
              i det regionala tillväxtarbetet.
            </seg>
            <seg n="25f2c6cd">
              Eva-Lena Jansson nämner i sin interpellation uttaget av föräldrapenning.
              Jag vill därför framhålla att ett av regeringens jämställdhetspolitiska
              mål är en jämn fördelning av det obetalda hem- och omsorgsarbetet.
              Ett sätt att uppnå detta mål är att skapa goda förutsättningar
              för föräldrarna att dela mer lika på föräldrapenningsdagarna.
              Genom Försäkringskassan får föräldrarna information om regelverk
              och ekonomiska konsekvenser av olika val och därmed bättre förutsättningar
              att ta ett aktivt och jämställt ansvar för föräldraskapet. De
              föräldrapenningsdagar som inte är öronmärkta disponeras som tidigare
              fritt av föräldrarna.
            </seg>
            <seg n="a3bcd353">
              För att ytterligare skapa förutsättningar för ett jämställt föräldraskap
              förenklades jämställdhetsbonusen från och med den 1 januari 2012.
              Bonusen betalas nu ut till båda föräldrarna, utan ansökan, i samband
              med föräldrapenningen. Genom att öka familjernas ekonomiska möjligheter
              att fördela föräldraledigheten mer jämlikt förbättras förutsättningarna
              för jämställdhet, och barnets relation med båda föräldrarna stärks.
            </seg>
            <seg n="0b37db4f">
              Även jobbskatteavdraget bidrar till att göra det mer lönsamt
              för föräldrar att fördela föräldraledigheten mer jämställt. I
              sammanhanget vill jag också nämna att regeringen hösten 2011 beslutat
              att tillsätta en delegation för jämställdhet i arbetslivet. Delegationen
              ska lämna förslag om insatser som kan främja jämställdhet i arbetslivet
              och minska lönegapet mellan kvinnor och män.
            </seg>
            <seg n="78a5f10c">
              Dessa exempel illustrerar hur regeringen arbetar med jämställdhetsintegrering,
              genom att insatser genomförs på en rad olika områden, i syfte
              att främja ett mer jämställt samhälle.
            </seg>
          </u>
          <note type="speaker" n="583806a6">
            Anf. 20 EVA-LENA JANSSON (S):
          </note>
          <u who="Q3374622" xml:id="i-86f98168376c5240-0" n="676b1921">
            <seg n="1ff6d59a">
              Fru talman! Jag tackar för statsrådets svar på min interpellation.
              Bakgrunden till interpellationen är att jag inte är riktigt lika
              nöjd som statsrådet med regeringens jämställdhetspolitik.
            </seg>
            <seg n="b8217527">
              Jag upptäckte att regeringen har ändrat uppdraget till Försäkringskassan.
              Tidigare skrivning i regleringsbrevet till Försäkringskassan var:
              Förutsättningarna för ett jämställt uttag av föräldrapenning mellan
              kvinnor och män ska förbättras.
            </seg>
            <seg n="bb497b0a">
              Nu har uppdraget ändrats. Det står: Föräldrar ska genom Försäkringskassans
              information få bättre förutsättningar att välja hur man själv
              vill fördela föräldrapenningdagarna mellan sig.
            </seg>
            <seg n="e3b2ee11">
              Jag ställde frågan till statsrådet vad hon avser att göra för
              att få regeringens politik mer jämställd. Detta var bara ett exempel.
            </seg>
            <seg n="e502b3cc">
              Jag har också konstaterat att Högskoleverkets uppdrag att främja
              jämställdhet i högskolesektorn försvinner. Det är ännu ett exempel
              på regeringens ointresse för jämställdhetspolitik. Att genusforskning
              om hälsa har rasat på den politiska agendan är ett annat exempel.
            </seg>
            <seg n="2377529c">
              Samtidigt ser vi hur de ekonomiska skillnaderna mellan kvinnor
              och män ökar i samhället.
            </seg>
            <seg n="1aacfdcb">
              Det var därför intressant att höra från statsrådet vad hon tänker
              göra. Men jag kan inte tolka svaret på något annat sätt än att
              hon är nöjd. Jag ser inte hur statsrådet försöker uppnå jämställdhetsmålen.
              Om man som statsråd och regering är intresserad driver man på,
              och man ändrar inte uppdraget.
            </seg>
            <seg n="dfcec510">
              Jämställdhetsbonusen har inte gett effekt. Inspektionen för socialförsäkringen
              konstaterade att jämställdhetsbonusen inte har gett någon som
              helst konkret effekt. Vårdnadsbidraget har inte heller ökat det
              jämställda föräldraskapet.
            </seg>
            <seg n="3c64dd51">
              Kan statsrådet förklara för mig hur det blir ett mer jämställt
              uttag av föräldrapenningen genom att man ändrar Försäkringskassans
              uppdrag?
            </seg>
          </u>
          <note type="speaker" n="3e03d6d9">
            Anf. 21 HILLEVI LARSSON (S):
          </note>
          <u who="unknown" xml:id="i-6458ec8bd2a19376-6" n="f8cfe170">
            <seg n="8a9ea10d">
              Fru talman! Det är en bra fråga som Eva-Lena Jansson har ställt.
              Tidigare var det tydligt att det skulle vara fokus på jämställdhet
              i Försäkringskassans information till föräldrarna. Man skulle
              visa föräldrarna hur de kunde välja jämställt. Nu handlar det
              bara om att visa föräldrarna hur de kan välja som de vill när
              det gäller föräldraförsäkringen.
            </seg>
            <seg n="9f656928">
              Det är uppenbart att vi har ett problem vad gäller fördelningen
              av dagarna inom föräldraförsäkringen. Det är knappt en fjärdedel
              av dagarna som tas ut av papporna.
            </seg>
            <seg n="11e81247">
              Vi kan också se konsekvenserna av den ojämna fördelningen. När
              kvinnor föder barn riskerar de att tappa i inkomst, missa chanser
              till befordran och till och med, i en del fall, bli uppsagda och
              förlora jobbet. Många män går i motsatt riktning när de har fått
              barn. De får högre lön och blir befordrade. Detta visar att när
              kvinnor föder barn händer något som gör att de börjar särbehandlas
              på ett negativt sätt.
            </seg>
            <seg n="199e1ad2">
              Föräldraförsäkringen är en nyckel i detta. Hade man kunnat se
              till att föräldrarna tog ett mer jämnt uttag så att det blev lite
              mindre skevt hade det gynnat kvinnor på arbetsmarknaden.
            </seg>
            <seg n="fc6f4c10">
              Forskningen visar att separationer är vanligare i relationer
              där det har varit ojämn fördelning i uttaget av föräldradagar.
              Detta skulle alltså kunna gynna familjernas möjlighet till sammanhållning,
              och framför allt skulle det gynna barnen. Det har visat sig vara
              mycket positivt att båda föräldrarna är hemma och lär känna det
              lilla barnet så tidigt som möjligt. Skulle en separation ändå
              bli oundviklig är det gynnsamt både för barnet och för föräldrarna
              att båda föräldrarna redan har en god relation till barnet. Det
              underlättar på alla sätt, även i vårdnadstvister, för möjligheten
              att få gemensam vårdnad.
            </seg>
            <seg n="8362cde6">
              Föräldraförsäkringen är alltså en viktig fråga, speciellt i tider
              då det väcks förslag om att ta bort de två pappamånader som finns.
              De är visserligen inte renodlade pappamånader, för skulle pappan
              ha tagit ut alla dagar blir de mammamånader. Men i den överväldigande
              andelen av fallen blir det pappamånader. Att ta bort dessa två
              månader skulle innebära en katastrof. Risken är då att vissa pappor
              inte skulle vara hemma en enda dag med sina barn.
            </seg>
            <seg n="1d67e808">
              Redan när det gäller de tio pappadagarna som ska bli en längre
              period om en månad då båda föräldrarna kan vara hemma samtidigt,
              vilket är bra kan man se att det finns pappor som inte tar ut
              en enda pappadag i samband med förlossningen. Vi har alltså ett
              stort problem när det gäller föräldraförsäkringen, och man borde
              i stället jobba mer för att främja en utveckling där fler pappor
              tar ut fler dagar.
            </seg>
            <seg n="85f708c2">
              Det finns en hel del som driver detta. Vi har till och med ministrar
              som tydligt har sagt att fler pappamånader skulle vara önskvärt.
              Vi vet att partiernas kvinnoförbund är drivande i denna fråga
              också.
            </seg>
            <seg n="87b6369b">
              Riktlinjerna när det gäller Försäkringskassan kan tyckas vara
              en liten sak, men det ger en tydlig signal om vilken riktning
              man vill gå i. Det borde vara mot mer jämställdhet och mer jämn
              fördelning av föräldradagarna.
            </seg>
          </u>
          <note type="speaker" n="03e27296">
            Anf. 22 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-1" n="f8cfe170">
            <seg n="3b7a75cc">
              Fru talman! Jag tackar för det visade intresset för föräldraförsäkringen
              och dess utformning och också för intresset för regleringsbrevet
              som styr Försäkringskassans arbete på detta område.
            </seg>
            <seg n="ff4b9428">
              Precis som interpellanten Eva-Lena Jansson tror jag att uttaget
              av föräldrapenningen är viktigt för jämställdheten, inte minst
              jämställdheten i arbetslivet. Ju mer fäder tar ansvar för barnen
              det första året, desto bättre förutsättningar och möjligheter
              har kvinnor i arbetslivet.
            </seg>
            <seg n="67f6b38c">
              Det var för att uppmuntra detta man införde de öronmärkta månaderna.
              Det handlar dock om att finna en balans mellan politisk vilja,
              hur vi vill se att föräldrarna delar på föräldrapenningen, och
              föräldrarnas önskan att själva bestämma hur de ska dela på föräldrapenningen
              utifrån familjens levnadsvillkor. Man får se var den balansen
              går. Just nu har vi två öronmärkta månader, och övriga månader
              är det upp till föräldrarna att själva avgöra hur de delar.
            </seg>
            <seg n="51588d44">
              Målen för jämställdhetspolitiken är fastställda av riksdagen
              och står fast. Ett delmål handlar om att det obetalda arbetet
              ska delas lika mellan män och kvinnor. Ansvaret för barnen ingår
              här.
            </seg>
            <seg n="bd569cb0">
              Det som har föranlett debatten är vissa förändringar som har
              genomförts i Försäkringskassans regleringsbrev. Försäkringskassans
              uppdrag kan dock inte vara det som stod tidigare, nämligen att
              skapa förutsättningar för jämställt uttag. Det är politikens ansvar.
              Det är vi som genom att formulera politiken i regering och riksdag
              skapar förutsättningar för föräldrar att dela lika.
            </seg>
            <seg n="5ee9fb63">
              Däremot menar jag att Försäkringskassan har ett ansvar att informera
              om den politik som finns, hur lagstiftningen ser ut, hur jämställdhetsbonusen
              är utformad, vilka effekter de val man gör i vardagen får för
              löneutveckling, pension och så vidare i framtiden. Jag tycker
              att de skrivningar som finns i dag bättre än de tidigare speglar
              vad Försäkringskassan alltid har gjort och kommer att fortsätta
              att göra.
            </seg>
            <seg n="7ae50529">
              Jag tar gärna till mig den diskussion som pågår. Det kanske finns
              bättre sätt att formulera sig för att få Försäkringskassan att
              jobba annorlunda. Men min uppfattning är att det är politiken
              som skapar förutsättningarna. Försäkringskassan informerar föräldrarna,
              och jag vill se att föräldrarna gör genomtänkta och upplysta val.
            </seg>
            <seg n="d8f2eee5">
              Eva-Lena Jansson visade också oro för högskolornas arbete för
              att främja jämställdhet. Vi håller på med en organisationsförändring
              inom högskolan. Uppdraget försvinner inte, utan uppdraget kommer
              att ligga hos de nya myndigheterna. Vi jobbar med en plattform
              där det kommer att vara viktigt med jämställdhetsintegrering på
              nationell nivå, där högskolor och universitet ingår, men också
              på regional och kommunal nivå. Det arbetet pågår. Vi fortsätter
              att utveckla jämställdhetsintegreringen i den riktning som riksdagen
              önskar.
            </seg>
          </u>
          <note type="speaker" n="4a98a0e3">
            Anf. 23 EVA-LENA JANSSON (S):
          </note>
          <u who="Q3374622" xml:id="i-86f98168376c5240-1" n="676b1921">
            <seg n="d0b4daea">
              Fru talman! Jag gav flera exempel på att jag inte tycker att
              regeringen prioriterar jämställdhetspolitik. När man tar bort
              Högskoleverkets uppdrag att främja jämställdhet är det en signal.
              Om genusforskning och hälsa rasar i den politiska prioriteringsordningen
              är det också en signal. En tredje signal är, som sagt, ett förändrat
              uppdrag till Försäkringskassan.
            </seg>
            <seg n="a76bd18d">
              Att Nyamko Sabuni och hennes regering har infört vårdnadsbidraget
              bidrar ju inte till att öka jämställdheten. Jag har i alla fall
              inte uppfattat att Nyamko Sabuni säger att vårdnadsbidraget bidrar
              till det.
            </seg>
            <seg n="a4be2834">
              Regeringen pekar i stället på vissa saker. Man satsar på att
              bekämpa mäns våld mot kvinnor; det är jättebra. Regeringen främjar
              en massa saker, men inte ett jämställt föräldrauttag. Den kanske
              på sikt kan göra det.
            </seg>
            <seg n="3fe11356">
              Jag förstår inte varför man tyckte att det var så viktigt att
              förändra skrivningen. Hur ökar den förändrade skrivningen jämställdheten
              och hur ökar den det jämställda uttaget bland föräldrarna? Hur
              säkerställer man att Försäkringskassan som en del av den myndighet
              som ska förverkliga riksdagens mål medverkar till att öka pappors
              uttag av föräldraförsäkringen? Det måste ju ha funnits ett syfte
              med att man ändrade Försäkringskassans regleringsbrev. Jag tycker
              inte att statsrådet hittills har svarat på varför man gjorde den
              förändringen. Min teori, fru talman, är att man har gjort det
              på uppdrag av Kristdemokraterna, det parti som inte vill ha ett
              jämställt föräldrauttag. Man säger att man vill ha det, men man
              för en annan politik.
            </seg>
            <seg n="47657d7e">
              Kan statsrådet berätta för mig varför man ändrade skrivningen?
              Hur ökar det det jämställda uttaget av föräldraförsäkringen? Det
              måste ha funnits ett syfte med förändringen.
            </seg>
            <seg n="fe47ae16">
              Vi är ju överens om att riksdagens mål om jämställdhetspolitik
              ligger fast. Som jag har skrivit i interpellationen står det på
              riksdagens hemsida: Uttag av föräldraledighet är ojämnt fördelat
              mellan olika grupper. När båda föräldrarna har högskoleutbildning
              är mäns uttag som högst. Utrikes födda pappor tar ut färre föräldraledighetsdagar
              än inrikes födda pappor.
            </seg>
            <seg n="18dd9541">
              Jag tycker att det är viktigt att man ser det. Försäkringskassan
              kan ju genom sin information till föräldrarna medvetet och aktivt
              medverka till att fler förstår sambandet och vad som påverkar,
              till exempel uttag av pension, tillgången till arbetsmarknaden,
              om föräldrarna delar på föräldraledigheten och så vidare. Då kan
              man åtminstone närma sig målet om ett jämställt förhållande när
              det gäller ekonomisk utveckling i livet, makt och inflytande.
            </seg>
            <seg n="caacdb70">
              Kan inte statsrådet berätta för mig varför man egentligen ändrade
              Försäkringskassans regleringsbrev?
            </seg>
          </u>
          <note type="speaker" n="bd51be77">
            Anf. 24 HILLEVI LARSSON (S):
          </note>
          <u who="unknown" xml:id="i-6458ec8bd2a19376-7" n="f8cfe170">
            <seg n="511246fe">
              Fru talman! Jag tycker att det är egendomligt att man har ändrat
              regleringsbrevet. Tidigare stod det att det skulle vara ett jämställt
              uttag och att man skulle hjälpa föräldrarna till det. Nu ska föräldrarna
              kunna välja som de vill. Jag tycker att det är speciellt egendomligt
              med tanke på de förändringar som har skett när det gäller jämställdhetsbonusen,
              nämligen att den ska betalas ut automatiskt i stället för att
              man ska ansöka om den. Man skulle ju kunna informera om det. Nu
              kommer jämställdhetsbonusen för många som en överraskning i brevlådan.
              Jaha, här kommer ett par hundralappar. Varför det?
            </seg>
            <seg n="641f1d2c">
              Man kan ju styra sin föräldraledighet så att man får mer jämställdhetsbonus.
              Reformen har hittills inte haft någon effekt. Den kanske hade
              haft lite större effekt om man åtminstone hade fått information
              om hur man ska gå till väga som förälder för att få så mycket
              jämställdhetsbonus som möjligt. Det rimmar illa med de reformer
              ni gör, nämligen att det ska bidra till ett jämställt uttag, att
              ni tar bort regleringen.
            </seg>
            <seg n="27e5fe31">
              Grunden för jämställdheten är kvinnors försörjning. Det är det
              som är det allvarliga med det ojämna uttaget i föräldraförsäkringen.
              Det drabbar ofta kvinnors försörjning. De får sämre lön. Många
              går ned till deltid för att de ska sköta både barnen och hemarbetet
              eftersom mannen inte gör det. En del förlorar till och med jobbet.
            </seg>
            <seg n="b6755282">
              På andra områden har regeringen inte lyckats när det gäller kvinnors
              försörjning. Arbetslösheten ökar, många kvinnor har drabbats hårt
              av försämringarna i sjukförsäkringen, och jobbskatteavdraget har
              huvudsakligen gått till män. Det finns mycket att göra på det
              här området. Det första steget är att peka ut att jämställdheten
              är målet.
            </seg>
          </u>
          <note type="speaker" n="890ff828">
            Anf. 25 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-2" n="f8cfe170">
            <seg n="944dd3d3">
              Fru talman! Eva-Lena Jansson har uttryckt oro för ett par tre
              områden där jag inte riktigt förstår hennes oro. Genusforskningsanslaget
              fanns 2006, när vi tog över makten, och det finns fortfarande.
              Vi arbetar nu igenom en ny forskningsproposition. Som jämställdhetsminister
              anser jag mig ha ansvar och skyldighet att tänka på hur vi kan
              utveckla detta. Jag är trött på att allt som har med jämställdhet
              och genus att göra alltid ska ha en liten egen pott och alltid
              ska ske i projektform. Jag vill införliva genusforskningen i den
              generella forskningen. Genusforskningen är nu mogen att konkurrera
              med annan forskning. Vi får se hur forskningspropositionen kommer
              att se ut. Just nu finns det genusforskning och ett öronmärkt
              anslag. Det är inte ändrat sedan den förra forskningspropositionen.
            </seg>
            <seg n="36f640d0">
              När det gäller hälsa skulle jag gärna se att fler ville forska
              om hälsofrågor, framför allt om kvinnors hälsa. Jag har, till
              skillnad från mina företrädare, satsat 90 miljoner för att fokusera
              enbart på forskning om kvinnors hälsa. Det är också ett sätt att
              bygga upp kunskap och att se till att den mognar och att man väcker
              intresse för att fler forskare ska vilja ägna sig åt det forskningsområdet.
            </seg>
            <seg n="9d7b695f">
              Jag har svårt att se vad man oroar sig för. Vi har ju försökt
              stimulera ytterligare och införliva dessa frågor i den generella
              stora potten forskningspengar. Det finns väldigt mycket forskningspengar
              som de här forskningsfälten inte alltid får ta del av eftersom
              det finns öronmärkning som innebär en mindre del i det stora sammanhanget.
            </seg>
            <seg n="58c0402c">
              När det gäller jämställdhet och högre utbildning handlar det
              bara om organisationsförändringar. Detta uppdrag kommer att finnas
              där. Det kommer att vara viktigt med jämställdhetsintegrering
              på både regional och kommunal nivå. Sveriges Kommuner och Landsting
              ska fortsätta sitt arbete med hållbar jämställdhet som de har
              gjort bra. Det finns en hemsida som sprider kunskap.
            </seg>
            <seg n="5aaef5b2">
              Hillevi Larsson pratar om jämställdhetsbonus och tror att man
              genom att låta det bli krångligt kommer att få fler att använda
              sig av den. Jag har svårt att förstå den retoriken.
            </seg>
            <seg n="4483b64c">
              Jag tror inte att den främsta opinionsbildningen som når människor
              vanligtvis sker via tv-soffor, radio eller tidningar. Jag tror
              att den bästa opinionsbildningen sker vid köksborden mellan vänner.
              Det kanske sitter några föräldrar där som säger: Vi fick ett par
              tusenlappar extra den här månaden för att vi delade lika.
            </seg>
            <seg n="73f0d408">
              Bara på det sättet kan informationen och kunskapen spridas till
              andra par. Men om man sitter där och tycker att det är så krångligt
              att ansöka om jämställdhetsbonus att man inte gör det, då är det
              ingen som kommer att använda sig av den.
            </seg>
            <seg n="8e627d4c">
              Jag är därför glad över att vi har infört dessa förenklingar
              som gör att föräldrar upptäcker detta. Jag har redan i dag vänner
              som berättar om jämställdhetsbonusen. De säger: Jag fick en extra
              tusenlapp, och min man fick också en.
            </seg>
            <seg n="6b6242aa">
              Helt plötsligt börjar man tala om detta. Det har man inte gjort
              tidigare. Tidigare var det många som beklagade att det var så
              svårt.
            </seg>
            <seg n="10036955">
              Återigen menar jag att skrivningarna i dag kanske bättre speglar
              hur Försäkringskassan har jobbat med information till föräldrar
              om föräldrapenningen. Det är inte Försäkringskassan som skapar
              förutsättningar. Vi skapar förutsättningar med lagstiftning och
              med andra åtgärder. Försäkringskassan har ett ansvar för att informera
              och uppmuntra, till exempel att se till att det finns räknesnurror
              där man kan se att våra val i dag påverkar vårt liv om 20, 30
              eller 40 år. Det är Försäkringskassans uppdrag, och det är inte
              förändrat.
            </seg>
          </u>
          <note type="speaker" n="5cdf9263">
            Anf. 26 EVA-LENA JANSSON (S):
          </note>
          <u who="Q3374622" xml:id="i-86f98168376c5240-2" n="676b1921">
            <seg n="3f4e1113">
              Fru talman! En rapport från Inspektionen för socialförsäkringen
              visar att jämställdhetsbonusen inte har gett någon effekt. Jag
              tycker att det kan vara bra att lyssna på dem som gör ordentliga
              utredningar. Om den inte ger effekt, berodde det på att det var
              en krånglig konstruktion, eller berodde det på att det inte var
              pengarna som det handlade om utan någonting annat? Jag tycker
              i alla fall att man måste ta till sig det.
            </seg>
            <seg n="1d416046">
              Det sägs att det inte är Försäkringskassan som kan ge bättre
              förutsättningar. Men det står både i den tidigare och i den nuvarande
              skrivningen. I den nuvarande skrivningen står det: Föräldrar ska
              genom Försäkringskassans information få bättre förutsättningar
              att välja hur man vill fördela föräldrapenningsdagarna mellan
              sig.
            </seg>
            <seg n="d811c1fb">
              Det står ingenting om att det ska vara ur ett jämställt perspektiv.
              Det är inte det som man efterfrågar. Man har ändrat detta från
              att förutsättningen för ett jämställt uttag av föräldrapenning
              mellan kvinnor och män ska förbättras. Försäkringskassan har ju
              förutsättningarna i båda dessa skrivningar. Det som man egentligen
              har gjort är att man har plockat bort jämställt uttag ur dessa
              skrivningar till myndigheten. Jag antar att det har ett syfte.
              Syftet är alltså att man inte ska dela. Jag kan inte tolka det
              på något annat sätt. Annars skulle man inte ha tagit bort det.
            </seg>
            <seg n="3c905926">
              Jag oroar mig för att genusforskning om hälsa har rasat på den
              politiska agendan. Självklart är det viktigt. Jag önskar att vi
              ska ha en integrerad forskning så att den sker ur ett jämställdhetsperspektiv
              överallt.
            </seg>
            <seg n="f7b3ec78">
              Men det som statsrådet sade på slutet var att denna forskning
              skulle konkurrera precis som alla andra forskningsområden. Det
              är någonting helt annat. Tycker man att jämställdhet är viktig
              ska den genomsyra alla politikområden. Då har jag frågat vad regeringen
              tänker göra. Min uppfattning är att regeringen inte riktigt tänker
              göra så mycket som jag tycker att man borde göra.
            </seg>
            <seg n="92d185c2">
              Fru talman! Med detta tackar jag för denna debatt.
            </seg>
          </u>
          <note type="speaker" n="1f89f439">
            Anf. 27 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-3" n="f8cfe170">
            <seg n="9a90a0e7">
              Fru talman! Vi talar om två saker. Den fråga som Eva-Lena Jansson
              ställde tidigare handlade just om genusforskning och hälsa. Det
              är ett eget forskningsområde som delvis har haft öronmärkta pengar.
              Men om vi talar om genusperspektiv och jämställdhetsperspektiv
              i forskning har det funnits tidigare, och det finns fortfarande
              i dag. Vetenskapsrådet och andra som fördelar forskningsmedel
              ska se till att de har med sig detta när de bedömer de forskningsansökningar
              som kommer in. Detta finns kvar, och det har inte förändrats på
              något sätt.
            </seg>
            <seg n="caf10910">
              Vad jag talade om var just hur vi gör med de öronmärkta pengar
              som i dag faktiskt är en mycket liten summa av forskningsanslaget.
              Vilka möjligheter skulle inte finnas på detta forskningsområde
              som jag menar ändå har funnits i tillräckligt många år för att
              nå en mognad för att faktiskt kunna konkurrera om de stora pengarna?
              Hur gör vi för att göra dessa pengar tillgängliga också för genusforskare?
              Det är det som upptar mina tankar nu. Jag har inte något exakt
              svar på det. Eva-Lena Jansson får fortsätta diskutera dessa frågor
              eftersom de är viktiga.
            </seg>
            <seg n="ce9742b0">
              Men när det gäller att det ska finnas ett genusperspektiv i den
              befintliga forskningen fanns det innan jag tog över makten, och
              det finns fortfarande kvar.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="879d24d2">
            11 § Svar på interpellation 2011/12:407 om yrkeshögskoleutbildning
          </note>
          <note type="speaker" n="475c6351">
            Anf. 28 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-4" n="f8cfe170">
            <seg n="67e6f1ad">
              Fru talman! Isak From har frågat utbildningsminister Jan Björklund
              om vad han avser att göra för att snabbt förstärka möjligheterna
              till yrkeshögskoleutbildningar där efterfrågan finns.
            </seg>
            <seg n="25a0b965">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="2d52a5c2">
              Det är glädjande att intresset för att anordna yrkeshögskoleutbildningar
              är fortsatt stort, vilket visar på ett gott förtroende för yrkeshögskolan.
            </seg>
            <seg n="9fd60ad0">
              Regeringen har under de senaste åren genomfört kraftiga förstärkningar
              på utbildningsområdet med anledning av finanskrisen och läget
              på arbetsmarknaden. Yrkeshögskolan har fått extra resurser för
              att fler ska få utbildning inom områden där det finns behov av
              utbildad arbetskraft. Andelen beviljade ansökningar om att få
              starta utbildningar inom yrkeshögskolan har ökat betydligt jämfört
              med tidigare, från de 18 procent som beviljades 2007 till 28 respektive
              29 procent de senaste ansökningsomgångarna.
            </seg>
            <seg n="22c9b278">
              Efterfrågan vad gäller att få starta yrkeshögskoleutbildningar
              finns i hela landet. Det är Myndigheten för yrkeshögskolan som
              har uppgiften att bedöma vilka utbildningar som ska få ingå i
              yrkeshögskolan utifrån uppställda kvalitetskriterier och tillgängliga
              resurser. Utbildningarna ska ha en från samhällssynpunkt lämplig
              regional placering. Med de resurser som står till buds ska yrkeshögskolans
              utbildningar på bästa sätt svara mot det behov av kompetens som
              finns inom arbetslivet och inom smala yrkesområden.
            </seg>
            <seg n="34972e56">
              Regeringen prioriterar insatser som på olika sätt bidrar till
              att åtgärda arbetslöshetsproblematiken. Beträffande en förstärkning
              av möjligheterna att studera inom yrkeshögskolan kommer jag att
              noga följa hur behoven på arbetsmarknaden utvecklas och vilken
              roll yrkeshögskolan kan spela i detta sammanhang.
            </seg>
          </u>
          <note type="speaker" n="628da06b">
            Anf. 29 ISAK FROM (S):
          </note>
          <u who="Q5745541" xml:id="i-388e54b6b54c6dd2-0" n="2f0066e5">
            <seg n="ca3f0edf">
              Fru talman! Jag tackar biträdande utbildningsminister Nyamko
              Sabuni för svaret även om svaret inte föranledde något stort nyhetsvärde.
              Vad yrkeshögskolan är och dess betydelse är väl känt för dem som
              är väl insatta. Det är också väl känt att yrkeshögskolan som utbildningsform
              har gott renommé och ger goda resultat. YH-myndigheten menar dessutom
              att det är fullt möjligt att öka antalet utbildningar med minst
              30 procent utan att äventyra kvaliteten.
            </seg>
            <seg n="ee913a80">
              Jag har ställt denna interpellation mot bakgrund av den allvarliga
              situation som råder i dag med stor kompetensbrist hos företagen
              och betydande svårigheter att rekrytera rätt personal samtidigt
              som vi har en mycket hög arbetslöshet.
            </seg>
            <seg n="19416a81">
              Fru talman! Jag har försökt få det som Nyamko Sabuni påstår bekräftat,
              nämligen att regeringen satsar mer på utbildningsområdet. Jag
              har försökt ta reda på hur mycket som den borgerliga regeringen
              har satsat eller hur mycket som den borgerliga regeringen har
              skurit ned på yrkesutbildningen sedan 2006. Det är tydligen inte
              så lätt att få reda på detta eftersom man ändrar innehållet i
              budgetposterna och flyttar runt utgiftsposter mellan olika anslag.
            </seg>
            <seg n="c7aa8cb4">
              Vi socialdemokrater har fått flera utredningar från RUT om detta.
              Det som tydligast kan beläggas är att regeringen siffertricksar.
            </seg>
            <seg n="19188caa">
              Det som vi utan problem kan säga är att regeringen anslår 1,1
              miljard mindre i statligt stöd till vuxenutbildningen 2012 än
              2011, varav 140 miljoner mindre till yrkeshögskolan. Detta sker
              i ett läge då samtliga aktörer, inklusive ansvariga ministrar,
              anser att denna utbildningsform är bra.
            </seg>
            <seg n="4595ca82">
              Näringslivet skriker fortfarande efter kompetent arbetskraft.
              I detta läge är det ganska svårt att förstå att man inte tar chansen.
            </seg>
            <seg n="4e1cd804">
              Ett annat sätt att komma runt det siffertricksande som regeringen
              håller på med är att titta på antalet heltidsstuderande inom vuxenutbildningen.
              År 2005 var det 107 800 som studerade inom vuxenutbildningen.
              År 2010 var det 86 500. Dessa uppgifter har bekräftats från Skolverket,
              även om det är lite svårt att gå in på detta i detalj.
            </seg>
            <seg n="d4b7a9d8">
              Jag är från Västerbotten. Umeå universitet har tillsammans med
              Cerum, Centrum för regionalvetenskap, gjort en studie av rekryteringsbehovet
              i mitt län, Västerbottens län.
            </seg>
            <seg n="c8245ecc">
              Till år 2020 behöver länet rekrytera 39 000 utbildade personer
              inom alla kategorier. Enligt Arbetsförmedlingens generationsskiftesrapport
              är antalet tillträdande ungdomar samma period 29 000. Det fattas
              alltså drygt 10 000 personer som på något sätt ska komma näringslivet
              till del, så antingen ska man flytta in till länet, eller också
              ska kompetensen höjas hos befintliga personer.
            </seg>
            <seg n="dcbd272f">
              Yrkeshögskolan erbjuder då en bra möjlighet. Samtidigt visar
              Yrkeshögskolemyndighetens redovisning att bara knappt en tredjedel
              beviljas en utbildning. Ju färre aktörer och ju mindre kommuner,
              desto svårare blir det att få en utbildning beviljad. Där har
              vi ett ganska stort problem eftersom de flesta kommunerna i de
              norra skogslänen är mindre.
            </seg>
          </u>
          <note type="speaker" n="2bd69913">
            Anf. 30 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-5" n="f8cfe170">
            <seg n="5a909661">
              Fru talman! Vi lägger i dag 1 miljard mer på vuxenutbildningen
              jämfört med hur det var 2006. Åren 2008 och 2009 var det väl ytterligare
              1 miljard mer än vad vi i dag har. Det beror på att en av de svåraste
              finanskriser vi i modern tid sett drabbade världen, inte minst
              också Sverige. Det fanns alltså anledning att utöka resurserna
              till vuxenutbildningen generellt. Många som blev av med jobbet
              måste omskola sig. Det är förklaringen till att det ser ut som
              det gör.
            </seg>
            <seg n="e35757a3">
              Detta är ingen nyhet. Alla regeringar, också tidigare regeringar,
              har gjort på samma sätt. Medel anslås till vuxenutbildning utifrån
              hur arbetsmarknaden och konjunkturen ser ut. Just nu menar vi
              att det behövs yrkesutbildningar. Det behövs en annan typ av vuxenutbildningar.
              Därför ligger vi nu, som sagt, 1 miljard högre än år 2006.
            </seg>
            <seg n="bbbb72a0">
              Det är naturligt att vi följer den process som pågår. Om det
              visar sig att tiderna förändras med tanke på hur det ser ut i
              Europa i Spanien, Grekland och andra länder som i dag drabbas
              ekonomiskt drabbas också Sverige. Det kan ju bli ännu värre så
              att Sverige kommer att behöva vidta ytterligare åtgärder därför
              att det kommer slängar av den finanskris som drabbar många andra
              länder i vår närhet. Men för tillfället menar vi att de resurser
              som avsatts är tillräckliga.
            </seg>
            <seg n="dd98f267">
              Yrkesutbildningen är bara en del av vuxenutbildningen. Regeringen
              tror inte och det gör väl inte heller Isak From att yrkesutbildningar
              är allenarådande och det som ska lösa arbetslösheten på arbetsmarknaden.
              Yrkesutbildningen är en viktig pusselbit bland alla åtgärder som
              måste vidtas. Ibland måste man också tänka på hur medel fördelas
              inom vuxenutbildningen så att vi får goda effekter också av andra
              typer av vuxenutbildning.
            </seg>
            <seg n="a99aec81">
              Som Isak From är inne på är ett generationsskifte på gång. Arbetsmarknaden
              kommer att behöva många i arbetskraften. Alla dessa kan faktiskt
              inte gå yrkesutbildningar. Det behövs också annan typ av utbildning
              och även resurser till de andra utbildningarna.
            </seg>
            <seg n="20bc5001">
              Jag kan notera att ansökningarna från Isak Froms län, Västerbottens
              län, motsvarar 1,3 procent av alla inkomna ansökningar i landet.
              Det ni beviljades motsvarar 1,2 procent av alla beviljade utbildningar,
              så det är inte på något sätt så att Västerbotten har missgynnats.
            </seg>
            <seg n="e5559875">
              Jag kan hålla med om att det finns många utbildningsanordnare
              som erbjuder utbildningar av god kvalitet. Kanske finns det fortfarande
              utrymme för yrkeshögskolorna att växa. Men det är också viktigt
              att de växer i sådan takt att kvaliteten kan bibehållas.
            </seg>
            <seg n="009a550c">
              Det handlar inte bara om att erbjuda utbildning, utan det handlar
              också om att ha kapacitet att följa upp och att utvärdera. Det
              ställer krav på att tillväxttakten är sådan att vi hittar denna
              balans.
            </seg>
            <seg n="3c3626d8">
              Jag håller med Isak From om att dessa utbildningar är bra. De
              är populära och ger goda resultat. Jag följer gärna utvecklingen
              framåt. Skulle mer pengar behövas är regeringen inte främmande
              för att avsätta mer pengar till yrkeshögskolan.
            </seg>
          </u>
          <note type="speaker" n="88562b28">
            Anf. 31 ISAK FROM (S):
          </note>
          <u who="Q5745541" xml:id="i-388e54b6b54c6dd2-1" n="2f0066e5">
            <seg n="ea0bcded">
              Fru talman! Jag börjar med att rikta ett tack till biträdande
              utbildningsministern. Men jag är inte säker på att vi kommer överens
              om siffrorna som det inte är helt lätt att följa. Jag tror därför
              att vi lämnar dem därhän. Vad vi gemensamt kan konstatera är i
              alla fall att det finns ett stort behov och en stor efterfrågan
              på området.
            </seg>
            <seg n="655ecd5d">
              Leveranstiden avseende utbildad arbetskraft är väldigt lång,
              speciellt om man ska gå hela vägen från grundskola, via gymnasium
              och eventuellt vidare till högskola. Därför är yrkeshögskolan
              bra som en variant, speciellt för företag som behöver kompetens
              i mellanregistret. Det kan gälla arbetsledare, produktionsplanerare
              och så vidare. Även inom vård och omsorg är utbildningsformen
              bra och efterfrågad. Vi vet att andelen anställbara personer är
              väldigt stor. Sett till alla utbildningsformer ger yrkeshögskolan
              det kanske allra bästa resultatet.
            </seg>
            <seg n="305a27a5">
              I nuläget blir det lite problematiskt när vi har många mindre
              aktörer, många mindre privata utbildningsanordnare och många mindre
              kommuner som lägger väldigt mycket tid och resurser på ansökningar
              till yrkeshögskolan. Det gör man tillsammans med näringslivet
              som satsar på och tror på det här. Vid ett nej tappar man intresset;
              lite grann tappar man geisten.
            </seg>
            <seg n="1b506bfa">
              Yrkeshögskolemyndigheten själv säger att det utan problem skulle
              gå att öka antalet med 30 procent om ekonomin fanns. Det är därför
              bra att regeringen är villig att gå in med pengar. Näringslivet,
              myndigheten själv och berörda tycker att yrkeshögskoleutbildningen
              är en bra utbildningsform. Det är väl upp till bevis här när det
              gäller att tillskjuta resurser som finns.
            </seg>
            <seg n="3f80e434">
              Jag skulle dock vilja höra lite mer om detta. När både företaget
              och den anställde anser att kompetensen behöver höjas är det inte
              självklart att flytta till den ort där Yrkeshögskolemyndigheten
              beviljat utbildningen i fråga. Har myndigheten startat en utbildning
              hänvisar den nämligen till den utbildningen. Det är klart att
              det inte är helt lätt för en familjeförsörjare, för en far eller
              en mor, att flytta från hemorten i Norrlands inland till någon
              av Helsingforss kranskommuner. Där anordnas de flesta utbildningarna.
            </seg>
            <seg n="a30bb66b">
              Det är betydligt lättare om man kan få utbildning på hemorten.
              För år 2011 är det fyra eller fem jag minns inte riktigt kommuner
              i Västerbotten som fått sina ansökningar beviljade, så vi har
              nu ganska många privata aktörer och även kommuner som inte fått
              sina ansökningar beviljade. Vad avser ministern att göra åt detta?
            </seg>
          </u>
          <note type="speaker" n="9e7bf874">
            Anf. 32 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-6" n="f8cfe170">
            <seg n="6bd90256">
              Fru talman! Måttet på antalet ansökningar om att få anordna yrkesutbildningar
              är inte som måttet på vad arbetsmarknaden behöver. Det är inte
              så att bara för att fler ser en möjlighet att starta en utbildning,
              som kan vara av god kvalitet, ska det per automatik godkännas
              av yrkeshögskolan.
            </seg>
            <seg n="2c360112">
              Yrkeshögskolan har att göra en bedömning: Vad efterfrågar arbetsmarknaden?
              Hur får vi regional rättvisa i fördelningen av medel? Vi menar
              att yrkeshögskolan sköter detta på ett bra sätt.
            </seg>
            <seg n="ad1e7620">
              Vad yrkeshögskolan sedan får i anslag beror på hur konjunkturen
              ser ut. Ser konjunkturen bättre ut låser vi inte in människor
              i utbildning, utan då ska de ut i arbete. Ser det sämre ut ska
              människor omskolas, och då är yrkesutbildningar ett väldigt bra
              sätt att omskola många människor.
            </seg>
            <seg n="acf68816">
              Att tala om hur många som ansöker och som får ett nej ser inte
              jag som ett mått vare sig på vad yrkeshögskolan ska göra eller
              på vad arbetsmarknaden behöver. Därmed inte sagt att yrkeshögskolan
              utbildar exakt så många som arbetsmarknaden behöver; det vet jag
              inte. Jag säger bara att vi behöver följa konjunkturen och också
              se till att yrkeshögskolan som myndighet växer i en sådan takt
              att vi finner en balans och kan följa upp och ha tillsyn över
              de utbildningar som det ges anslag till.
            </seg>
            <seg n="1ce87a71">
              Yrkeshögskolan har vuxit från år till år. Vi kan jämföra med
              åren 2009, 2010 och 2011. När vi talar om pågående utbildningsomgångar
              och när vi talar om pågående utbildningar och antalet studerande
              blir det fler och fler. Men återigen: Yrkeshögskolan är inte det
              enda sättet att lösa arbetslösheten. Det är det också viktigt
              att komma ihåg. Många gånger tycker jag mig höra socialdemokrater
              jag tycker mig också lite grann ana det i Isak Froms inlägg här
              resonera om att det tar lång tid att gå grundskola och gymnasium
              och sedan gå vidare och om att yrkesutbildningar är bra.
            </seg>
            <seg n="5cd72288">
              Yrkesutbildningar är en eftergymnasial utbildning. Det är inte
              för skoltrötta och sådana som hoppade av skolan av andra skäl.
              Man måste ha avslutat sin gymnasieutbildning för att gå yrkeshögskola.
            </seg>
            <seg n="b793ad76">
              Det är kvalificerade utbildningar. Det är jätteviktigt att grundskolan
              och gymnasiet fungerar om fler ska kunna få chansen att gå en
              högre utbildning som inte handlar om de akademiska utbildningarna,
              för de behövs.
            </seg>
            <seg n="05b522ca">
              Det är viktigt att återkomma till att myndigheten måste få växa
              i den takt som tillåter att kvaliteten och säkerheten bibehålls.
              Hittills har den fortsatt att växa. Vi får följa konjunkturen
              och se om den behöver växa ytterligare. Jag lovar att följa upp
              situationen.
            </seg>
          </u>
          <note type="speaker" n="6c168d63">
            Anf. 33 ISAK FROM (S):
          </note>
          <u who="Q5745541" xml:id="i-388e54b6b54c6dd2-2" n="2f0066e5">
            <seg n="ccb722e9">
              Fru talman! Tack, Nyamko Sabuni. Jag konstaterar att vi i huvudsak
              är överens. Vi har fortfarande en skyhög arbetslöshet och en brist
              på kompetent arbetskraft för företag och offentlig sektor att
              anställa. Det tror jag att vi är helt överens om.
            </seg>
            <seg n="b06065bb">
              Det är detta jag menar när jag säger att det i detta läge är
              en lång leveranstid. När arbetslösheten och kompetensbristen är
              här i dag kan vi inte förvänta oss att det är de som i dag går
              i grundskolan eller gymnasiet som kommer att fylla hela efterfrågan.
              Då är yrkeshögskolan en bra möjlighet.
            </seg>
            <seg n="06e3ae8d">
              Den situation vi har i dag är att små utbildningsanordnare och
              i huvudsak små kommuner, och även stora kommuner, lägger ganska
              stora pengar på ansökningar. De blir sedan inte beviljade att
              starta utbildningen. Då riskerar man hela utbildningsformens acceptans.
            </seg>
            <seg n="4333fe8d">
              Det handlar om att näringslivet ska vara med och intressera sig
              för detta. Om de hela tiden får avslag på sina ansökningar kommer
              det inte att vara intressant i framtiden att vara med. Det jag
              hör när jag är ute och talar med både anordnare och företag är
              att man måste få i gång detta.
            </seg>
            <seg n="32224340">
              Man ser väldigt tydligt att YH-ansökningar och beviljningar i
              storstadsregionerna ökar mest i antal. Det är väl belagt. Det
              är ganska mycket energi och pengar som i dagsläget hamnar i papperskorgen
              därför att det arbete som görs i de mindre kommunerna i huvudsak
              inte renderar någon utbildning.
            </seg>
            <seg n="e7e5aaa2">
              Här fattas det långsiktiga arbetet. Just nu tycker jag att det
              mest liknar att vi ska frisera siffrorna nu. Det finns ett tydligt
              behov. Det är dags att leverera.
            </seg>
          </u>
          <note type="speaker" n="31747791">
            Anf. 34 Statsrådet NYAMKO SABUNI (FP):
          </note>
          <u who="unknown" xml:id="i-b605f295b86d5461-7" n="f8cfe170">
            <seg n="e7b78473">
              Fru talman! Jag gläds åt tillväxten i Västerbotten såsom Isak
              From beskriver den. Jag gläds åt att det finns yrkesutbildningar
              också i Västerbotten för dem som behöver omskola sig och vidareutbilda
              sig.
            </seg>
            <seg n="63a85755">
              Jag säger fortfarande att yrkeshögskolan inte är den enda utbildningsformen
              som man behöver för att förse arbetsmarknaden med den kunskap
              som behövs.
            </seg>
            <seg n="f071fd32">
              Det är alldeles rätt att det ibland behövs kortare ledtider.
              Konjunkturerna vänder väldigt snabbt. Det är precis det vi försöker
              avläsa hela tiden.
            </seg>
            <seg n="4355657e">
              Vi hade till exempel 2 miljarder mer 2008 jämfört med 2006. Nu
              har vi 1 miljard mer 2012 jämfört med 2006. Det är hela tiden
              fluktuationer, och vi följer hela tiden efterfrågan på arbetsmarknaden.
            </seg>
            <seg n="5c000ad4">
              För min del som ansvarig för yrkeshögskolan är inte måttet på
              vad vi ska göra antalet ansökningar. Jag är ledsen om det finns
              utbildningsanordnare som är ledsna för att de har fått nej.
            </seg>
            <seg n="8de07bbc">
              Vad vi ska utgå från är: Vad efterfrågar arbetsmarknaden? Vad
              kan vi erbjuda för att arbetsmarknaden ska få de behov den har
              tillgodosedda? Det handlar inte om hur många som ansöker och att
              de därmed ska få ett ja.
            </seg>
            <seg n="f8fb606a">
              Det finns säkert alltid utrymme. Men det finns också alltid en
              budget. Vi följer konjunkturen. I den mån vi gör bedömningen att
              det behövs mer pengar till yrkeshögskolan får vi i så fall äska
              fram de pengarna.
            </seg>
            <seg n="4a530b01">
              För tillfället menar jag att yrkeshögskolan har de resurser den
              har. De ska fördelas rättvist över landet. Vi ska förse arbetsmarknaden
              med den arbetskraft den behöver. Hittills har yrkeshögskolan vuxit
              år från år.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="61b263ad">
            12 § Svar på interpellation 2011/12:405 om Kulturarvslyftet
          </note>
          <note type="speaker" n="60b5172c">
            Anf. 35 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-29d00820165a4ad4-0" n="01cc651a" next="i-700b8f8e90a349ad-0">
            <seg n="41af0f7d">
              Fru talman! Gunilla Carlsson i Hisings Backa har frågat mig vad
              jag avser att göra för att Kulturarvslyftet ska uppnå de mål som
              satts upp.
            </seg>
            <seg n="ae108d2c">
              Gunilla Carlsson ger i sin interpellation en god bild av Kulturarvslyftet
              när hon beskriver att satsningen ger stöd till människor som är
              tillbaka från långtidssjukskrivning, skapar gemenskap och sysselsättning
              och att satsningen samtidigt bidrar till det viktiga arbetet med
              kulturarvet.
            </seg>
            <seg n="4d23cd86">
              Kulturarvslyftet är av stor betydelse för regeringen, och vi
              följer utvecklingen mycket noga. De senaste siffrorna från Riksantikvarieämbetet
              visar att det hittills inkommit 64 ansökningar omfattande 217
              platser. Många av projekten sträcker sig över flera år, och totalt
              innebär de inkomna ansökningarna att totalt 7,6 procent av de
              4 400 möjliga årsplatserna inom Kulturarvslyftet kan tas i anspråk.
            </seg>
            <seg n="4481b5f3">
              Regeringen har, som Gunilla Carlsson lyfter fram, mycket höga
              mål för Kulturarvslyftet. Den höga målsättningen beror på att
              behovet av de här platserna är så stort. Varje plats som skapas
              inom Kulturarvslyftet är värdefull och innebär att en person som
              i dag står långt från arbetsmarknaden kan komma i arbete, få arbetskamrater
              och få ekonomisk trygghet. Regeringen är därför mycket angelägen
              om att fler möjliga anordnare av platser upptäcker och tar till
              vara möjligheterna inom Kulturarvslyftet. Vi vill att satsningen
              ska göra skillnad för många. Omfattande insatser för att informera
              om satsningen görs nu av de genomförande myndigheterna. Bland
              annat har Riksantikvarieämbetets och Arbetsförmedlingens generaldirektörer
              nyligen skickat ett brev om Kulturarvslyftet till 1 600 beslutsfattare
              inom kommuner och landsting.
            </seg>
            <seg n="c5b17dc4">
              Flera länsstyrelser gör också viktiga insatser för att samordna
              och sprida kännedom om Kulturarvslyftet.
            </seg>
            <seg n="5c3c078e">
              Det finns en rad förklaringar till varför det tar tid att bygga
              upp strukturen inom Kulturarvslyftet. Att arrangera en plats kräver
              att anordnaren tar ett aktivt arbetsgivaransvar och står för en
              del av finansieringen själv. Det innebär att det i de flesta fall
              krävs planering och förberedelser innan man kan komma i gång med
              ett projekt. Det kan krävas att man söker kompletterande finansiering
              eller hittar nya samverkansformer.
            </seg>
            <seg n="d204e6d6">
              Kulturarvslyftet är fortfarande i ett inledningsskede, och det
              är därför svårt att göra en säker prognos för den framtida volymutvecklingen.
              Vi kommer dock att fortsätta att följa och analysera satsningen
              noga. De platser som erbjuds ska ge meningsfull och utvecklande
              sysselsättning och samtidigt främja kulturarvet på bästa sätt.
            </seg>
          </u>
          <note n="e0843af5">
            Anf. 36 GUNILLA CARLSSON i Hisings Backa (S):
          </note>
          <u who="Q297821" xml:id="i-700b8f8e90a349ad-0" n="01cc651a" prev="i-29d00820165a4ad4-0">
            <seg n="a2d7cfae">
              Fru talman! Tack så mycket för svaret, kulturministern. Frågan
              om Kulturarvslyftet har lyfts fram under de senaste veckorna.
              Det är någon som har sagt att Kulturarvslyftet har blivit ett
              magplask. Det har inte blivit så mycket av det. Målsättningen
              som regeringen hade på 4 400 platser har bara blivit en liten
              tummetott som det ser ut just nu.
            </seg>
            <seg n="4b46cee4">
              Kulturministern säger att det tar tid innan man kommer i gång
              med ett sådant projekt. Men det har varit i gång sedan årsskiftet.
              Det är ganska lång tid som har gått nu. Det är väldigt få som
              har fått en åtgärd inom Kulturarvslyftet. Jag fick i slutet av
              maj en redovisning från Riksantikvarieämbetet, som är den som
              håller i detta, att det är 17 personer som har kommit in i Kulturarvslyftet.
            </seg>
            <seg n="40b929e5">
              Det är en sak hur många projekt som är sökta och hur många man
              senare har skickat vidare till Arbetsförmedlingen. För mig är
              det inte förrän den dagen personerna går in i projektet och får
              en sysselsättning i Kulturarvslyftet som man får räkna på hur
              många personer det handlar om. Om det var 17 kanske det har ökat
              något mer och i dag är 20. Det är i varje fall ett väldigt skralt
              resultat.
            </seg>
            <seg n="fbf423bc">
              Att jag ställer frågan till kulturministern beror på att jag
              undrar vad hon tänker göra för att uppnå målet med projektet.
              Vi har inte varit motståndare till det från Socialdemokraternas
              sida. Däremot märker vi att detta upplägg inte fungerar. Det kommer
              signaler från institutionerna att dagens upplägg inte ger dem
              möjligheter att ta emot personer inom ramen för Kulturarvslyftet.
              De ser stora behov av att få arbetet gjort på institutionerna.
              Men de lyfter fram att om de ska ta in en person måste de använda
              de anslag de redan har, och det resulterar i att de tar in en
              person inom ramen för Kulturarvslyftet men att de då får säga
              upp en tillsvidareanställd i andra ändan. Institutionen måste
              vara med och finansiera och ge handledning. Det är självklart.
            </seg>
            <seg n="cf26d357">
              Personer som har varit borta från arbetsmarknaden länge, till
              exempel har varit sjukskrivna, behöver ordentlig handledning.
              Som upplägget är i dag innebär det att institutionerna inte anser
              att de har råd att söka dessa personer inom ramen för Kulturarvslyftet.
            </seg>
            <seg n="59ca2ab4">
              Vad tänker kulturministern göra för att uppnå målet? Det har
              gått ett halvår redan, och projektet ska sträcka sig från 2012
              till 2014. I svaret låter det som att det är fråga om hur lång
              tid som helst, men det är den period som gäller.
            </seg>
            <seg n="9442c178">
              Jag skulle vilja ha ett lite mer utförligt svar från kulturministern
              för att få veta vad hon tänker göra för att uppnå målet. När nu
              resultaten framgår, är det möjligt att tänka om, kanske göra en
              annan konstruktion än i dag, med tanke på kritiken?
            </seg>
          </u>
          <note type="speaker" n="0f4eecb1">
            Anf. 37 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-29d00820165a4ad4-1" n="01cc651a" next="i-700b8f8e90a349ad-1">
            <seg n="440a83f1">
              Fru talman! Det gläder mig att vi har en interpellationsdebatt
              om frågan. Jag har faktiskt väntat på att oppositionen skulle
              vakna och vilja diskutera denna viktiga fråga. Det är bra att
              Gunilla Carlsson i Hisings Backa finns här.
            </seg>
            <seg n="bc8d7a3d">
              Vi kan konstatera att behovet är stort. Där är vi eniga. Jag
              kan också på plussidan notera flera positiva sidor, bland annat
              att de ansökningar som Riksantikvarieämbetet har fått in visar
              på en stor spridning över landet, från norr till söder. Det är
              fråga om stora institutioner såväl som mindre ideella föreningar
              och hembygdsföreningar.
            </seg>
            <seg n="0a392f00">
              Flera av de projekt där ansökningar har beviljats sträcker sig
              över flera år. Det är alltså inte fråga om korta anställningar.
              Bredden är också stor. Ansökningarna omfattar digitalisering och
              inventering av bilder, kort, föremål och film som därmed blir
              allmänt tillgängliga. Det är positivt. Det är också ett gott tecken
              på att detta kommer att fortsätta att rulla på, om än kanske i
              något långsammare takt än vad vi hade hoppats på.
            </seg>
            <seg n="bc3efe4e">
              Det är fråga om 4 400 platser, och Gunilla Carlsson får det att
              låta som att de skulle besättas under första halvåret. Det har
              vi aldrig trott. Det är 4 400 platser på tre år. Det är inte orimligt.
              Vi hoppas fortfarande att 1 0001 200 platser ska besättas under
              detta år. Slår man ut detta per kommun är det fråga om cirka fyra
              personer per kommun. Det här är inte en oöverstiglig uppgift för
              våra institutioner, varken för de statliga museerna, länsmuseerna,
              kyrkorna eller för många andra.
            </seg>
            <seg n="26f471cb">
              Dessutom är det här stödet generöst. Det är därför jag blir lite
              överraskad när Gunilla Carlsson framför en del missuppfattningar
              i satsningen. De gäller till exempel att institutionerna själva
              måste tillhandahålla handledare. Naturligtvis är det de olika
              institutionerna eller föreningarna som själva kommer fram till
              vad som behöver göras, men 270 miljoner kronor är avsatta för
              handledning. Det är extrajobb till professionella. Det kan vara
              arkivarier, konservatorer, arkeologer eller bibliotekarier. Det
              är ingenting som institutionerna behöver ta av sina egna resurser.
              Det är ett stort tillskott.
            </seg>
            <seg n="8b216736">
              Självklart måste det finnas en handledning, och vi är angelägna
              om, och vi har varit tydliga med det, att handledningen måste
              ske med kvalitet. Det ska inte vara fråga om att hur som helst
              placera ut människor som inte har arbetat på lång tid det är dem
              vi talar om. De vill börja jobba men har kanske inte jobbat på
              många år. Då är bemötandet på varje arbetsplats viktigt. Det kan
              vara en förklaring till att det hela har tagit längre tid.
            </seg>
            <seg n="b5e38dec">
              Både Gunilla Carlsson och jag som har varit aktiva i politiken
              länge vet att ibland kan man inte informera nog. Det är inte så
              att det inte har funnits information, men jag har också besökt
              institutioner och förvånats över att de ibland kan säga att de
              inte har hört något och inte fått någon information. Då kan det
              ha gått ut rätt mycket information såväl på hemsidor som med posten
              och på alla möjliga olika sätt. Inte desto mindre är det uppenbart
              att det även i fortsättningen behövs mer information.
            </seg>
            <seg n="9675bc9c">
              Därför är jag glad över det brev som Angeles Bermudez-Svankvist
              och Lars Amréus, generaldirektörerna för Arbetsförmedlingen och
              Riksantikvarieämbetet, sände ut nyligen. Det har också gått ett
              liknande brev till samtliga stift och ledningen i Svenska kyrkan.
            </seg>
          </u>
          <note n="0bec23e6">
            Anf. 38 GUNILLA CARLSSON i Hisings Backa (S):
          </note>
          <u who="Q297821" xml:id="i-700b8f8e90a349ad-1" n="01cc651a" prev="i-29d00820165a4ad4-1">
            <seg n="648a008c">
              Fru talman! Jag blev inte så mycket klokare. Jag frågade kulturministern
              om hon kan tänka sig att göra konstruktionen annorlunda med tanke
              på kritiken.
            </seg>
            <seg n="f03a5235">
              Den senaste socialdemokratiska regeringen initierade Accessprojektet,
              som riktades in på att bevara kulturarvet med hjälp av digitalisering.
              Det kom i gång snabbt, men det hade en annan inriktning och finansiering.
              Institutionerna fick full ersättning. Jag vet att man vände sig
              till en annan målgrupp.
            </seg>
            <seg n="b12c612a">
              Det är ändå viktigt att kulturinstitutionerna själva säger att
              de inte har finansieringen. Kulturministern säger att institutionerna
              inte behöver stå för finansieringen själva eller att de kan få
              handledare. Jag förstod inte riktigt handledningen skulle vara
              någon annanstans, eller något sådant.
            </seg>
            <seg n="cf28c408">
              För mig är det viktigt att dessa personer har tillgång till handledning
              nära sig. Problemet är ofta att det finns en handledare som inte
              riktigt fungerar som en handledare hela tiden. För människor som
              har varit borta från arbetsmarknaden länge och känner sig osäkra
              är det viktigt att ha tillgång till en nära handledning. Det kostar
              pengar för institutionerna att erbjuda kvalitativ handledning
              för dessa personer.
            </seg>
            <seg n="7c5d997d">
              En av frågorna är varför detta inte har lyckats. Det är säkert
              så att information inte har gått ut ordentligt. Men det borde
              man ha tänkt på när projektet startades, det vill säga hur informationen
              kommer ut på ett bra sätt så att vi får det resultat vi vill uppnå.
            </seg>
            <seg n="117f9a09">
              4 400 platser gäller för perioden 20122014. Det innebär 1 200
              platser på ett år. Om man har fått ut 20 personer under första
              halvåret är det en lång sträcka innan man når upp till ett tusental
              vid årsskiftet.
            </seg>
            <seg n="30f0a365">
              Vi talade om digitaliseringen av vårt kulturarv. Regeringen har
              startat något som kallas för fas 3. I min hemstad finns ett företag
              som har fas 3-anställda. De digitaliserar museernas bildarkiv
              och annat. Företaget får 5 000 kronor i månaden för varje anställd
              person.
            </seg>
            <seg n="d8a3e259">
              Här blir det en situation där institutionerna ska ta ansvar för
              att få in människor i arbete och få betala för det. Samtidigt
              finns andra företag som har som affärsidé att driva fas 3-projekt,
              utför samma jobb, men får betalt för dessa personer. Det känns
              knepigt för mig i denna diskussion att dessa personer gör samma
              jobb men med helt olika förutsättningar.
            </seg>
            <seg n="dbae07fe">
              Få personer har nåtts, och det finns pengar avsatta. Skulle kulturministern
              kunna tänka sig att göra om den här konstruktionen och säga att
              vi inte har lyckats fullt ut och att vi tar de resurser vi har
              och lägger på institutionerna så att de kan anställa personer
              med en ordentlig lön och ersättning för att vidta de här åtgärderna?
            </seg>
          </u>
          <note type="speaker" n="a2d0f581">
            Anf. 39 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-29d00820165a4ad4-2" n="01cc651a" next="i-700b8f8e90a349ad-2">
            <seg n="79d52b62">
              Fru talman! Det är utmärkt om det också finns människor som via
              fas 3 kan få arbete med att digitalisera kulturarvet. Behovet
              är stort. Jag tror egentligen inte att det räcker med 4 400 personer
              på tre år för att digitalisera de rika samlingar vi har och göra
              dem tillgängliga. Det är dessutom arbeten som jag tror känns väldigt
              meningsfulla. Det är glädjande, och det var en nyhet för mig.
            </seg>
            <seg n="59bf394a">
              Access var en satsning som mycket riktigt infördes av den förra,
              socialdemokratiska regeringen. Vi moderater tyckte att den var
              mycket bra. Det var också därför som vi förlängde den under ytterligare
              två år och ökade satsningarna med 100 miljoner. Men det var också,
              precis som Gunilla Carlsson säger, en annan satsning. Det handlade
              i huvudsak om arbetslösa akademiker inom kulturarvssektorn som
              hade gått arbetslösa länge och som genom Access fick en möjlighet
              att få jobb inom framför allt museivärlden. Det tyckte vi var
              alldeles utmärkt. Vi såg också att det behovet fanns.
            </seg>
            <seg n="6d416997">
              Det vi nu talar om är en helt annan kategori. Det är människor
              som kanske inte har jobbat inom kulturarvet tidigare. Det finns
              akademiker också i den gruppen. Men jag har noterat att det finns
              många fördomar gentemot människor som inte har arbetat under lång
              tid. Det är också en viktig pedagogisk uppgift att komma över
              fördomarna och beskriva att det är människor som du och jag. Där
              tycker jag att en större del av de problem som vi har mött när
              vi har diskuterat det här ligger.
            </seg>
            <seg n="7426f8a9">
              I början av året när förordningen var antagen och vi visste att
              riksdagen också hade godkänt detta träffade arbetsmarknadsminister
              Hillevi Engström och jag företrädare för såväl kulturmiljöarbetet
              som Arbetsförmedlingen. Vi fick intrycket att båda var på banan
              och samarbetade bra, och det har man också gjort. Men jag vill
              återkomma till att det trots allt finns en risk för fördomar gentemot
              människor som har hamnat utanför arbetsmarknaden. Det är den gruppen
              som det handlar om nu.
            </seg>
            <seg n="b76602ba">
              Det här är riktiga jobb, och de är också riktigt betalda. De
              är pensionsgrundande. Det är trygga jobb. Det är kanske inte meningen
              att man för all framtid ska stanna inom till exempel arkivsektorn
              eller arbeta med kulturmiljöer. Det kan man också göra utomhus.
              Men man ska få en möjlighet att komma tillbaka till arbetsmarknaden.
              Det kanske kan utvecklas till fasta arbeten inom den här sektorn,
              men det måste inte vara så. Däremot ser vi i kultursektorn stora
              behov av att ta till vara de rika skatter som bland annat finns
              i våra magasin. Det är därför vi är så glada över att den här
              satsningen har kommit i gång.
            </seg>
          </u>
          <note n="b3fbff16">
            Anf. 40 GUNILLA CARLSSON i Hisings Backa (S):
          </note>
          <u who="Q297821" xml:id="i-700b8f8e90a349ad-2" n="01cc651a" prev="i-29d00820165a4ad4-2">
            <seg n="1fa36800">
              Fru talman! Jag skulle vilja uppmana kulturministern att besöka
              dem som jobbar inom fas 3-projektet i Göteborg. De är inte riktigt
              lika glada över att ha den typ av anställning som kulturministern
              pekar på. De är frustrerade och deprimerade. De har låga ersättningar
              för att göra det här jobbet. Jag uppmanar kulturministern att
              besöka dem, för de känner inte riktigt den glädje som kulturministern
              själv gör.
            </seg>
            <seg n="af13bbd2">
              Jag tycker att det är intressant att man pratar om fördomar.
              Nu ska kulturinstitutionerna gå in i Kulturarvslyftet och möjliggöra
              för människor att komma tillbaka till arbetsmarknaden. Det tycker
              jag är jättebra. Jag tycker absolut att vi ska se till att alla
              människor som har varit borta från arbetsmarknaden ska komma tillbaka.
              Det är därför vi socialdemokrater satsar på jobb och utbildning.
              Vi vet att det är mycket viktigt.
            </seg>
            <seg n="7c5e708f">
              Men om kulturinstitutionerna ska vara med i Kulturarvslyftet
              och erbjuda en tjänst till någon som har varit arbetslös eller
              sjuk länge ska de inte få full kostnadstäckning. I Accessprojektet,
              dit det kom akademiker, fick de däremot full kostnadstäckning.
              Då undrar jag: Vad är skillnaden? Var finns fördomarna någonstans?
              Man ska inte få samma ersättning för de här personerna som man
              får för personer med en akademisk utbildning. De kan också ha
              en akademisk utbildning men varit sjukskrivna under en längre
              period.
            </seg>
            <seg n="bc20c5df">
              Jag tycker att kulturministern pratar emot sig själv lite grann
              när det gäller fördomarna. Varför har man full kostnadstäckning
              för institutionerna i det ena fallet men inte i det andra fallet?
            </seg>
          </u>
          <note type="speaker" n="39f544ec">
            Anf. 41 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-b605f295b86d5461-8" n="01cc651a">
            <seg n="1f165c1c">
              Fru talman! Det här är en större satsning än någon av de tidigare.
              Den är på 800 miljoner kronor. Det är också en större bredd på
              de institutioner eller andra aktörer som kan ta emot människor.
              I den meningen skiljer sig detta mycket från andra satsningar
              som har gjorts på arbetsmarknadsområdet.
            </seg>
            <seg n="15817017">
              Det är också en stor satsning på jobb som handledare, och då
              talar vi om professionella handledare. Jag räknade upp flera i
              den gruppen tidigare som via Riksantikvarieämbetet ska fungera
              som handledare. Det är, precis som Gunilla Carlsson säger, viktigt
              att det finns en ordentlig handledning.
            </seg>
            <seg n="96e3ed14">
              Jag hyser en stor tilltro till att det här kommer att fungera
              väl, men inte utan vidare. Gunilla Carlsson frågar vad jag är
              beredd att göra. Det finns ett behov av att fortsätta att informera
              om detta och besöka dem nu när de börjar komma i gång.
            </seg>
            <seg n="38ffeaa3">
              Drygt 70 olika projekt har fått godkänt. Jag vet att många andra
              är på gång. Länsstyrelserna är aktiva. De kunde kanske ha agerat
              lite tidigare eftersom vi hade en information för länsstyrelserna
              redan i januari. Det handlar om att fortsätta att informera, uppmärksamma
              och ge goda exempel på hur det fungerar för att bland annat motverka
              fördomar.
            </seg>
            <seg n="07105d8f">
              Gunilla Carlsson får mer än gärna vara delaktig i detta. Därför
              vill jag gärna lämna över några av de broschyrer om Kulturarvslyftet
              som vi har tagit fram. De handlar om hur det fungerar och var
              man kan söka pengar, och de visar också på den stora spridning
              när det gäller mottagare och arbetsuppgifter som är möjlig inom
              detta.
            </seg>
            <seg n="3e8c73a8">
              Eftersom vi brukar göra det inom kulturutskottet vill jag samtidigt
              överlämna en sommarbok och önska Gunilla Carlsson trevlig läsning
              och en skön sommar.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="e41cc27f">
            13 § Svar på interpellation 2011/12:393 om statens ägaransvar
            för Postnord
          </note>
          <note type="speaker" n="3ce60dd1">
            Anf. 42 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-9" n="f8cfe170">
            <seg n="8cbaa887">
              Fru talman! Eva-Lena Jansson har frågat mig om jag avser att
              vidta åtgärder för att säkerställa att Postnords förberedelsearbete
              av en börsintroduktion stoppas.
            </seg>
            <seg n="ac6356ad">
              Den svenska staten äger Postnord tillsammans med den danska staten.
              Det aktieägaravtal som ingåtts mellan den svenska och danska staten
              innehåller en bestämmelse om att bolaget ska säkerställa att det
              är börsmässigt. Att vara börsmässigt innebär att ett bolag är
              attraktivt för investerare, det vill säga det säkerställer långsiktig
              lönsamhet och värdetillväxt samt en ekonomisk rapportering med
              en hög grad av transparens.
            </seg>
            <seg n="5a8f510e">
              Detta är egenskaper som är positiva för staten som ägare oavsett
              om man långsiktigt kvarstår som ägare eller inte.
            </seg>
            <seg n="47ab8b7c">
              Även en god servicenivå och nöjda kunder är nödvändiga för att
              bolaget ska nå en långsiktig lönsamhet. Det finns alltså inget
              motsatsförhållande mellan dessa faktorer och börsmässighet, tvärtom.
            </seg>
          </u>
          <note type="speaker" n="2554f1ec">
            Anf. 43 EVA-LENA JANSSON (S):
          </note>
          <u who="Q3374622" xml:id="i-86f98168376c5240-3" n="676b1921">
            <seg n="530344f1">
              Fru talman! Jag vill börja med att tacka statsrådet för svaret.
              Jag tolkar svaret så att det är nej, även om inte statsrådet uttrycker
              det i sitt svar. Frågan var alltså: Avser statsrådet att vidta
              åtgärder för att säkerställa att Postnords förberedelse av börsintroduktion
              stoppas? Jag kan inte tolka svaret på något annat sätt än att
              det är nej.
            </seg>
            <seg n="bbe626c9">
              För några veckor sedan demonstrerade anställda på Posten i Helsingfors.
              De ropade: Vi är människor, inte maskiner! Nej till börsutdelning!
              Ja till postutdelning!
            </seg>
            <seg n="7c9516c9">
              De såg att det fanns ett motsatsförhållande i den börsintroducering
              som verkar ske smygvägen från ägarens sida.
            </seg>
            <seg n="87e76b8b">
              Jag beskriver i min interpellation att jag vid Postnords årsstämma
              2011 ställde en fråga till ägarna om huruvida den kraftiga vinstutdelningen
              skulle få negativa effekter på verksamheten ur kvalitetssynpunkt
              och om eventuella personalkonsekvenser. Svaret var då nej både
              från ägaren staten och från vd:n.
            </seg>
            <seg n="cbe08f70">
              Vad som framkommit av både medieuppgifter och information från
              personal är att kvaliteten sjunker samtidigt som personalstyrkan
              minskar. Det rapporteras om post som inte delas ut alla dagar
              och att eftersändning av post sker sporadiskt, vilket kan få stora
              konsekvenser för enskilda medborgare och företag. Kallelser till
              läkarbesök kommer inte fram, biljetter kommer inte fram i tid
              och så vidare.
            </seg>
            <seg n="39e0a8f9">
              Det verkar alltså finnas ett motsatsförhållande när det gäller
              den börsmässighet som Posten nu försöker åstadkomma. Jag blir
              lite bekymrad, för riksdagen har fattat beslut om här i Sverige
              att vi inte ska ha en börsintroduktion av Posten. Det är ett majoritetsbeslut
              som jag tycker att statsrådet borde följa.
            </seg>
            <seg n="7261ed7b">
              På regeringens hemsida står det att regeringen anser att statens
              uppgift bör vara att ange de ramar och regler som ska gälla för
              näringsliv och företag, inte äga och driva företag, och därför
              bör staten i princip inte äga bolag som verkar på kommersiella
              marknader med fungerande konkurrens man kan diskutera om det för
              det första är en kommersiell marknad och för det andra fungerande
              konkurrens såvida bolaget inte har ett särskilt samhällsuppdrag
              som är svårt att klara av på annat sätt.
            </seg>
            <seg n="2a8f0048">
              Hur tänker sig statsrådet att det ska gå till om man börsintroducerar
              Posten? Hur ska samhällsuppdraget klaras av?
            </seg>
            <seg n="d95e0d8b">
              Statsrådet anger i sitt svar att ur ägarsynpunkt är det en fördel
              att de statliga bolagen är färdiga för introduktion på börsen.
              Betyder det att alla statliga bolag förbereds för att bli börsmässiga?
              På vilken grund sker detta i så fall, och med vilket syfte?
            </seg>
            <seg n="f416ea8f">
              Om ett riksdagsbeslut som förhindrar regeringen att minska ägandet
              inte är tillräckligt för att avbryta en förberedelse för börsintroduktion,
              hur menar då statsrådet att ett riksdagsbeslut som får regeringen
              att avbryta förberedelse för en börsintroduktion ska se ut för
              att statsrådet ska följa det?
            </seg>
          </u>
          <note type="speaker" n="e4e276e0">
            Anf. 44 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-10" n="f8cfe170">
            <seg n="fd464441">
              Fru talman! Tack för frågan, Eva-Lena Jansson! Det här tycker
              jag är ett av de finaste bolagen i vår bolagsportfölj. Däremot
              är det lite svårt att svara på Eva-Lena Janssons frågor. I och
              med att det inte pågår någon börsintroduktion har jag svårt att
              avbryta eller påheja någon sådan. Så är det, och jag hoppas att
              Eva-Lena Jansson tar mitt ord för vad det är.
            </seg>
            <seg n="032857a9">
              Det skulle vara svårt att i smyg börsintroducera Posten. Nu har
              vi ett beslut i riksdagen som vi ska hålla oss till. Vi ska inte
              börsintroducera Posten, och det kommer inte att ske i lönndom.
              Så ser sakfrågan ut.
            </seg>
            <seg n="398bfee2">
              Jag tror att man måste ha klart för sig att Posten just nu håller
              på med en våldsam omstrukturering. Den går ännu fortare i Danmark
              än den gör i Sverige. Mängden pappersbrev går ned dramatiskt och
              förväntas gå ned ännu mer framöver. Man skickar fler meddelanden
              med e-post. I Danmark skickar myndigheterna sedan ett år eller
              två till exempel bara elektronisk post till sina medborgare. Pappersbrev
              godkänns inte. Så långt har vi inte kommit i Sverige än, så Danmark
              ligger lite före oss.
            </seg>
            <seg n="fd807e04">
              Under den här omställningen blir det turbulens i bolaget, och
              man drar ned personalstaten konstigt vore det annars, tycker jag.
              Däremot pågår inte själva börsintroduktionsarbetet, men att göra
              ett bolag börsmässigt handlar om att göra det så bra som det kan
              bli. I min värld handlar det om att man har nöjda medarbetare,
              nöjda kunder, ordning och reda i bolagets finanser, en bra verksledning
              och så vidare.
            </seg>
            <seg n="f0ac6d5e">
              Jag har besökt Posten på plats två gånger under mina knappa två
              år som ansvarig bolagsminister. Jag är imponerad av Postens arbete.
              Jag tycker att de gör ett väldigt bra arbete. Dessutom finns det
              med i våra krav till Posten att det ska vara en dags leverans
              för 85 procent av posten. Posten ligger mellan 93 och 96 procent,
              alltså väl över detta mål. Jämfört med andra länder är svenska
              Posten, tycker jag, ett föredöme för många.
            </seg>
            <seg n="9b54c3fa">
              Jag kan också konstatera att det första kvartalet det här året
              bräckte Posten sitt mål med 10 procentenheter. Man delade alltså
              ut 95 procent av posten inom en dag.
            </seg>
            <seg n="b5d47b9c">
              Naturligtvis kan det vara så att vissa människor kommer i kläm
              om posten av något skäl inte delas ut. Det är förstås beklagligt.
              Men jag kan inte påstå att Posten i sina övergripande roller har
              fallerat. Tvärtom når man högt över sina mål. Det är ett fint
              företag. Så är det med Posten.
            </seg>
            <seg n="51dcf4c5">
              Vad gäller börsintroduktion av andra bolag var regeringen tydlig
              i sin valplattform om att SBAB, Telia och Nordea var de bolag
              som man hade pratat om att sälja. Nu har vi fått ett majoritetsförhållande
              i riksdagen mot SBAB, så det är inte aktuellt. De företag som
              är aktuella är Telia och Nordea och inga andra.
            </seg>
            <seg n="118de956">
              Jag hoppas att jag har gjort klart tidigare i mitt anförande
              att det att göra sig börsmässig är någonting helt annat än att
              göra en börsintroduktion. Det är bra för bolaget, det är bra för
              ägarna, det är bra för kunderna och det är bra för de anställda.
            </seg>
          </u>
          <note type="speaker" n="2df3e84d">
            Anf. 45 EVA-LENA JANSSON (S):
          </note>
          <u who="Q3374622" xml:id="i-86f98168376c5240-4" n="676b1921">
            <seg n="137e1ab2">
              Fru talman! Vd:n i Posten är väldigt tydlig utåt och framför
              allt inåt i organisationen. Signalen från ägarna, det vill säga
              den danska staten och den svenska staten, är: Förbered företaget
              för börsintroduktion! Basta!
            </seg>
            <seg n="6f55b887">
              Det får effekter. Om staten är så tydlig med att man ska förbereda
              för en börsintroduktion att det är det enda man ska jobba med
              får det effekter. Jag har ställt frågan: Om det här riksdagsbeslutet
              inte förhindrar regeringen att avbryta en förberedelse för börsintroduktion,
              vad krävs det då för riksdagsbeslut?
            </seg>
            <seg n="ea7de9cd">
              Jag ställde också frågan: Finns det några andra statliga företag
              som förbereds för att bli börsmässiga och i så fall vilka? Pågår
              det och i vilket syfte i så fall?
            </seg>
            <seg n="3d540615">
              Nöjda kunder och nöjda medarbetare pratar Peter Norman om. Jag
              konstaterade precis att man inte har det. Medarbetarna har det
              just nu väldigt tufft, och inte heller alla kunder är nöjda med
              utvecklingen och de problem som har uppstått. Vinstutdelningen
              som regeringen krävde på 1 miljard har fått effekter, och besparingspotentialen
              på företag som man har lagt ut har handlat om 1 miljard, så det
              är klart att regeringens politik har effekter.
            </seg>
            <seg n="283ab6f4">
              När det gäller själva vinstutdelningen tycker jag att statsrådet
              borde reflektera över vad detta får för effekter. Jag vet hur
              man mäter kvalitet hos Posten. Man har någonting som man kallar
              testbrev. Testbreven går till personer med fast adress och inte
              till personer som har eftersändning, för då skulle man få ett
              helt annat resultat. Där har mycket av kvalitetsarbetet fallerat.
              Kvalitetsarbetet har gått ned, och egentligen handlar allting
              om att bara verka för en börsintroduktion.
            </seg>
            <seg n="463fb884">
              Peter Norman säger, fru talman, att det inte pågår något arbete
              i hemlighet. Varför uppger då vd:n att allt arbete inom företaget
              ska gå ut på att man ska förbereda sig för en börsintroduktion?
              Kan inte statsrådet svara på det?
            </seg>
          </u>
          <note type="speaker" n="88b281bd">
            Anf. 46 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-11" n="f8cfe170">
            <seg n="b70ca981">
              Fru talman! Det rimliga är väl ändå att Eva-Lena Jansson frågar
              postchefen vad han menar med sina uttalanden. Jag har svårt att
              tolka det.
            </seg>
            <seg n="7b72c33d">
              Jag vill dock hävda att det att göra bolag börsmässiga är bra
              för bolaget, bra för kunderna och bra för ägarna. Svaret på frågan
              om andra bolag arbetar med att vara börsmässiga inte att förbereda
              börsintroduktion, för det är två helt olika saker är att jag verkligen
              hoppas att de gör det. Det är det bästa sättet att bibehålla kapitalet
              och göra bolaget affärsmässigt och professionellt.
            </seg>
            <seg n="b039f173">
              Vi ska vara klara över att det här är nio och en halv miljon
              svenskars företag. Det är 61 000 kronor per person ungefär som
              vi har i de statliga bolagen. Det är den största förmögenheten
              eller sparandet som de allra flesta människor har i Sverige. Att
              leka med de pengarna är totalt oansvarigt. De bolag som svenska
              folket har sina pengar i ska utvecklas väl och avkasta gott till
              statsmakten.
            </seg>
            <seg n="e3026b06">
              Vi har tillsammans med Post Danmark valt att 10 procent ska avkastas
              på eget kapital. Jag tycker att det är en rimlig avkastning. Däremot
              är det förstås så att när Posten helt förändrar sin verksamhet
              antalet pappersbrev går ned våldsamt och man ska hitta andra områden
              att verka på, paket eller vad det nu kan vara är det en stor mängd
              människor som kommer att fara illa, till exempel de som inte kan
              behålla sina jobb, som kanske blir utan jobb eller ska omskolas.
              I en sådan omställning blir det turbulent kring bolaget, och då
              måste man ha full respekt för att det är på det viset.
            </seg>
            <seg n="057a1a57">
              Nu är det inte alls så som Eva-Lena Jansson säger, att det enda
              som vi begär är att företaget ska vara börsmässigt. Det vi begär
              är naturligtvis först och främst att man ska upprätthålla postlagen.
              Dessutom har vi operationaliserat måtten så att 85 procent av
              breven ska komma fram inom ett dygn. Man levererar 9396 procent.
              I dag är man på 95 procent.
            </seg>
            <seg n="de476e49">
              Återigen: Jag tycker att vi ska vara glada över att postverksamheten
              fungerar väl. Medarbetarna på Posten gör ett fantastiskt jobb.
              Jag vill inte vara med om att smutskasta det bolaget, tvärtom.
              De gör ett extraordinärt fint arbete, till exempel lantbrevbärare
              som är ute i kölden och snön på vintern och allt vad det nu kan
              vara. Vi ska hylla dem som goda medarbetare. De är jätteduktiga.
              Vi har ett jättefint postverk som vi ska vara stolta över.
            </seg>
            <seg n="26c10f26">
              Men att göra ett bolag börsmässigt tror jag är bra för bolaget,
              bra för de anställda och bra för kunderna.
            </seg>
          </u>
          <note type="speaker" n="0078e10a">
            Anf. 47 EVA-LENA JANSSON (S):
          </note>
          <u who="Q3374622" xml:id="i-86f98168376c5240-5" n="676b1921">
            <seg n="be374f20">
              Fru talman! Jag har inte någon som helst avsikt att smutskasta
              Posten. Det är min arbetsgivare när jag inte tjänstgör i riksdagen.
              Därmed har jag en ganska god insikt i företaget. Jag har följt
              utvecklingen i företaget under 26 års tid, så jag har en god bild
              av hur kvaliteten och synen på postutdelningen har förändrats.
              Jag har också en ganska bra bild av de krav som ställs på de anställda
              i dag jämfört med hur det var tidigare.
            </seg>
            <seg n="44b96e81">
              Min bild är att kvaliteten går ned. De anställda har helt orimliga
              arbetsförhållanden i vissa avseenden. Om det beror på börsintroduktionsarbetet
              är det naturligtvis ett stort problem. Min bild är inte att Posten
              har gjort ett dåligt arbete förut, snarare tvärtom. Man har varit
              ett av Europas bästa postföretag hela tiden och alltid legat i
              täten. Men det som händer nu är att man eroderar en fungerande
              verksamhet.
            </seg>
            <seg n="318a0614">
              Om inte det riksdagsbeslut vi tog tas på allvar, vad krävs det
              då för beslut i kammaren för att statsrådet ska lyssna över huvud
              taget? Det finns massor med bolag som vi har i vår ägo i dag.
              Man kan diskutera huruvida Systembolaget ska vara börsfähigt eller
              inte. Jag tycker inte det, för de har ett helt annat uppdrag för
              sin verksamhet än vad ett börsbolag skulle ha. Jag tycker att
              Vattenfall också har ett vidare uppdrag. Jag kan ta flera andra
              bolag som exempel.
            </seg>
            <seg n="efc9d41d">
              Signalen kommer från ägarna, som vd:n säger, och jag tolkar det
              som att en av ägarna är Peter Norman i det här fallet. Den danska
              staten är naturligtvis en annan ägare. Om ägarna ger signalen
              Jobba bara mot det här, som är det överordnade är det också det
              som blir signalen till de anställda. Det är därför jag ställt
              interpellationen, och jag konstaterar att statsrådet verkar vara
              ganska nöjd med den utveckling som sker.
            </seg>
          </u>
          <note type="speaker" n="0719dc18">
            Anf. 48 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-12" n="f8cfe170">
            <seg n="b77c42e0">
              Fru talman! Det blir en viss upprepning i och med att jag får
              frågor som jag redan försökt svara på. Men jag kan göra det igen.
              Vi ger inte styrelsen enbart i uppgift att de ska vara börsmässiga.
              De har ett stort antal andra uppgifter, till exempel att upprätthålla
              lagstiftningen om postutdelning och operationalisera så att 85
              procent av breven ska vara utdelade inom ett dygn.
            </seg>
            <seg n="07b4fe0c">
              Vad det kokar ned till tror jag är att jag och Eva-Lena Jansson
              har olika uppfattningar om huruvida börsmässighet är bra för ett
              företag. Om ett bolag ska vara värt mycket och uppfattas som ett
              serviceinriktat bolag måste man ha kunder, medarbetare och ägare
              som är nöjda, tror jag. Man ska ha tre starka maktcentrum: stark
              företagsledning, stark styrelse och starka ägare. Jag tycker att
              vi har det i Posten. Vi har en väldigt skicklig företagsledning,
              tycker jag. Vi har väldigt skickliga medarbetare i Posten som
              vi kan vara stolta över.
            </seg>
            <seg n="86994fe3">
              Det är inte så att vi på något sätt negligerar det beslut som
              har fattats i riksdagen. Börsintroduktion och att vara börsmässig
              är i alla fall i min värld två helt olika saker. Det pågår naturligtvis
              ingen börsintroduktion av Posten, eftersom riksdagen sagt vad
              den sagt. Däremot tror jag att det är bra för Posten, medarbetarna,
              kunderna och ägarna om bolaget blir börsmässigt.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="e46fec6c">
            14 § Svar på interpellation 2011/12:416 om ökat behov av ekonomiskt
            bistånd i Sverige
          </note>
          <note type="speaker" n="aa89d4bf">
            Anf. 49 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-13" n="f8cfe170">
            <seg n="86640401">
              Fru talman! Pia Nilsson har frågat mig vilka åtgärder regeringen
              kommer att vidta för att minska det ökade behovet av ekonomiskt
              bistånd.
            </seg>
            <seg n="d64c6bff">
              Höstens fördjupade skuldkris i euroområdet har slagit hårt mot
              Sverige och gjort att tillväxtutsikterna dämpats. Sämre konjunkturutsikter
              i skuldkrisens spår försvagar utvecklingen på arbetsmarknaden.
              Detta ska motverkas. När länder i Sveriges omvärld tvingas skära
              ned i välfärden och höja skatter för hushåll och företag kan Sverige
              genom aktiva insatser för jobb, omställning och företagande dämpa
              nedgången på arbetsmarknaden och aktivt motverka att arbetslösheten
              biter sig fast på en hög nivå.
            </seg>
            <seg n="1a2bff46">
              En fast förankring på arbetsmarknaden är det bästa sättet att
              inte behöva vara beroende av bidrag. Sedan 2006 har över 200 000
              jobb skapats. Genomförda reformer för att få fler i arbete har
              således haft betydande positiva effekter. Men det behövs fler
              vägar till arbete, särskilt för dem som står längst från arbetsmarknaden.
              Alla ska ha möjligheter att delta i arbetslivet utifrån sina förmågor
              och förutsättningar. Både skattesystemets och socialförsäkringarnas
              utformning påverkar drivkrafterna för arbete. Därför kommer regeringens
              politik även fortsättningsvis att vara inriktad på att stärka
              arbetslinjen.
            </seg>
            <seg n="50984be1">
              Ett utbildningssystem av god kvalitet är grundläggande för att
              förbättra arbetsmarknadssituationen för unga. Flera reformer har
              genomförts, och det är nu viktigt att följa upp att de ger avsett
              resultat.
            </seg>
            <seg n="0ded83c1">
              Regeringen fortsätter arbetet med att förbättra arbetsmarknadens
              funktionssätt och att stärka svaga gruppers ställning på arbetsmarknaden.
            </seg>
          </u>
          <note type="speaker" n="caff91fd">
            Anf. 50 PIA NILSSON (S):
          </note>
          <u who="Q3370093" xml:id="i-9d01e3773b42d19a-0" n="ba334c06">
            <seg n="8bd79d68">
              Fru talman! Jag vill tacka statsrådet för svaret.
            </seg>
            <seg n="9d0df83f">
              Regeringens löften om förstärkt arbetslinje, sänkt arbetslöshet
              och minskat utanförskap låter mer och mer som den där tomma skramlande
              tunnan. Hur mycket är dessa löften värda? Med facit i hand kan
              vi konstatera att under de sex år som Alliansen styrt Sverige
              har antalet hushåll med ekonomiskt bistånd, det vill säga socialbidrag,
              ökat markant.
            </seg>
            <seg n="6068a580">
              I dag är det, fru talman, 247 000 hushåll i Sverige som behöver
              hjälp för att klara försörjningen. Unga vuxna med låg utbildning
              är klart överrepresenterade. 10 miljarder fick kommunerna betala
              förra året för de här bidragen, och kostnaderna har ökat år efter
              år i såväl låg- som högkonjunktur.
            </seg>
            <seg n="dc4af72a">
              Förra året ökade kostnaderna i hälften av landets kommuner, till
              exempel i Danderyd, Nacka och Sigtuna, trots att tillväxten i
              landet slog nya rekord. Rimligen borde hög tillväxt ge avtryck
              i form av minskade kostnader för ekonomiskt bistånd i kommunernas
              budget, men så är icke fallet i det alliansstyrda Sverige.
            </seg>
            <seg n="6d231fe9">
              Vad beror det då på? Det stora strukturella problem som statsrådet
              Peter Norman och hans regering inte klarar av att hantera är den
              höga arbetslösheten, som får direkt effekt på socialbidragskostnaderna.
              Det finns ett tydligt samband mellan hög arbetslöshet och ökat
              behov av försörjningsstöd. Var fjärde biståndstagare uppger arbetslöshet
              som försörjningshinder. Det kanske mest alarmerande, fru talman,
              är att den siffran är ännu högre bland unga i åldern 2024 år,
              där mer än hälften av dem som uppbär socialbidrag gör det på grund
              av arbetslöshet.
            </seg>
            <seg n="29cff98e">
              Detta är skrämmande statistik och ännu ett bevis för att regeringens
              löfte om förstärkt arbetslinje har fallerat.
            </seg>
            <seg n="ae2344be">
              Peter Norman och hans regering har de senaste åren ägnat mycket
              tid och energi åt att försämra a-kassan och sjukförsäkringen,
              fast övertygade om att det skulle minska både arbetslösheten och
              statens utgifter. Någon lägre arbetslöshet har det inte blivit,
              däremot lägre utgifter för staten. Men, fru talman, kostnaderna
              har i stället oförskyllt vältrats över på kommunerna. Ansvaret
              för försörjningsstödet ligger på kommunerna, till skillnad från
              arbetsmarknadspolitiken och trygghetssystemen, som är statens
              ansvar. Det är den kommunala budgeten som drabbas när antalet
              arbetslösa och utförsäkrade biståndstagare ökar. 10 miljarder
              betalade kommunerna ut i socialbidrag förra året, och de kostnaderna
              ska konkurrera med satsningar på till exempel förskolan, grundskolan
              och äldreomsorgen.
            </seg>
            <seg n="15c2d76a">
              Fru talman! Slutsatsen blir att regeringens så kallade förstärkta
              arbetslinje i praktiken blivit en förstärkt bidragslinje. Frågan
              kvarstår: Vad tänker Peter Norman och hans regering vidta för
              åtgärder för att minska det ökade behovet av ekonomiskt bistånd?
            </seg>
          </u>
          <note type="speaker" n="fa11c36e">
            Anf. 51 CARL B HAMILTON (FP):
          </note>
          <u who="Q6196285" xml:id="i-022e59850310927e-0" n="359d9290">
            <seg n="64dd11c4">
              Fru talman! Detta är delvis en ideologisk debatt, menar jag.
              Regeringen driver nämligen, som Peter Norman påpekade, en mycket
              medveten politik för att öka sysselsättningen och minska arbetslösheten
              och på så sätt få tillväxt. Det gäller även tillväxt i skattebaserna,
              så att man från kommunernas och de enskildas sida kan klara sig
              genom att stå på egna ben.
            </seg>
            <seg n="a404d2fe">
              Socialdemokraternas och Pia Nilssons ingång i detta är en annan,
              nämligen att fokus ligger på utgifterna. Det är kommunernas utgifter
              för socialbidragen och utgifterna för olika bidragssystem. Jag
              menar att man om man ska komma till rätta med dessa problem måste
              börja i rätt ände, nämligen att ställa sig frågan: Varifrån kommer
              pengarna? Varifrån kommer pengarna för att hjälpa till med olika
              typer av välfärdssystem? Eller, inte hjälpa till det finns olika
              typer av välfärdssystem, och de är bra. De ska finnas.
            </seg>
            <seg n="a081ee5c">
              För Pia Nilsson blir frågan om företagande och expansion av ekonomin
              en andrahandsfråga. Trots det hon återkom till då och då blir
              ingången när man startar med bidrag och aldrig nämner ordet företag
              ändå det gamla vanliga från Socialdemokraternas sida. Jag ska
              inte låta nedlåtande, men jag kan inte undvika att notera att
              det när Socialdemokraterna är i opposition alltid är fråga om
              bidrag, utbetalningar och utgifter som står i fokus. När man sedan
              är i regeringsställning blir det också ett större intresse för
              skattebaserna och deras utveckling.
            </seg>
            <seg n="99c4d56b">
              Det som är slående, fru talman, är att Socialdemokraterna kritiserar
              regeringen och Peter Norman för jobbskatteavdragen. Då kan man
              konstatera att de tillsammans med andra åtgärder har gett kanske
              160 000 ökad sysselsättning. Samtidigt har Socialdemokraterna
              accepterat jobbskatteavdragen, utom det sista. Jag förstår det,
              för det är svårt att gå till val på att man vill avskaffa jobbskatteavdrag
              som har blivit en del av människors vardag. Man har varit emot
              RUT-avdrag, och man är för en skatt på lastbilar som skulle minska
              sysselsättningen och skapa problem för företag i glesbygden.
            </seg>
            <seg n="dfae410e">
              Regeringen har också infört nystartsjobb och instegsjobb, och
              man har halverat socialavgifterna för unga under 26 år. Om detta
              skulle ändras på det sätt Socialdemokraterna vill skulle färre
              unga ha jobb, och då skulle bidragen till dem som blir arbetslösa
              rimligen öka. Man kan kritisera restaurangmomsen och det har gjorts
              men det är ändå en sänkning av momsen för en bransch som anställer
              många unga. Det kanske är 3 0004 000 som får jobb, och prissänkningen
              har blivit 34 procent sedan den infördes. Det finns alltså en
              expansiv effekt.
            </seg>
            <seg n="3c0e5320">
              Det som också är frånvarande i Pia Nilssons kritik av regeringen
              är krismedvetenheten. Europa har gått igenom en väldigt allvarlig
              kris ja, det är inte bara Europa utan även Nordamerika under 2008
              och 2009. Nu är vi inne i nästa fas av krisen, nämligen en skuldkris
              som framför allt drabbar de europeiska länderna. Det är i Pia
              Nilssons framställning helt frånvarande att Sverige är ett väldigt
              utrikesberoende land, att konjunkturen går upp och ned och att
              det har varit väldigt problematiskt under flera år av denna regerings
              tid.
            </seg>
          </u>
          <note type="speaker" n="665854d0">
            Anf. 52 SVEN-ERIK ÖSTERBERG (S):
          </note>
          <u who="Q3370194" xml:id="i-b605f295b86d5461-14" n="1f4bd857">
            <seg n="fe0869f5">
              Fru talman! Det hade varit intressant att få ett konkret svar
              från ministern; vi kanske får det så småningom. Carl B Hamiltons
              inlägg var en massa svammel om sådant som inte hör till interpellationen.
              Interpellationen handlar om att vi ser ett ökat socialbidragsberoende
              i kommunerna därför att människor inte har något annat att försörja
              sig på.
            </seg>
            <seg n="3f30ba93">
              Det är ett faktum att det har ökat, Carl B Hamilton. Det är intressant
              för oppositionen att få reda på vad regeringen tänker göra åt
              detta, eftersom den förda arbetsmarknadspolitiken inte har gett
              de jobb som man hade önskat. Det är fortfarande väldigt många
              som är arbetslösa. Det är många som är utförsäkrade från sjukförsäkringssystemet
              som inte har något annat att försörja sig med, och vi har en arbetslöshetsförsäkring
              som inte fungerar. Man får i stället gå till kommunen för att
              få försörjningsstöd för att överleva.
            </seg>
            <seg n="05b16df8">
              Det vore intressant att få svar på frågan vad regeringen tänker
              göra åt detta. Jag tror inte att ministern heller tycker att det
              är trevligt att socialbidragskostnaderna ökar ute i kommunerna,
              och det vore intressant att få höra ett svar på den konkreta frågan
              och inte lyssna på en massa annat bubbel i denna interpellationsdebatt.
            </seg>
          </u>
          <note type="speaker" n="5670f25a">
            Anf. 53 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-15" n="f8cfe170">
            <seg n="c9fb0276">
              Fru talman! Jag tackar så mycket för frågan från Pia Nilsson.
            </seg>
            <seg n="698b7e9c">
              Jag delar förstås den oro för problemen i kommunernas ekonomi
              som Pia Nilsson har. Ett problem som är grundläggande är att det
              är många ungdomar som är utan arbete. Huvudskälet till att det
              ser ut på det viset är att ingångslönerna är höga. De är höga
              i den meningen att produktiviteten hos dessa ungdomar inte når
              upp till den lön man får. Sedan ökar produktiviteten; när man
              är mitt i livet är produktiviteten oftast högre än vad lönen är,
              och sedan går det ned lite i slutskedet av livet.
            </seg>
            <seg n="c12ce12d">
              Detta fenomen uppträder i och med att vi tycker att det är bra
              att arbetsmarknadens parter tar hand om lönebildningen. Det är
              en stor fördel för Sverige jämfört med många andra länder, och
              så ska vi fortsätta att ha det. Ett sätt att försöka komma till
              rätta med detta är att tillsammans med arbetsmarknadens parter
              försöka hitta nya former för lönebildningen för när man äntrar
              vägen in på arbetsmarknaden. Här för regeringen samtal med arbetsmarknadens
              parter för att hitta kanske lite oortodoxa lösningar. Det finns
              bra exempel på detta under krisen lyckades Metall ordna ett avtal
              som innebar lönesänkningar och även arbetstidssänkningar för sin
              personal, vilket förmodligen räddade ett stort antal tusen jobb
              i krisen.
            </seg>
            <seg n="b53e98ac">
              Det handlar alltså om att göra det mer lönsamt att arbeta jämfört
              med att inte arbeta och att arbeta tillsammans med arbetsmarknadens
              parter för att göra det enklare för ungdomar att komma in på arbetsmarknaderna.
              Dessutom handlar det naturligtvis om att sänka arbetsgivaravgifterna
              för unga, vilket regeringen har gjort, och även, som Carl B Hamilton
              sade, sänka krogmomsen. Denna bransch är ofta inträdesporten till
              arbetsmarknaden för unga.
            </seg>
            <seg n="78106b73">
              Om detta har givit resultat eller inte tycker jag är svårt att
              säga. Vi vet inte vad det hade blivit om vi inte hade gjort detta.
              Man kan titta på siffrorna och säga att det inte har hänt så mycket.
              Nja, det kanske är så, men det kanske hade hänt mycket värre saker
              om det inte hade gjorts.
            </seg>
            <seg n="31f08754">
              Tycker man illa om någonting som till exempel får miljöeffekter,
              som bensin eller så, lägger man på straffavgifter på detta. Tanken
              med det är att minska efterfrågan på bensin, eller på cigarretter
              eller alkohol. Att givet dagens nivå införa en chockskatt på att
              anställa ungdomar hur kan man då tro att man ska öka efterfrågan
              på ungdomar? Det är för mig obegripligt. Det skulle vara intressant
              för mig att få veta, tycker jag, och inte bara för mig.
            </seg>
            <seg n="55bb4f85">
              Förutom detta tycker jag att det är viktigt att man kallar en
              spade för en spade. Ett sätt för den dåvarande regeringen att
              minska arbetslösheten var att förtidspensionera människor. Det
              är det vi nu kallar sjuk- och aktivitetsersättning. Det var som
              mest uppe i 550 000 människor, vilket är betydligt mer än 10 procent
              av arbetskraften. Inte sällan var det ungdomar strax över 20 år
              som fick veta: Du är inte välkommen på arbetsmarknaden under hela
              ditt liv.
            </seg>
            <seg n="ef69c87f">
              Som mest förtidspensionerades under Socialdemokraternas tid 140
              svenskar per dag. Detta är en skam för Sverige. Den siffran är
              i dag halverad, och vi har kommit ned till 400 000 i stocken.
              Den ska ned ytterligare.
            </seg>
          </u>
          <note type="speaker" n="23950cb1">
            Anf. 54 PIA NILSSON (S):
          </note>
          <u who="Q3370093" xml:id="i-9d01e3773b42d19a-1" n="ba334c06">
            <seg n="275e5ee9">
              Fru talman! Oavsett vad Carl B Hamilton försöker hävda från talarstolen
              är det så att det ekonomiska biståndet, det vi till vardags kallar
              socialbidrag, har ökat oberoende av konjunktur. Vi kan gå tillbaka
              ända till 2007. Därifrån och fram till 2011 ser vi en ökning.
              Det har varit när det var krisår 20082009, men också när vi peakade
              tillväxten 2010 och 2011. Det innebär att det är ett strukturellt
              problem. Det strukturella problemet tycker jag att Peter Norman
              försöker svära sig lite fri från, åtminstone undvika att prata
              om det alltför mycket.
            </seg>
            <seg n="52231548">
              Faktum kvarstår, det här behovet har ökat under de sex år som
              alliansregeringen har styrt Sverige. Det är kommunerna som uppenbarligen
              får betala för regeringens havererade jobbpolitik. Dessvärre ser
              det ut att hålla i sig.
            </seg>
            <seg n="1bf3cfd7">
              I mitt hemlän, Västmanland, har det ekonomiska biståndet ökat
              med 8 procent bara sedan januari. Januari, februari, mars, april
              en ökning på 8 procent. I Södermanland är ökningen 4 procent.
              Man kan titta på enskilda kommuner i Helsingforss län, fru talman.
              Då ser vi att ökningen under de här få månaderna är 23 procent
              i Sigtuna, drygt 5 procent i Helsingforss stad och 13 procent
              i Värmdö. Vad tänker regeringen göra? Vilka åtgärder tänker statsrådet
              vidta?
            </seg>
            <seg n="2adc76f0">
              Nu berättar i alla fall Peter Norman att sänkta löner är ungefär
              vad han har tänkt sig, sänkta ungdomslöner i kombination med sänkt
              arbetsgivaravgift. Hur framgångsrik och lyckosam åtgärden med
              sänkta arbetsgivaravgifter för alla under 26 år har varit har
              vi ju sett. Hur många jobb har det skapat, Peter Norman? Ungdomsarbetslösheten
              ökar för varje gång ni vidtar en åtgärd. Det här har till och
              med era expertråd dömt ut för länge sedan. Men nu är det sänkta
              ungdomslöner som gäller för Peter Norman. Det är intressant.
            </seg>
            <seg n="2327be94">
              Vad skulle regeringen kunna göra? Vi socialdemokrater har faktiskt
              lagt fram ett skarpt förslag om ett utbildningskontrakt för alla
              arbetslösa under 25 år som saknar gymnasiekompetens. Det visar
              sig nämligen att har man åtminstone en gymnasieexamen är det lättare
              att få jobb och slippa att gå till soc, som vi säger till vardags,
              och slippa få det ekonomiska biståndet. Det är ett skarpt förslag
              som vi hoppas att regeringen bejakar. Åtminstone har ni all anledning
              att göra det.
            </seg>
            <seg n="92bc68db">
              Meningen med utbildningskontraktet är att man kan kombinera praktik
              och jobb. All forskning på området visar att det är förstärkta
              förmedlingsinsatser, mer utbildning och mer praktik som skapar
              större möjligheter för folk att gå från bidrag till arbete. Nu
              återstår det att se om regeringen och Peter Norman kommer att
              bejaka det här.
            </seg>
            <seg n="db8f4412">
              De unga vuxna är ju överrepresenterade bland biståndsmottagarna,
              fru talman. Då duger det inte med tom retorik om förstärkt arbetslinje.
              Då måste mer seriösa förslag presenteras om hur man går från bidrag
              till arbete. Arbetslösheten ökar, Peter Norman, och bidragsberoendet
              likaså. Dessutom vet vi att 50 000 personer har fått ekonomiskt
              bistånd i mer än tre år.
            </seg>
            <seg n="c8efdb00">
              Alltså: Socialbidragen är den enda försörjningen för många, och
              de personerna blir allt fler. Nu är det dags för statsrådet och
              regeringen att göra någonting åt bidragsberoendet, här och nu.
            </seg>
          </u>
          <note type="speaker" n="b711c79a">
            Anf. 55 CARL B HAMILTON (FP):
          </note>
          <u who="Q6196285" xml:id="i-022e59850310927e-1" n="359d9290">
            <seg n="e77c6db6">
              Fru talman! Jag tog med stort intresse del av förslaget om ett
              utbildningskontrakt. Jag ska inte kritisera det här och nu. Jag
              vill snarare vara lite konciliant och ta fasta på det som är grundtanken,
              nämligen att man ska binda ihop arbetsliv och skola på ett bättre
              sätt. Jag tror att det är helt rätt. Därför har också regeringen
              infört lärlingsutbildning, praktikplatser, instegsjobb, nystartsjobb
              och så vidare som är olika typer av rabatter till arbetsgivare
              för att anställa någon i sitt företag som annars inte hade fått
              jobb, någon som är ung och som behöver träna på att gå till ett
              jobb och sköta ett jobb. Jättebra! Kan vi samarbeta på linjen
              att binda ihop utbildning och arbetsliv, så mycket bättre!
            </seg>
            <seg n="6588db7f">
              Men jag tror också, som en liten förklaring, att det är viktigt
              att skilja på unga och unga. När man tittar på unga och bara konstaterar
              att arbetslösheten bland dem ligger på en viss nivå det finns
              lite olika definitioner måste man också titta bakom siffrorna
              för att specialdestinera de åtgärder som man vill vidta så att
              man får in dem till just den grupp som har det svårast.
            </seg>
            <seg n="bcb8fd4b">
              Ett växande problem som har tillkommit jag vill bara nämna det,
              det har inte så mycket med kommunernas socialbidrag att göra är
              att gruppen unga invandrare har förändrats. Tidigare var det personer
              som kom från länder där de hade någorlunda utbildning. I dag är
              det personer som kan komma till Sverige från Somalia eller Afghanistan.
              De har ingen utbildning alls. Då är naturligtvis möjligheten att
              stoppa in dem i arbetslivet och få bort dem från bidragsberoende
              betydligt svårare än det var tidigare.
            </seg>
          </u>
          <note type="speaker" n="9b61a173">
            Anf. 56 SVEN-ERIK ÖSTERBERG (S):
          </note>
          <u who="Q3370194" xml:id="i-b605f295b86d5461-16" n="1f4bd857">
            <seg n="1aaa3c10">
              Fru talman! Det var ett ganska tunt svar från ansvarig minister
              när det gäller vad man ska göra åt den här problematiken. Mest
              var det frågor tillbaka till oppositionen om vad vi skulle föreslå.
              Nu är det väl på det sättet att det är regeringen som är ansvarig
              för den förda politiken och vad man ska göra. Till viss del är
              det vi som ställer frågor.
            </seg>
            <seg n="7a9f93f4">
              Det är inget nytt, kommunministern, att regeringen kritiserade
              den förda politiken fram till 2006. Det var ju massarbetslöshet
              som rådde 2006. Det var det ni diskuterade hela valrörelsen. Nu
              är arbetslösheten ännu större. Nu kallas det inte massarbetslöshet
              längre. Nu skylls det på att det är lite olika grupper som kommer
              hit med sämre bakgrund och att det är det som är problemet. Det
              finns det väl en hel del myter omkring också. Det finns en del
              som påstår att det inte är någon stor förändring i de grupperna.
              Det är inget skäl i sig.
            </seg>
            <seg n="1593d611">
              Jag skulle se fram emot tydligare svar, eller är det så tomt
              från regeringens sida? Man vet inte vad man ska göra åt det här
              utan socialbidragskostnaderna får fortsätta att skena.
            </seg>
            <seg n="6587d852">
              Tycker inte kommunministern att det är ett problem att inte arbetslöshetsförsäkringen
              fungerar? Många får inte ersättning därför att de inte passar
              in i regelverket. Väldigt många är inte med i försäkringen därför
              att de tycker att den är för dyr och för dålig. Är inte detta
              ett problem?
            </seg>
            <seg n="f8ed6938">
              Är det inte ett problem att många blir utförsäkrade från sjukförsäkringen
              och inte får något jobb när de ska prövas mot arbetsmarknaden,
              som naturligtvis inte vill ha den som har en diagnos av något
              slag, och när de prövas kommer de inte ut? Är inte detta ett problem
              som också ligger till grund för det som har varit?
            </seg>
            <seg n="07df794b">
              Sedan vill jag bara slå ett slag för utbildning. Vi ser ju att
              bland de ungdomar som inte har gymnasieutbildning är arbetslösheten
              till och med så hög som 40 procent. Det är klart att kan man klara
              en utbildning till ungdomar minskar man också risken för arbetslöshet
              väldigt mycket. Det måste vara en god insats. Varför gör inte
              regeringen mer på den sidan för att åstadkomma förbättringar för
              dem som är allra svårast arbetslösa?
            </seg>
          </u>
          <note type="speaker" n="d8ed7a13">
            Anf. 57 JÖRGEN ANDERSSON (M):
          </note>
          <u who="Q5555097" xml:id="i-3b003bfbc2dfdb6f-0" n="5e2d7985" next="i-98b8344efeeeee6f-0">
            <seg n="e277a3dd">
              Fru talman! Pia Nilsson har det inte lätt i sin roll som oppositionsföreträdare.
              Det skulle ha kunnat vara mycket goda förutsättningar för detta
              i det läge vi befinner oss i, med en skuldkris som härjar runt
              omkring oss. Det skulle ha kunnat vara så att Pia hade stått här
              och gett regeringen skulden för en arbetslöshet på 2025 procent,
              en statsskuld på uppemot 100 procent av bnp och stora underskott
              i statens finanser.
            </seg>
            <seg n="133b1781">
              Men så är det inte i vårt land. Vi har statsfinanser i balans,
              en låg statsskuld och fler som arbetar nu efter krisen än det
              var 2006 200 000 fler människor. Det här är relevant, fru talman.
              Även om Sven-Erik Österberg har en annan uppfattning är det här
              relevant. Man måste sätta saker i ett sammanhang och man måste
              ha perspektiv på sina ståndpunkter.
            </seg>
            <seg n="36f4f530">
              Utanförskapet har minskat. 150 000 färre förtidspensioneras mitt
              i krisen än före. 200 000 fler människor är i arbete under rådande
              skuldkris än det var 2006, före krisen. Totalt sett större skatteintäkter,
              faktiskt mer skatteintäkter på arbete än 2006 är det i dag. Det
              är en situation som skiljer sig helt och hållet från de allra
              flesta länder runt omkring oss. Det tar jag som intäkt för att
              regeringens arbetslinje fungerar mycket bra, till och med i den
              värsta skuldkris vi har sett sedan 30-talet.
            </seg>
            <seg n="43a589d1">
              Regeringens arbetslinje står mot Socialdemokraternas återställare.
              Det är viktigt att ha det med sig när man lyssnar på Pia Nilsson,
              för man måste ha lite perspektiv på det hon säger.
            </seg>
            <seg n="443040a2">
              Fler arbetslösa är i arbetsmarknadsåtgärder nu än 2006. Mer än
              dubbelt så många är i utbildningsprogram nu än 2006. Det är viktigt
              att ha det med sig.
            </seg>
          </u>
          <note n="d1aea72f">
            Ajournering
          </note>
          <note n="9fb71d85">
            Kammaren beslutade kl. 16.01 på förslag av förste vice talmannen
            att ajournera förhandlingarna till kl. 18.00.
          </note>
          <u who="Q5555097" xml:id="i-98b8344efeeeee6f-0" n="5e2d7985" prev="i-3b003bfbc2dfdb6f-0">
            <seg n="810a1b09">
              Återupptagna förhandlingar
            </seg>
          </u>
          <note n="7c1a80d9">
            Förhandlingarna återupptogs kl. 18.00.
          </note>
          <note n="9d85448e">
            14 § (forts.) Svar på interpellation 2011/12:416 om ökat behov
            av ekonomiskt bistånd i Sverige
          </note>
          <note type="speaker" n="a4ce5377">
            Anf. 58 BÖRJE VESTLUND (S):
          </note>
          <u who="Q512590" xml:id="i-0a4d60782df5b527-0" n="a72c14b4">
            <seg n="93bf96d2">
              Fru talman! Skälet till att jag går in i debatten är att en representant
              för Alliansen, Jörgen Andersson, på sitt självgoda sätt sade:
              Vi har fixat 200 000 nya jobb. Men det är ju 357 000 människor
              som står utan jobb. Vi socialdemokrater skulle kunna säga att
              vi under våra regeringsperioder har ordnat miljontals jobb. Det
              hjälper ju inte om många människor står utanför arbetsmarknaden.
              Det hjälpte inte 2006 när vi förlorade valet för att vi inte tog
              jobbfrågan på allvar. Jag känner ungefär likadant i dag som jag
              gjorde då, nämligen en stor oro. Vart är jobbfrågan på väg? Om
              det i svaret hade stått att alliansregeringen tar frågan på mycket
              stort allvar och kommer att återkomma med ytterligare åtgärder
              senare hade jag inte varit fullt lika orolig. Nu har man anledning
              att vara orolig.
            </seg>
            <seg n="0ce21cb1">
              Något som gör oss som har varit kommunalpolitiskt aktiva oroliga
              är när det ekonomiska biståndet ökar. När antalet långtidsarbetslösa
              ökar vet man att det ekonomiska biståndet ökar. Det har ni inte
              kunnat svara på. Ni säger att det ska finnas bättre drivkrafter
              i socialförsäkringen och när det gäller skattesystemet. Vi har
              inte sett de resultaten. Ni står här och är självgoda. Ni har
              inte svaret på de frågor som alla arbetslösa har rätt att ställa.
            </seg>
          </u>
          <note type="speaker" n="7bde104f">
            Anf. 59 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-17" n="f8cfe170">
            <seg n="86657e30">
              Fru talman! Jobbpolitiken, som den här interpellationen har kommit
              att utvecklas till att handla om, vilar på flera ben. Ett är att
              göra det mer lönsamt att arbeta. Ett annat är att göra det ännu
              billigare att anställa unga. Ett tredje ben är att göra det ännu
              billigare att anställa långtidsarbetslösa. Nu är subventionselementet
              så högt att det kostar knappt 3 000 kronor för en arbetsgivare
              att anställa en som är långtidsarbetslös. Ett fjärde ben är att
              göra det billigare för arbetsgivare att anställa ungdomar i restaurangmiljö
              eftersom det oftast är inkörsporten till arbete för unga. Ett
              femte ben är att se om det går att komma överens med de avtalande
              parterna på arbetsmarknaden och hitta andra typer av lösningar.
            </seg>
            <seg n="b881ec44">
              Jag är förvånad över att Pia Nilsson raljerar över den sista
              möjligheten, att tillsammans med arbetsmarknadens parter komma
              överens om andra avtalsformer. Jag vill med bestämdhet hävda att
              det metallavtal som slöts under krisen för några år sedan som
              innebär sänkningar för arbetsgivaren och kortare arbetstider för
              arbetstagarna var bra. Om jag inte minns fel var det Pia Nilssons
              partiordförande som var arkitekten bakom denna strategi. Att Pia
              Nilsson raljerar över detta tycker jag är tråkigt och lite märkligt.
            </seg>
            <seg n="978135a7">
              Jag tror att det finns en skillnad i hur man ser på arbete. När
              krogmomsen diskuterades för några månader sedan använde ledande
              socialdemokrater mycket raljerande uttrycket toast-skagen-jobb
              om denna typ av arbete. Det vill jag påstå är ett förakt för en
              viss typ av arbete. Min uppfattning är att alla jobb behövs, såväl
              mycket kvalificerade som mycket okvalificerade. Inget jobb är
              fult, och inget jobb är fint, eller alla jobb är fina, och alla
              jobb behövs. Att raljerande kalla jobb för toast-skagen-jobb visar,
              tycker jag, ett visst förakt för vissa typer av arbete. Det är
              tråkigt.
            </seg>
            <seg n="9c33411d">
              När man vill att konsumtionen av något ska minska lägger man
              på skatt på varan. Vår strategi har varit att göra det billigare
              att anställa ungdomar. Ni vill göra det betydligt dyrare. Ni vill
              att en kostnadsslägga ska slås i huvudet på de arbetsgivare som
              anställer ungdomar. Ni vill också se till att det blir mycket
              dyrare för arbetsgivare i de branscher, som restaurangbranschen,
              som anställer ungdomar. Förklara för mig varför arbetsgivare ska
              anställa ungdomar om man chockhöjer kostnaderna för att anställa
              ungdomar jämfört med i dag. Det är en metod som används på alkohol,
              tobak och andra varor som vi inte tycker om i Sverige.
            </seg>
          </u>
          <note type="speaker" n="7df25151">
            Anf. 60 PIA NILSSON (S):
          </note>
          <u who="Q3370093" xml:id="i-9d01e3773b42d19a-2" n="ba334c06">
            <seg n="849c0f03">
              Fru talman! Inte med ett ord nämner statsrådet Peter Norman det
              faktum att bidragen för försörjning har ökat. Han nämner det inte
              med ett ord under de minuter han har haft till sitt förfogande.
              Det beklagar jag.
            </seg>
            <seg n="b6bb1228">
              I stället talar Peter Norman om något slags förstärkt arbetslinje.
              Den tunnan skramlar verkligen tomt; det finns inte mycket substans
              att hämta. Under de sex år som alliansregeringen har styrt Sverige
              har antalet hushåll med ekonomiskt bidrag, alltså socialbidrag,
              ökat. Klart överrepresenterade är unga vuxna med låg utbildning.
              Förra året fick kommunerna betala 10 miljarder för dessa bidrag
              som till stor del beror på regeringens havererade jobbpolitik.
            </seg>
            <seg n="2e93efff">
              I svaret sägs i svepande ordalag att Sverige genom aktiva insatser
              ska motverka att arbetslösheten biter sig fast på en hög nivå.
              Arbetslösheten ligger redan i dag på en hög nivå, Peter Norman.
              Det skulle vara intressant att få veta vilka aktiva insatser statsrådet
              avser. Det står också i svaret att en fast förankring på arbetsmarknaden
              är det bästa sättet att inte behöva vara beroende av bidrag. Det
              är så sant. Men vad tänker regeringen göra för att fler ska få
              en fast förankring? Ni har inte lyckats under de sex år ni har
              styrt landet. Arbetslösheten ökar, bidragsberoendet likaså.
            </seg>
            <seg n="0cd42a4e">
              Fru talman! Det är hög tid att statsrådet Peter Norman och regeringen
              tar sitt ansvar och gör något åt det ökade bidragsberoendet nu
              här och nu, inte sedan.
            </seg>
          </u>
          <note type="speaker" n="c975e369">
            Anf. 61 JÖRGEN ANDERSSON (M):
          </note>
          <u who="Q5555097" xml:id="i-4904e7064328fac2-0" n="5e2d7985">
            <seg n="fca0776f">
              Fru talman! Vi är nog alla, precis som Börje Vestlund, väldigt
              oroliga, speciellt i det läge som vi nu befinner oss i med den
              skuldkris som finns runt omkring oss. Mitt tidigare inlägg gick
              ut på att sätta det perspektivet i relation till den raljerande
              ton som vi hörde från den socialdemokratiska sidan. Det betyder
              inte att det inte finns problem och att man inte måste ta dem
              på allvar. Vi måste fortsätta att arbeta för att bryta allt utanförskap.
              Det handlar om att fortsätta arbetslinjen.
            </seg>
            <seg n="1fdf8dac">
              Det handlar om att hjälpa människor till ett friskare liv genom
              rehabilitering och relevanta vårdinsatser. Det handlar om en aktiv
              jobbförmedling och bättre matchning på arbetsmarknaden. Det handlar
              om att göra människor anställbara genom utbildningsinsatser.
            </seg>
            <seg n="80df1c62">
              Jag vill påstå att alliansregeringen har varit framgångsrik i
              detta. Vi ser det var därför jag tog upp det att närmare 200 000
              människor har återinträtt från ett utanförskap till ett inkluderande,
              friskare och berikande liv. Dessutom är fler i dag i utbildning
              än någonsin tidigare. Detta arbete måste fortsätta.
            </seg>
            <seg n="11684576">
              Där står en bevisat fungerande arbetslinje mot en socialdemokrati
              som nostalgiskt ser tillbaka på en ordning där man flyttade ut
              människor i ett permanent utanförskap, bort från arbetsmarknaden.
              Det är detta som vi inte vill tillbaka till. Vi måste fortsätta
              på den inslagna vägen.
            </seg>
            <seg n="58b56db1">
              För att ställa saker i relation till varandra är det faktiskt
              så att det är många länder som har en arbetslöshet på uppemot
              2025 procent. För svenskt vidkommande var antalet arbetslösa 336
              000 år 2006. Nu är det 378 000. Men det är 200 000 fler i arbete.
            </seg>
          </u>
          <note type="speaker" n="7811167e">
            Anf. 62 BÖRJE VESTLUND (S):
          </note>
          <u who="Q512590" xml:id="i-0a4d60782df5b527-1" n="a72c14b4">
            <seg n="1664c7b1">
              Fru talman! Med tanke på det som sades måste man sätta det i
              relation till hur många fler svenskar som det har blivit under
              tiden. Men jag har inte den siffran här. Det var kanske inte så
              imponerande. Det är inte 200 000 som har kommit från ett utanförskap,
              utan det är 200 000 nya jobb som har skapats. Hur många av dessa
              människor som har kommit från ett utanförskap vet faktiskt inte
              regeringen. Det har man inte räknat på riktigt.
            </seg>
            <seg n="f3e43b42">
              Jag tänkte att jag skulle säga ett par saker om den sänkta arbetsgivaravgiften
              för ungdomar. Den ger ju ingen effekt. Det har man konstaterat.
              Det har varit ganska många utvärderingar om detta. Sedan kan man
              alltid diskutera vilken effekt det skulle få om man höjde arbetsgivaravgiften.
              Det kan man alltid diskutera. Men kom inte och säg att sänkningen
              av arbetsgivaravgiften har skapat ungdomsjobben. Det har varit
              tillräckligt många vetenskapliga utredningar och experter som
              har utvärderat och konstaterat att den inte gav någon effekt.
            </seg>
            <seg n="3d557619">
              Det andra som jag skulle vilja säga är att jag inte ser allvarligt
              på krogmomsen. Jag är en stolt servitör och kommer alltid att
              vara servitör och känner mycket för krogbranschen. Men det innebär
              inte att jag tycker att det ska vara särskilda subventioner för
              krogbranschen. Det har jag aldrig tyckt och kommer aldrig att
              tycka. Det är en mycket stor skillnad.
            </seg>
            <seg n="4dc965eb">
              Man ska hantera krogbranschen på många sätt, näringspolitiskt
              och på andra sätt. Men sänkningen av krogmomsen kommer inte att
              skapa särskilt många jobb. Det är många av dem som har gjort utvärderingar
              av detta som är beredda att skriva under på det. Nu har vi haft
              den under så kort tid, och vi kan inte säga hur många jobb den
              gav.
            </seg>
            <seg n="22b44c25">
              Branschen sade när jag var aktiv i den att den skapade 10 000
              jobb. I dag säger man att den skapar 10 000 jobb. Vi får se hur
              många det är.
            </seg>
          </u>
          <note type="speaker" n="313c2c58">
            Anf. 63 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-18" n="f8cfe170">
            <seg n="69e42726">
              Fru talman! Jag ska gärna beröra det som Pia Nilsson önskade.
              Bidragen för försörjning har ökat. Kommunerna har problem. Jag
              håller med om det. Det är uppenbara problem.
            </seg>
            <seg n="b4278b05">
              Jag talar ofta med kommunerna, både enskilt med kommunerna och
              med SKL. Vi sköt till pengar när det var kris. Vi är beredda att
              skjuta till pengar igen om det blir kris. Vi förstår deras problem.
              Detta är, precis som Pia Nilsson säger, effekten av att vi har
              en hög arbetslöshet framför allt bland unga. Jag vidgår detta
              utan problem. Frågan är vad man gör åt det.
            </seg>
            <seg n="e0cff598">
              Vi vill göra det billigare att anställa unga. Ni vill göra det
              dyrare att anställa unga. Vi vill göra det billigare för branscher
              som anställer många unga att anställa unga. Ni vill göra det dyrare
              för dem att anställa unga.
            </seg>
            <seg n="83f62e95">
              Hur kan ni tro att denna politik ska fungera? Eller ska vi göra
              som ni gjorde tidigare och börja förtidspensionera folk igen?
              När det var som allra värst var det 140 om dagen. Nu har vi pressat
              tillbaka antalet förtidspensionerade till 400 000. Det är 150
              000 färre än när det var som värst. Dessa människor har lyckats
              få en framtidstro. Jag är även bolagsminister och ansvarar för
              Samhall. Där har jag sett ett antal personer som förut var förtidspensionerade
              och som nu får en sysselsättning och har fått en värdighet i livet.
              Det är jag jättestolt över.
            </seg>
            <seg n="40a69f81">
              Det är en stor skiljelinje mellan oss. Ni tror att man kan anställa
              ungdomar genom att höja avgifterna. Vi tror att man kan anställa
              ungdomar genom att sänka avgifterna.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="370ec1b8">
            15 § Svar på interpellation 2011/12:417 om bonusar i Vattenfall
          </note>
          <note type="speaker" n="d0fdf77d">
            Anf. 64 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-19" n="f8cfe170">
            <seg n="b9a41659">
              Fru talman! Sven-Erik Österberg har frågat mig om jag avser att
              vidta några åtgärder för att ändra på de rådande reglerna och
              rådande praxis för hur undantag från regeringens riktlinjer för
              bonusar medges.
            </seg>
            <seg n="18410540">
              Sven-Erik Österbergs interpellation ställs mot bakgrund av mitt
              svar på en skriftlig fråga i samma ämne. Österberg hänvisar till
              att det i svaret på den skriftliga frågan anges att det finns
              en möjlighet att göra undantag i de av regeringen beslutade riktlinjerna
              för bonusar. Österberg menar att det inte tydligt framgår av svaret
              av vem och på vilket sätt sådana undantag kan göras och att det
              kan gå att tolka som om enskilda tjänstemän på departementet,
              som utses till ombud för ägaren på bolagsstämman, kan fatta sådana
              beslut.
            </seg>
            <seg n="ebaec424">
              I svaret på den skriftliga frågan redogjorde jag för Vattenfall
              AB:s tillämpning av regeringens riktlinjer för anställningsvillkor
              för ledande befattningshavare. Årsstämman i Vattenfall AB har
              beslutat att godta styrelsens förslag till ersättningsriktlinjer
              för bolaget. Dessa innehåller en öppet redovisad och motiverad
              avvikelse från regeringens ersättningsriktlinjer vad gäller tillämpningen
              av regeringens riktlinjer i Vattenfalls dotterföretag. Vattenfalls
              tillämpning av regeringens riktlinjer sker inom ramen för principen
              följ eller förklara.
            </seg>
            <seg n="4dd13036">
              Som ansvarigt statsråd har jag, genom regeringsbeslut, regeringens
              bemyndigande att företräda staten som ägare på bolagsstämman i
              vissa statligt ägda bolag. Med stöd av detta bemyndigande förordnar
              jag genom beslut ett befullmäktigat ombud som företräder ägaren
              och utövar rösträtt för staten som aktieägare på bolagsstämman
              i ett specifikt bolag. Samtidigt som ombudet förordnas fastställer
              jag en instruktion efter vilken ombudet har att rösta och agera
              på den aktuella bolagsstämman.
            </seg>
            <seg n="0ccdb5fa">
              I fråga om att ta ställning till ett förslag från bolagets styrelse
              som medför en avvikelse från regeringens ersättningsriktlinjer
              har instruktionen, innan det att den fastställs, beretts inom
              Regeringskansliet. Ägarens beslut på bolagsstämman som medför
              att en avvikelse från regeringens ersättningsriktlinjer godtas
              föregås således av en för Regeringskansliet normal berednings-
              och beslutsprocess.
            </seg>
            <seg n="e4eb70e7">
              Mot denna bakgrund avser jag inte att vidta några åtgärder för
              att ändra på principerna för tillämpningen av regeringens ersättningsriktlinjer.
            </seg>
          </u>
          <note type="speaker" n="2855a1c5">
            Anf. 65 SVEN-ERIK ÖSTERBERG (S):
          </note>
          <u who="Q3370194" xml:id="i-b605f295b86d5461-20" n="1f4bd857">
            <seg n="5b7ffba1">
              Fru talman! Jag tackar finansmarknadsministern för svaret. Jag
              har skrivit denna interpellation av två skäl. Dels tycker jag
              att det finns en rent konstitutionell fråga som gäller detta.
              Dels tycker jag att det finns en rent politisk fråga. Jag tänkte
              kortfattat beröra båda.
            </seg>
            <seg n="c07eda1d">
              Det som regeringen har bestämt när det gäller avvikelser står
              i riktlinjerna, nämligen att styrelsen ska redovisa de särskilda
              skäl som finns för att i ett enskilt fall avvika från regeringens
              riktlinjer. Finansmarknadsministern har pekat på hur det har gått
              till.
            </seg>
            <seg n="0103a387">
              Jag tycker att det är intressant rent konstitutionellt, vilket
              har tagits upp tidigare, när man gör sådana avvikelser.
            </seg>
            <seg n="cc748002">
              I konstitutionsutskottets betänkande 2006/07:KU10 skriver man
              om detta när det gäller regeringskanslibeslut. Ett enigt utskott
              skrev vid detta tillfälle: Beslut i ärenden som innebär ställningstagande
              i frågor av politisk natur bör alltid fattas i regeringsbeslutets
              form. Det innebär alltså att beslut ska fattas kollektivt av regeringen
              av det skälet att regeringen kollektivt har fattat beslut om riktlinjerna.
              Gör man avvikelser från dem i detta fall kan man diskutera om
              det är rätt beslutsgång.
            </seg>
            <seg n="eb3664ef">
              Det andra som jag vill ha finansmarknadsministerns syn på är
              en ren politisk fråga. Om man har gjort riktlinjer och om det
              finns särskilda skäl, är det då något som pekar på att man inte
              skulle vilja ha dessa särskilda skäl nästa år också eller året
              därpå, eller är detta något som är av tillfällig art detta år?
              I så fall är det bara att inse att ett riktlinjebeslut när det
              gäller bonusar för Vattenfalls dotterbolag inte har så stor betydelse
              i detta fall om man vill ha undantag. Då blir det mer ett slags
              dubbelmoral från regeringens sida när man först säger utåt till
              svenska folket att vi inte ska ha bonusar i statliga bolag. Men
              sedan när man redovisar särskilda skäl gör man undantag och tillåter
              bonusar i alla fall. Det tycker jag klingar lite falskt. Men jag
              är beredd att höra vad finansmarknadsministern har att säga just
              om dessa saker.
            </seg>
          </u>
          <note type="speaker" n="126345fd">
            Anf. 66 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-21" n="f8cfe170">
            <seg n="1b24e92d">
              Fru talman! Tack för interpellationen. Jag tycker att sådana
              här frågor är väldigt viktiga. Jag och Sven-Erik Österberg har
              diskuterat dem förut, och jag tror att vi har i princip samma
              syn på frågan.
            </seg>
            <seg n="e2a20d21">
              Vattenfall har drygt 400 dotterbolag. Många av de dotterbolagen
              är vilande, många har ingen verksamhet och har kanske en anställd
              och så vidare. Om man skulle tillämpa riktlinjerna på de 400 bolagen
              silar man i princip mygg och sväljer kameler.
            </seg>
            <seg n="12836c2d">
              De personer som då berörs kan inte påstås vara ledande befattningshavare
              i koncernen. Vad man är ute efter är att hitta de personer som
              just är ledande befattningshavare i koncernen.
            </seg>
            <seg n="3e8a8bc9">
              Vattenfall har tillämpat en princip som jag tycker är rimlig.
              Man har rankat personerna i bolaget i viktighetsordning. Sedan
              har man dragit ett streck och sagt: Här definierar vi ledande
              befattningshavare. Några av dem är dotterbolagschefer, och några
              är det inte.
            </seg>
            <seg n="0bc5f24e">
              Man säger: Här vill vi ha ett bonusförbud, men inte på övriga.
              Jag tycker att det är ett pragmatiskt och bra sätt att få en god
              träffbild på de människor man vill ha en träffbild på.
            </seg>
            <seg n="ff069c17">
              Alternativet är att man kan stoltsera med någonting som har en
              dålig träffbild. Man kunde eventuellt råka ut för att det är väldigt
              viktiga personer i koncernledningen som kommer utanför. Men man
              råkar hitta en dotterbolagschef i något perifert land och kanske
              i ett perifert bolag som inte har någonting med företaget att
              göra. Då kan man som plakatpolitik säga: Titta vad duktiga vi
              är som lyckats få tag i alla dotterbolagschefer!
            </seg>
            <seg n="130403f6">
              För mig är det viktigaste att hitta de personer man är ute efter.
              Bonus hör inte hemma bland ledande befattningshavare. Då gäller
              det att hitta en bra metod för detta. Det tycker jag att Vattenfall
              har gjort.
            </seg>
          </u>
          <note type="speaker" n="0018ffe7">
            Anf. 67 SVEN-ERIK ÖSTERBERG (S):
          </note>
          <u who="Q3370194" xml:id="i-b605f295b86d5461-22" n="1f4bd857">
            <seg n="bad61296">
              Fru talman! Tack för svaret, finansmarknadsministern. Vi kanske
              återkommer lite grann om de rent konstitutionella frågorna, om
              finansmarknadsministern har några synpunkter på den delen och
              hur regeringen har diskuterat i det fall som jag inledningsvis
              pekade på.
            </seg>
            <seg n="6f28acdd">
              Jag hör vad finansmarknadsministern säger vad gäller bonusar.
              För mig framstår det som att man har en princip, och sedan gör
              man undantag. Det uppfattas på något sätt utåt som att man är
              ståndaktig när man gör principen. Men sedan godkänner man avsteg
              i det enskilda fallet eftersom det inte passar med principen.
            </seg>
            <seg n="939e3289">
              Jag begriper hur man resonerar om ledande personer och så vidare.
              Eftersom det är ett helstatligt bolag och man kan föra en diskussion
              med koncernledning, är det inte möjligt att inledningsvis bestämma
              var man drar gränsen?
            </seg>
            <seg n="3c1e8608">
              Koncernledningen bör ha en kontroll på sina dotterbolag och vilka
              som har ledande personer och vilka som inte är det. Om man gör
              en indelning från början slipper man hålla på med undantag i ett
              bonussystem. Man kan vara rak och tydlig när man säger var bonusar
              inte utgår och var bonusar kan utgå eftersom det inte är ledande
              poster.
            </seg>
            <seg n="12669a79">
              Man kan göra en sådan statuerande del redan inledningsvis i stället
              för att säga att det inte ska vara bonusar. Sedan får man falla
              till föga på bolagsstämman och säga: Här finns det nog skäl att
              man inte ska ha det förbudet, och så får man göra undantag.
            </seg>
            <seg n="7631a041">
              Jag eftersöker lite mer renhet och tydligare snitt. Man ser detta
              och läser om det i medierna. Även om jag begriper hur det ser
              ut blir det en signal utåt i svenska samhället som inte hänger
              ihop med vad man säger och har sagt för att dämpa bonusuttaget
              på ledande poster.
            </seg>
          </u>
          <note type="speaker" n="c1ff4daa">
            Anf. 68 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-23" n="f8cfe170">
            <seg n="7ec83217">
              Fru talman! Om vi börjar med den konstitutionella frågan är det
              jag läste upp våra tjänstemäns bedömning av det konstitutionella
              läget. När Sven-Erik Österberg nu tar upp frågan med mig är jag
              naturligtvis beredd att göra en djupdykning i frågan och återkommer
              gärna om detta. Jag kan inte frågan, kort och gott. Men i och
              med att Sven-Erik Österberg läser upp detta från KU är jag mer
              än villig att borra i frågan och återkomma.
            </seg>
            <seg n="83f7bca6">
              När det gäller den andra frågan finns det nog skäl för oss att
              diskutera med Vattenfall var strecket ska dras. Om man har en
              gradskala på personer och drar strecket lägre ned kommer åtminstone
              fler dotterbolagschefer med. Det finns säkert skäl för oss att
              ta upp frågan med Vattenfall inför nästa års bolagsstämma.
            </seg>
            <seg n="b3f8e362">
              Jag tror inte på att ha en princip som innefattar alla dotterbolagschefer.
              Det blir enligt min uppfattning ett slags plakatpolitik. Man träffar
              människor som man absolut inte kan definiera som ledande befattningshavare.
              Då riskerar man att få ett löjets skimmer över det hela.
            </seg>
            <seg n="689a3ffb">
              Däremot kommer jag att diskutera med Vattenfall att inkludera
              fler personer i gruppen ledande befattningshavare än vad Vattenfall
              i dag har. Om man gör det kommer till exempel chefen på Ringhals
              förmodligen med, vilket inte är med i dag.
            </seg>
            <seg n="c80382fa">
              Där kan jag hålla med om att det ser lite märkligt ut att den
              personen inte är ledande befattningshavare. Där säger Vattenfall
              att man har två nivåer mellan den personen och koncernchefen,
              och därför är det inte ledande. Om man drar ned snöret för var
              man drar gränsen kommer man att innefatta den personen.
            </seg>
            <seg n="a39d2c6a">
              Förutom detta vill jag säga att jag har tämligen rent samvete
              i den här frågan. Vi kämpar hårt mot bonusar även där vi inte
              är allena saligrådande. Vi har hittills lyckats helt och hållet
              i Telia, trots att vi bara äger 37 ½ procent av rösterna.
            </seg>
            <seg n="de0be813">
              Vi har inte lyckats i Nordea. Där söker vi allianser varje år
              med olika ägargrupper. Jag kan bara konstatera att våra finska
              kolleger har en annan syn på detta än vad vi har och även de bankägda
              fondbolagen.
            </seg>
            <seg n="fa45eb4a">
              Däremot försöker vi även på bolagsstämman varje år förklara vår
              syn och få med så många som möjligt på vår linje, men än så länge
              har det inte lyckats just i det bolaget.
            </seg>
          </u>
          <note type="speaker" n="546ef7bc">
            Anf. 69 SVEN-ERIK ÖSTERBERG (S):
          </note>
          <u who="Q3370194" xml:id="i-b605f295b86d5461-24" n="1f4bd857">
            <seg n="8021f9be">
              Fru talman! Jag har ingen synpunkt när det gäller det konstitutionella.
              Jag konstaterar att om finansmarknadsministern går tillbaka och
              tittar på vad som är skrivet kan vi väl återkomma vid något tillfälle.
              Jag tyckte att det hängde ihop med det här till viss del när det
              gäller hur det har varit. Man kan väl se på vilket sätt det är.
              Det emotser jag en respons på så småningom.
            </seg>
            <seg n="f3f82485">
              När det gäller den andra delen tolkar jag det också som att det
              blir ett samtal med Vattenfall om gruppen ska utökas. Det finns
              en poäng med det. Där bonusen finns och får ett utfall pressar
              det också upp löner på dem som har fasta löner högre upp. Det
              får på så sätt en rekyleffekt. Chefen över den som har bonus vill
              ju inte ha sämre betalt än den som har bonus, utan det blir förhandlingar
              om fasta löner. Det är så det fungerar i praktiken. Det kan vara
              en poäng i att utvidga kretsen.
            </seg>
            <seg n="14de77ac">
              Jag tackar också för att finansmarknadsministern tar det på allvar
              och tar med det i kommande diskussioner, så får vi se vad resultatet
              blir.
            </seg>
          </u>
          <note type="speaker" n="37482911">
            Anf. 70 Statsrådet PETER NORMAN (M):
          </note>
          <u who="unknown" xml:id="i-b605f295b86d5461-25" n="f8cfe170">
            <seg n="63208af3">
              Fru talman! Tack för en bra debatt. Jag tycker att frågan är
              väldigt viktig. Förutom att vi ska fortsätta vår strama linje
              vad gäller bonus för de statliga bolagen ska vi också se till
              att man har rimliga pensionsvillkor och avgångsvederlag. Där de
              inte finns ska dessa omförhandlas så att de är i linje med våra
              riktlinjer.
            </seg>
            <seg n="d0ab17a0">
              Detta är ett arbete som är ständigt pågående. Det finns nu ett
              fåtal exempel bland de statliga bolagen där man till exempel har
              pensioner som är väl generösa. De försöker vi nu förhandla om.
              På bonussidan har vi kommit så långt som man kan komma rent principiellt,
              även om man i till exempel Vattenfall skulle kunna komma lite
              längre med antalet människor.
            </seg>
            <seg n="87c81349">
              Vi tar frågan på största allvar, och vi återkommer gärna till
              riksdagen med detta.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="01f3fd36">
            16 § Svar på interpellation 2011/12:381 om lokalisering av statliga
            myndigheter
          </note>
          <note type="speaker" n="730abc8c">
            Anf. 71 Statsrådet STEFAN ATTEFALL (KD):
          </note>
          <u who="unknown" xml:id="i-b605f295b86d5461-26" n="f8cfe170">
            <seg n="4c266568">
              Fru talman! Jasenko Omanovic har frågat näringsministern om hon
              avser att motverka dagens utveckling och se till att fler statliga
              myndigheter i framtiden lokaliseras ute i landet för att stärka
              den regionala utvecklingen.
            </seg>
            <seg n="25a0b965">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="4177fd5d">
              Alla beslut om hur förvaltningen ska organiseras vägleds av att
              förvaltningens organisation ska vara tydlig, ändamålsenlig och
              kostnadseffektiv. Myndigheterna ska ges goda förutsättningar att
              bedriva sin verksamhet på ett effektivt och rättssäkert sätt.
              För att uppnå detta kan myndighetsstrukturen behöva förändras.
              Det sker främst genom att existerande verksamheter ombildas. Framför
              allt har regeringen arbetat för att effektivisera den statliga
              förvaltningen genom att slå samman myndigheter.
            </seg>
            <seg n="f9ab5223">
              När en myndighet bildas genom överföring eller sammanslagning
              av uppgifter från andra myndigheter, måste regeringen naturligtvis
              ta hänsyn till befintliga verksamheter när man beslutar var myndigheten
              ska lokaliseras. Det handlar bland annat om att ta till vara den
              befintliga personalens kompetens och erfarenhet så att myndighetens
              kompetensförsörjning inte äventyras.
            </seg>
            <seg n="ee95078b">
              Det är enligt regeringens mening också viktigt att överväga om
              statliga myndigheters lokalisering i ökad utsträckning kan få
              en spridning över landet. Det handlar om att noga pröva om nya
              myndigheter kan lokaliseras utanför storstäderna, i första hand
              till länscentrum eller andra större orter. En utgångspunkt vid
              ett sådant övervägande ska vara att myndigheterna ska ges goda
              förutsättningar att bedriva sin verksamhet.
            </seg>
            <seg n="8be0cb4f">
              Exempel på myndigheter där huvudkontoret lokaliserats dit där
              ledningen för verksamheten tidigare funnits är Arbetsförmedlingen
              som har sitt huvudkontor i Helsingfors och Lantmäteriet där huvudkontoret
              finns i Gävle. Själva verksamheten i dessa myndigheter är däremot
              fortsatt spridd över hela Sverige. Ett exempel på en ny myndighet
              är Statens servicecenter, som påbörjade sin verksamhet den 1 juni
              i år. Den består till största delen av befintliga verksamheter
              i Östersund och Gävle med en liten filial i Helsingfors.
            </seg>
            <seg n="30b315d8">
              En väl fungerande statlig förvaltning har stor betydelse för
              Sveriges utveckling och den regionala tillväxten. Det sker dock
              främst genom att ge förutsättningar för den privata sektorn att
              utvecklas, genom god service och tillgänglighet, genom rättssäker
              myndighetsutövning och genom stöd när det behövs.
            </seg>
            <seg n="7fef1ff1">
              När en myndighet etableras eller ombildas prövar regeringen var
              verksamheten ska lokaliseras. Då ska givetvis alla relevanta faktorer
              vägas in.
            </seg>
          </u>
          <note type="speaker" n="2e9eb51a">
            Anf. 72 JASENKO OMANOVIC (S):
          </note>
          <u who="unknown" xml:id="i-b605f295b86d5461-27" n="f8cfe170">
            <seg n="127424ba">
              Fru talman! Jag tackar ministern för svaret!
            </seg>
            <seg n="da5ae892">
              Frågan om statlig närvaro ute i landet har flera olika aspekter.
              Jag skrev min fråga till näringsministern utifrån aspekten vad
              statens förvaltningsnärvaro ute i landet betyder för småföretagare.
              Svaret från statsrådet är att statlig förvaltning måste vara tydlig,
              ändamålsenlig, kostnadseffektiv och rättssäker. Det har jag inga
              problem med. Om jag minns rätt skrev jag i min interpellation
              att jag håller med om att staten ska vara effektiv och rättssäker.
            </seg>
            <seg n="dfd18fe9">
              Fru talman! Jag har fått brev från ett antal statsanställda vid
              Transportstyrelsens körkortssektion i Härnösand. Sektionen kommer
              förmodligen att läggas ned, och 21 anställda kommer att förlora
              sina jobb. Hur förklarar man nu den ombildning som görs i myndigheten?
              Säger man att de inte är tydliga, ändamålsenliga, kostnadseffektiva
              eller rättssäkra i beslutsfattandet? Det går inte att förklara
              nedläggningen på det sätt som statsrådet framför här. Det är något
              annat som ligger bakom beslutet, och det är något annat som ligger
              bakom trenden i Sverige att förlägga alla statliga myndigheter
              till stora städer. Det mesta hamnar faktiskt här i Helsingfors.
              Det blir också ett Helsingforssproblem.
            </seg>
            <seg n="ac9e51ae">
              Det är bra att Helsingfors växer. Det är bra att Helsingfors
              kan konkurrera i ett europeiskt perspektiv. Men det blir problem
              också för Helsingfors när växtkraften späds på med statliga jobb
              som flyttar hit utifrån landet.
            </seg>
            <seg n="98848dfb">
              Det är svårt att förklara detta för de anställda. Det råder ett
              mode bland dagens generaldirektörer att förlägga all verksamhet
              till Helsingfors. Det är ungefär, fru talman, som att det är mode
              i dag att männen inte ska raka sig utan spara till skägg. Det
              är samma sak med detta mode. Det finns ingenting som säger att
              statsförvaltningen blir mer effektiv om den förläggs till Helsingfors.
              Det finns ingenting som säger att förvaltningen blir mer kostnadseffektiv
              om den förläggs till Helsingfors, inte heller att verksamheten
              blir mer rättssäker i Helsingfors.
            </seg>
            <seg n="f7021994">
              Tycker ministern något annat? Tycker ministern att verksamheten
              blir mer rättssäker i Helsingfors än i Växjö, Luleå, Härnösand
              eller Borås? Är det där problemet ligger?
            </seg>
            <seg n="2f59569f">
              Jag tror att det är ett mode bland generaldirektörerna att förlägga
              verksamheten till Helsingfors tyvärr. Regeringen utövar ingen
              motkraft eller politisk vilja att uttala att staten ska vara representerad
              i hela landet.
            </seg>
          </u>
          <note type="speaker" n="79db132c">
            Anf. 73 Statsrådet STEFAN ATTEFALL (KD):
          </note>
          <u who="unknown" xml:id="i-b605f295b86d5461-28" n="f8cfe170">
            <seg n="5714ef81">
              Fru talman! Det är självklart intressanta och viktiga frågor
              att diskutera principer för lokalisering av statlig verksamhet.
              Det gäller att komma ihåg att vi har fått färre myndigheter under
              alliansregeringens tid. En stor del av minskningen har skett med
              hjälp av sammanslagningar, effektivisering och liknande. En del
              beror på att vi har krympt antalet myndigheter och försökt att
              skapa effektivare strukturer. Det har varit för att spara skattebetalarnas
              pengar.
            </seg>
            <seg n="9c1cf3b2">
              Vi vet också att vi har ordningen i Sverige att varje myndighet
              själv bestämmer hur man vill organisera sig. Det kan innebära
              att det fattas beslut som Jasenko Omanovic och jag inte gillar,
              men vi har den ordningen därför att i annat fall ska regeringen
              detaljstyra varje myndighets inre arbete. Det är en ineffektiv
              modell.
            </seg>
            <seg n="cdb412c5">
              Vi försöker jobba efter ett antal principer, och jag har redovisat
              dem i mitt interpellationssvar. Vi gör en seriös prövning när
              nya myndigheter etableras. Om två myndigheter slås samman till
              en ny myndighet är det ur praktisk synpunkt och kompetensförsörjningssynpunkt
              samt i fråga om hushållning av skattebetalarnas pengar rimligt
              att den nya myndigheten skapas på samma ställe som de andra två
              myndigheterna fanns på. Det finns inga enkla svar på dessa frågor.
            </seg>
            <seg n="43b9d3d8">
              Vad betyder statens närvaro i olika delar av Sverige? Vi ska
              komma ihåg att det första och det viktigaste är att staten erbjuder
              en rättssäker, effektiv och bra service till medborgarna. Skatteverkets
              arbete påverkar företagens utvecklingsmöjligheter. Men det är
              inte bara fråga om var Skatteverket finns rent fysiskt utan också
              vilken service som de facto ges. Hur fungerar verkets hemsida
              och telefonrådgivning? Det är minst lika viktigt.
            </seg>
            <seg n="1bc36bc9">
              Jag håller med om att det finns ett värde i att bygga upp kompetenskluster
              i olika delar av Sverige. I Sundsvall finns en hel del myndigheter
              som jobbar med pensionsfrågor, finansfrågor och liknande frågor.
              Det kräver till exempel hög kompetens på it-området. Där är den
              stora frågan hur myndigheterna kan försörjas med den it-kompetens
              de behöver. Men det skapar ett nyttigt kluster.
            </seg>
            <seg n="25609613">
              I Borlänge finns ett kluster med trafikfrågor. Jag bor nu i Jönköping,
              och där finns Skogsstyrelsen och Jordbruksverket. Det skapar ett
              nätverk, ett kluster, av kompetens. Om en ny verksamhet ska etableras
              med anknytning till detta är det rimligt att utnyttja kompetensen.
            </seg>
            <seg n="8de546b3">
              Det innebär också att det finns kompetens i Helsingfors som man
              måste bygga vidare på.
            </seg>
            <seg n="f3f4af4d">
              Vi måste nyansera diskussionen. Jag är själv västerbottning.
              Jag är från Västerbottens inland. Jag känner mycket väl igen diskussionen.
              Jag brukar också ha en viss förkärlek för att gå tillbaka till
              fakta.
            </seg>
            <seg n="10b6da70">
              Låt oss titta på mängden statsanställda som andel av befolkningen
              i olika län. Då ligger inte Helsingfors högst upp. Helsingforss
              län kommer faktiskt först på femte plats. Det län i Sverige som
              har högst andel statsanställda är Uppsala. Därefter är det Västerbotten
              mitt gamla hemlän. Norrbotten är trea, och Blekinge är fyra. Sedan
              kommer Helsingforss län. Över rikssnittet, 2,5 procent av befolkningen
              som är anställd av staten, kommer också Västernorrland. Det är
              snarare Småland och sydöstra Sverige som är underrepresenterade
              i den här uppställningen.
            </seg>
            <seg n="ffacbb64">
              Det här indikerar att det inte är så enkelt som att säga att
              alla är i Helsingfors. Det är klart att mycket är i Helsingfors.
              Riksdagen råkar befinna sig i Helsingfors. Det är svårt att utlokalisera
              riksdagen ut i landet.
            </seg>
            <seg n="d5f94618">
              Jag håller med Jasenko om att det är viktigt att tänka på dessa
              aspekter. Jag håller också med om att det ibland går mode i saker
              och ting. Ett mode är att man gärna vill vara i Helsingforss innerstad
              och gärna på ett fåtal gatuadresser.
            </seg>
          </u>
          <note type="speaker" n="039c8168">
            Anf. 74 JASENKO OMANOVIC (S):
          </note>
          <u who="unknown" xml:id="i-b605f295b86d5461-29" n="f8cfe170">
            <seg n="a89c1689">
              Fru talman! När man skulle slå ihop tolv myndigheter till fyra
              på ett område sade man att alla fyra ska finnas inom armbågsavstånd
              i Helsingfors. Självklart måste en del myndigheter finnas i Helsingfors.
              Det säger sig självt. Helsingfors är ju huvudstaden.
            </seg>
            <seg n="88e6a74e">
              Men det finns många jobb. Jag nämnde här ett brev som jag har
              fått från anställda på Transportstyrelsen. Det finns ingen anledning
              att flytta jobben någon annanstans, till exempel till storstäderna.
              Det är det minsta de behöver.
            </seg>
            <seg n="da61f1b4">
              Den andra aspekten som gjorde att jag skrev interpellationen
              är att de statliga myndigheter som finns ute i landet är stora
              kunder för en hel del småföretagare ute i kommuner där statsförvaltningen
              finns närvarande. Staten upphandlar varor och tjänster för ungefär
              110120 miljarder. Det är stora summor pengar. Om all verksamhet
              hamnar på väldigt få ställen i Sverige kommer de flesta företagarna
              på just de ställena att ha möjlighet att vara med och dela på
              den här stora kakan. Om man sprider ut verksamheten får de företag
              som finns ute i landet också chansen att ta del av dessa jobb.
              Det handlar kanske om taxiverksamhet, hyresverksamhet, lokalvård
              eller låssmedsverksamhet. Det kan handla om många olika företag
              som staten köper tjänster och varor av.
            </seg>
            <seg n="a11ed87b">
              Därför är det viktigt att vi har en politisk vilja att sprida
              ut detta så mycket som möjligt. Det är självklart att man inte
              i detalj ska styra var myndigheterna ska ha sin verksamhet. Men
              man kan ha en politisk vilja och säga att staten är en mycket
              stor köpare av varor och tjänster ute på marknaden, och då ska
              man försöka att få den verksamheten utspridd så att de företag
              som finns ute i landet kan ta del av detta och konkurrera om de
              jobb som de kan få genom att sälja varor och tjänster till staten.
              Det är en del av detta.
            </seg>
            <seg n="1d0daf5c">
              Statsrådet nämnde Sundsvall. Det är ett lysande exempel på hur
              man kan bygga upp detta. Därför finns det nu ett universitet i
              Sundsvall, och därför finns det en del privata företag inom samma
              it-område. De finns där på plats eftersom det finns en kompetens.
              Men om den politiska viljan att placera dessa verksamheter just
              i Sundsvall inte hade funnits och om de här verksamheterna hade
              hamnat i Helsingfors hade det kanske inte funnits ett universitet
              i dag. Då hade inte heller de privata företagen investerat i Sundsvall.
              Det är dit jag vill komma. Vi måste visa en politisk vilja. Vad
              vill vi? Vill vi att hela landet ska kunna ta del av detta eller
              inte?
            </seg>
          </u>
          <note type="speaker" n="74badf79">
            Anf. 75 Statsrådet STEFAN ATTEFALL (KD):
          </note>
          <u who="unknown" xml:id="i-b605f295b86d5461-30" n="f8cfe170">
            <seg n="fc8e58eb">
              Fru talman! Jag vill upplysa om att vi självfallet har sett till
              att nya myndighetsbildningar också har skett utanför Helsingfors.
              Som exempel kan jag nämna Myndigheten för yrkeshögskolan som bildades
              2009. Den hamnade i Västerås. Vatten- och havsmyndigheten bildades
              av gamla Fiskeriverket, som låg i Göteborg, och delar av Naturvårdsverket,
              som fanns i Helsingfors. Det hamnade i Göteborg 2011. Tillväxtanalys
              hamnade i Östersund 2010, Energimarknadsinspektionen i Eskilstuna
              2008 och Patentombudsnämnden i Sundsvall 2010. Det har skett hopslagningar
              av myndigheter och tillskapande av nya som har hamnat på andra
              ställen.
            </seg>
            <seg n="5127d139">
              Jag vill också säga något om Statens servicecenter. Det är också
              ett intressant exempel. Här är tanken att vi, genom att i storskalig
              form hantera ekonomiadministrativa tjänster, ska spara pengar
              till skattebetalarna och samla upp de sysslorna på några få ställen
              i Sverige. Vi har börjat göra detta i Gävle och Östersund. Vi
              bygger nu en myndighet utifrån detta. Det kommer att innebära
              för att vara rak att vi minskar antalet tjänster i Helsingfors
              och på andra orter och för över resurser till Östersund och Gävle.
              Samtidigt som de sparar pengar åt staten kommer de att i en mer
              storskalig form bedriva en effektiv personaladministrativ hantering.
              Det kommer också att skapa en massa tjänster runt omkring de här
              myndigheterna. Det är ett bra exempel på hur man kan jobba.
            </seg>
            <seg n="387b88b1">
              Vi vet också att personalomsättningen är lägre i Gävle och Östersund.
              Där är man ofta stabilare än vad man kanske är i storstäderna
              där personalen är mer flyktig och personalomsättningen blir högre.
              Det är ett bra exempel på det vi gör nu, och det sparar pengar
              åt statskassan och åt skattebetalarna och bidrar till en effektiv
              service och arbetstillfällen utanför Helsingforss gränser.
            </seg>
            <seg n="d71b8fa3">
              Något som jag också tycker är viktigt att komma ihåg när det
              finns olika typer av regioner som vill dra till sig verksamhet,
              både privat och statlig, är att det gäller att bygga på de styrkefaktorer
              man har. Man måste marknadsföra den utbildningskapacitet man har,
              den kompetens som redan finns på orten och de kluster av kompetens
              som kanske finns. Det handlar också om personaltrogenheten och
              om att ha människor som lojalt ställer upp. Det visar sig vara
              faktorer som ofta finns ute i landet på olika sätt.
            </seg>
            <seg n="fc3b06c9">
              Jasenko Omanovic tar upp Transportstyrelsen som exempel. Jag
              kan inte det i detalj, men jag förutsätter att de lokalt berörda
              har en dialog med Transportstyrelsen om varför detta sker och
              vad man hade kunnat göra för att behålla de jobben. Men det handlar
              också om att även den myndigheten har på sig ett visst kostnadstryck.
              De har kanske ett visst ansvar att leverera tjänster till lägre
              kostnader. Då måste de se om sitt hus och välja hur de vill göra
              detta. Om det innebär att de flyttar tjänster från ett ställe
              till ett annat ställe måste man föra en diskussion med den myndigheten
              i första hand. Det kan inte vara så att staten dirigerar vilka
              fördelningar av arbetsuppgifter som enskilda myndigheter gör på
              olika ställen.
            </seg>
            <seg n="9a63d50d">
              Vi ser till att vi har de här frågorna aktuella. När vi bildar
              nya myndigheter väger vi de här frågorna oerhört noggrant. Vi
              ser självfallet också många exempel på att vi lägger verksamheter
              utanför Helsingfors. Jag visade också att Helsingfors inte är
              överrepresenterat i förhållande till sin befolkningsstorlek. Det
              finns tvärtom flera län som ligger högre upp på listan över andel
              statsanställda av befolkningen.
            </seg>
          </u>
          <note type="speaker" n="122a26ef">
            Anf. 76 JASENKO OMANOVIC (S):
          </note>
          <u who="unknown" xml:id="i-b605f295b86d5461-31" n="f8cfe170">
            <seg n="ea49fd72">
              Fru talman! Jag tog upp Transportstyrelsens körkortssektion därför
              att några anställda har vänt sig till mig och därför att statsrådet
              skriver i svaret: tydlig, ändamålsenlig, kostnadseffektiv och
              rättssäker. Jag tror att de uppfyller vartenda av de här kriterierna,
              men ändå hamnar jobben någon annanstans.
            </seg>
            <seg n="23cfffbf">
              Jag misstänker att det går ett mode i organisationer och statlig
              förvaltning i Sverige. Jag tycker att det är olyckligt. Mindre
              kommuner drabbas av detta. Företagen i de här kommunerna ser statlig
              verksamhet som en bra kund och en grund för att kunna bygga ut
              sin verksamhet. Det är olyckligt för det näringsliv som finns
              i de här små kommunerna.
            </seg>
            <seg n="a1d1815a">
              Statsrådet nämnde Arbetsförmedlingen som ett exempel där man
              slog ihop myndigheter. Man såg direkt hur det blev i olika regioner
              när det uppstod en kris. Den gamla länsarbetsnämnden fanns inte.
              Man visste inte hur man skulle organisera sig, och då fick landshövdingen
              rycka in och samordna varsel och allting.
            </seg>
            <seg n="f09d9d21">
              I dag har vi en arbetslöshet på 8 procent, och vart femte företag
              tackar nej till order eftersom man inte kan hitta rätt arbetskraft.
              Jag tycker att det är viktigt med statlig närvaro. Det är viktigt
              att kunna ha kontakt med näringslivet, kommuner och alla andra
              aktörer i olika delar av landet.
            </seg>
          </u>
          <note type="speaker" n="06324e0b">
            Anf. 77 Statsrådet STEFAN ATTEFALL (KD):
          </note>
          <u who="unknown" xml:id="i-b605f295b86d5461-32" n="f8cfe170">
            <seg n="3e934535">
              Fru talman! Jag vet inte om det faktum att vi skapade en myndighet
              av Arbetsförmedlingen och avskaffade länsarbetsnämnderna skulle
              vara orsaken till arbetslösheten. Jag tror att det är tvärtom.
              Vi har bättre möjligheter att skapa bra förutsättningar för de
              arbetslösa med den nuvarande strukturen.
            </seg>
            <seg n="da5c64b0">
              Sedan handlar det om vad man gör av en organisation. En organisation
              kan vara effektiv och bra i tanken, men det handlar också om hur
              man använder innehållet. Jag tror att det är det vi ska diskutera.
              Vad blir det för output? Vad blir effekten av den statliga verksamheten?
              Vi vet att det är den service och den kvalitet vi erbjuder medborgarna
              för minsta möjliga pengar som blir avgörande i det långa loppet
              för hur medborgarna upplever förtroendet för staten. Det gäller
              också effekten för det privata näringslivet och för jobben i stort.
            </seg>
            <seg n="17fb11f7">
              Vi får inte ha jobben som utgångspunkt för att organisera statlig
              verksamhet. Vi måste ha servicen, rättssäkerheten och effektiviteten
              som ledstjärna, men självklart måste vi också, vilket jag också
              uppfattar att Jasenko Omanovic är inne på, se till att staten
              finns representerad på olika ställen och att vi också har med
              aspekterna att Sverige är långt, avlångt och rikt på resurser.
              Det finns självklart med när regeringen jobbar med de här frågorna.
              Det kan jag garantera.
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="eeb3c21d">
            17 § Svar på interpellation 2011/12:419 om miljöskadliga subventioner
          </note>
          <note type="speaker" n="f7369d68">
            Anf. 78 Miljöminister LENA EK (C):
          </note>
          <u who="Q535342" xml:id="i-b605f295b86d5461-33" n="1b0ae524">
            <seg n="cefca92f">
              Fru talman! Ärade ledamot! Ärade åhörare! Jens Holm har ställt
              följande fyra frågor till mig: Avser ministern att verka för att
              de svenska miljöskadliga subventionerna ska avvecklas och i så
              fall när?
            </seg>
            <seg n="e5d48015">
              Vilka åtgärder avser ministern att vidta för att på global nivå
              fasa ut de miljöskadliga subventionerna?
            </seg>
            <seg n="ee1ac1cd">
              Är ministerns arbete med kartläggningen av miljöskadliga subventioner
              som ministern hänvisade till i svar på skriftlig fråga 2011/12:166
              färdigt?
            </seg>
            <seg n="63fb5cc7">
              Avser ministern att offentliggöra kartläggningen?
            </seg>
            <seg n="5722963a">
              Jag och regeringen prioriterar frågan om utfasning av miljöskadliga
              subventioner och kommer att lägga stor kraft på att möta de åtaganden
              som beslutats i Nagoya och i andra sammanhang.
            </seg>
            <seg n="83c2c1fe">
              En gemensam internationell syn är en förutsättning för framgång.
              FN-konferensen om hållbar utveckling, Rio + 20, ska äga rum i
              Rio de Janeiro den 1322 juni 2012. Jag åker själv dit på fredag.
            </seg>
            <seg n="a5c89b94">
              Grön ekonomi inom ramen för fattigdomsbekämpning och hållbar
              utveckling är ett av två huvudteman för konferensen. En av regeringens
              prioriteringar inför Rio + 20 är rätt prissättning inklusive utfasning
              av miljöskadliga subventioner som är oförenliga med en hållbar
              utveckling.
            </seg>
            <seg n="da69f19c">
              Regeringen har drivit frågan inom EU. Regeringen lyfter också
              utfasningen av miljöskadliga subventioner i andra sammanhang inom
              EU, till exempel under det svenska ordförandeskapet 2009 och i
              svenskt inspel till Kommissionen om färdplan för resurseffektivitet
              2011.
            </seg>
            <seg n="a2a62267">
              Sverige driver att utfasning av fossilbränslesubventioner är
              en angelägen och kostnadseffektiv åtgärd mot klimatförändringar.
              Tillsammans med Nya Zeeland, Costa Rica, Danmark, Etiopien, Finland,
              Norge och Schweiz ingår Sverige i gruppen Friends of Fossil Fuels
              Subsidy Reform, FFFSR. Det är en informell grupp med syfte att
              främja avvecklingen av fossilbränslesubventioner genom att bland
              annat mana på och följa upp G20-ländernas åtgärder för att minska
              subventioner och därav följande utsläpp. Gruppen genomför för
              närvarande en gemensam démarche, alltså en uppvaktning, i G20-huvudstäder
              inför G20-mötet i Los Cabos och inför Rio + 20-mötet.
            </seg>
            <seg n="70bc65ed">
              Den kartläggning av miljöskadliga subventioner som jag hänvisar
              till i mitt skriftliga svar på fråga 2011/12:166 pågår fortfarande,
              och regeringen avser att presentera en lägesrapport i höstens
              budgetproposition.
            </seg>
          </u>
          <note type="speaker" n="14d68a81">
            Anf. 79 JENS HOLM (V):
          </note>
          <u who="Q946708" xml:id="i-8ef16738db69b673-0" n="616b2472">
            <seg n="30631764">
              Fru talman! Jag vill tacka miljöministern för svaret. Jag tycker
              att frågan om miljöskadliga subventioner borde vara högt prioriterad,
              delvis för att det handlar om stora summor pengar som felriktas.
              Skattebetalarnas pengar går till saker som de inte skulle gå till.
              Framför allt är det stora summor pengar som motverkar viktiga
              miljö- och klimatmål.
            </seg>
            <seg n="a1cccda0">
              Miljöskadliga subventioner försämrar den biologiska mångfalden,
              ökar utfiskningen av våra hav, kan förvärra övergödningen och
              kan öka våra utsläpp av klimatgaser.
            </seg>
            <seg n="060f902d">
              Naturvårdsverket kom nyligen med en sammanställning av de potentiellt
              miljöskadliga subventionerna i Sverige. Om man tittar på den här
              gedigna sammanställningen ser man att det handlar om en mängd
              olika områden som får subventioner från staten och som kan förvärra
              miljöarbetet.
            </seg>
            <seg n="6c751c44">
              Vi känner sedan tidigare till flygets och sjöfartens skattebefrielse.
              Vi känner också till industrins stora nedsättningar av koldioxidskatten.
              Mindre känt är kanske att det går direkta köttsubventioner till
              privata företag och till organisationen Svensk köttinformation
              som har kunnat få marknadsföringspengar för att konsumtionen av
              kött ska gå upp när den har gått ned. De subventionerna betalades
              ut för ett antal år sedan i alla fall.
            </seg>
            <seg n="38918d15">
              Det finns också stora subventioner till den svenska fiskeindustrin.
              Det är både EU-medel och nationella medel. Det handlar om befrielse
              från bränsleskatter, och det handlar om ett rent strukturstöd
              till fiskeflottor. Det är pengar till den här verksamheten som
              späder på utfiskningen av våra vatten.
            </seg>
            <seg n="91b6cf3c">
              Om man summerar Naturvårdsverkets sammanställning av de miljöskadliga
              subventionerna landar man på ungefär 50 miljarder svenska kronor.
              Det är väldigt stora summor.
            </seg>
            <seg n="9d75d6b2">
              Jag tycker att det är bra att miljöministern säger att regeringen
              prioriterar frågan, men jag har några följdfrågor.
            </seg>
            <seg n="b9b21190">
              Miljöministern säger till exempel att frågan prioriteras på EU-nivå,
              och då skulle jag vilja veta om regeringen har gjort något mer
              än att man lyfte upp den under det svenska ordförandeskapet och
              att man gjorde det här inspelet till färdplanen. Det är viktiga
              åtgärder förstås, men har regeringen gjort något mer, utöver det,
              på EU-nivå och vad har resultatet av det då blivit?
            </seg>
            <seg n="ac12cac1">
              Det absolut viktigaste, tycker jag, är att vi i Sverige städar
              upp framför egen dörr. Jag pratade om ungefär 50 miljarder kronor
              i miljöskadliga subventioner bara här i Sverige, och jag tycker
              att regeringen borde ta fram en handlingsplan för hur de här miljöskadliga
              subventionerna ska fasas ut.
            </seg>
            <seg n="06d04b51">
              I slutet av november svarade miljöministern mig på min skriftliga
              fråga, och då fick jag svaret att Regeringskansliet arbetar med
              en kartläggning av de potentiellt miljöskadliga subventionerna.
              Nu, sex månader senare, får jag samma svar. Man fortsätter att
              arbeta med en kartläggning. Det är viktigt att kartlägga, men
              jag tycker att Naturvårdsverket egentligen redan har gjort den
              här kartläggningen åt oss.
            </seg>
            <seg n="db94b3ed">
              Min direkta fråga till miljöministern är: När får vi utfasningsplanen
              mot de miljöskadliga subventionerna?
            </seg>
          </u>
          <note type="speaker" n="b6041ccc">
            Anf. 80 Miljöminister LENA EK (C):
          </note>
          <u who="Q535342" xml:id="i-b605f295b86d5461-34" n="1b0ae524">
            <seg n="8ab53c96">
              Fru talman! Allra först vill jag säga att jag verkligen välkomnar
              den här diskussionen. Den är nyttig, och den är klargörande.
            </seg>
            <seg n="c05c32a3">
              Jens Holm har rätt i att tittar vi på hur det ser ut internationellt
              kan vi se att International Energy Agencys beräkningar visar att
              subventionerna för fossila bränslen i världen uppgick till 409
              miljarder US-dollar under 2010. Det är en ökning från 300 miljarder
              året innan.
            </seg>
            <seg n="0cf5f6a6">
              Tvärtemot vad man tror, att miljöskadliga subventioner skulle
              minska, har de alltså globalt sett ökat. Det här är mångdubbelt
              större siffror än de subventioner som finns för miljövänliga alternativ.
              Det är naturligtvis bekymmersamt. Det är bakgrunden till att vi
              jobbar mycket i olika internationella förhandlingar för att lyfta
              frågan, med awareness raising, för att gå igenom statistiken och
              diskutera med andra och för att i internationella överenskommelser
              hitta de texter som ger oss krokar som gör att vi kan fortsätta
              att driva på i den här utvecklingen.
            </seg>
            <seg n="0c90d7d7">
              Jag vill återigen nämna det gedigna och svåra förhandlingsarbete
              som våra förhandlare har gjort när det gäller Rio + 20, alltså
              FN:s hållbarhetskonferens, där det nu faktiskt i sluttexten finns
              en formulering om att världen gemensamt ska arbeta för att avskaffa
              miljöskadliga subventioner.
            </seg>
            <seg n="35ef4ee6">
              Motsvarande arbete görs också inom EU-systemet, bland annat när
              vi tittar på resurseffektivitet, på sjunde miljöhandlingsprogrammet
              och på en mängd olika dokument. Det tar alldeles för lång tid
              att gå igenom allt, men det arbetet förs verkligen framåt.
            </seg>
            <seg n="602b2656">
              Dessutom jobbar vi med den pådrivande gruppen av likeminded states,
              som det kallas, under ledning av Nya Zeeland. Vi har ett möte
              återigen i Rio nästa vecka. Det blir det tredje möte jag deltar
              i med denna gruppering, Friends of Fossil Fuel Subsidy Reform.
            </seg>
            <seg n="08e59d2d">
              Naturvårdsverkets rapport är oerhört intressant. Det är en bruttolista.
              Med i denna lista och inkluderat i de 50 miljarder som Jens Holm
              nämner finns allt möjligt, högt och lågt. Jag måste säga att jag
              inte håller med om allting. I listan finns till exempel en lägre
              skattenivå för diesellok som vi har för att järnvägstrafiken ska
              fungera och subventioner för parkering av miljöbilar. Man kan
              resonera om hur skadligt detta egentligen är. Här ingår också
              transportstödet till de fyra Norrlandskommunerna. Det är givetvis
              så att det blir transporter av ett transportstöd, men det är också
              ett överlevnadsvillkor för den industri vi har i norr. Det är
              stora summor. Även reseavdrag för människor som har långt till
              arbetet ingår med 5 miljarder, en tiondel av de för Sveriges del
              miljöskadliga subventionerna.
            </seg>
            <seg n="ef0b73f2">
              Vi resonerar nu om detta, går igenom Naturvårdsverkets lista
              punkt för punkt och ser vad vi ska göra. En del punkter som Naturvårdsverket
              tar upp är naturligtvis väldigt allvarliga, men jag kan inte stå
              här och säga annat än att jag tycker att transportstödet till
              Norrlandskommunerna är bra. Jag tycker också att reseavdragen
              för människor som ska ta sig till arbetet är viktiga i det här
              fallet, med tanke på arbetslinjen. Den kostnaden är jag beredd
              att ta. Däremot jobbar jag väldigt mycket för att det ska vara
              alternativa bränslen i de bilar som människor använder. Men vi
              måste sortera begreppen lite grann i diskussionen.
            </seg>
          </u>
          <note type="speaker" n="94fdc53d">
            Anf. 81 JENS HOLM (V):
          </note>
          <u who="Q946708" xml:id="i-8ef16738db69b673-1" n="616b2472">
            <seg n="bd2e641b">
              Fru talman! Jag kan ta ett annat konkret exempel på en svensk
              miljöskadlig subvention. I fjol blev området Bratten i Västra
              Götaland ett havsreservat, vilket är jättebra. Men fortfarande
              pågår det bottentrålning där. Sedan Bratten blev ett marint reservat
              har man genomfört nästan 1 500 bottentrålningar i området. Och
              inte nog med det de företag som fiskar i området får stora subventioner,
              både EU-medel och svenska medel. Totalt får den svenska fiskeflottan
              ungefär 160 miljoner kronor, tror jag, i direkta subventioner.
              Det är ett konkret exempel. Lena Ek borde verka för att denna
              subvention avskaffas både här i Sverige och självklart på EU-nivå.
              Jag tycker dessutom att det är extremt märkligt och oacceptabelt
              att man får bedriva bottentrålning i ett marint naturreservat.
            </seg>
            <seg n="f98627ea">
              Vad gäller Naturvårdsverkets lista över miljöskadliga subventioner
              kan jag hålla med Lena Ek om att man inte kan avskaffa alla de
              subventionerna. Jag har full respekt för att regeringen vill göra
              en noggrann genomgång. Jag tycker också att man måste ta med sociala
              aspekter av miljöpolitiken. Det är viktigt att hela Sverige ska
              kunna leva och att människor till exempel ska kunna göra reseavdrag.
              Men nu vet vi att den största delen av reseavdragen görs av människor
              i storstadsområdena, så det är inte direkt så att det främst är
              de ute på landsbygden som utnyttjar dem. Där tror jag nog att
              Skatteverket skulle kunna bedriva ett mycket bättre jobb för att
              verkligen kontrollera om alla reseavdrag i Sverige är befogade.
            </seg>
            <seg n="a2e17b1c">
              En av mina huvudfrågor kvarstår och går tillbaka till Lena Ek.
              När får vi en handlingsplan från regeringen för att fasa ut de
              svenska miljöskadliga subventionerna? Jag kan acceptera att Lena
              Ek och regeringen vill återkomma till höstbudgeten, som man säger
              i svaret, med en egen inventering över de miljöskadliga subventionerna.
              Men då förväntar jag mig att det i den inventeringen ska vara
              tydligt angivet vilka miljöskadliga subventioner som regeringen
              är beredd att avskaffa och vilka som man tycker är viktiga att
              ha kvar av till exempel sociala skäl, glesbygdsskäl och så vidare.
              Jag vill bolla tillbaka frågan. När får vi planen för utfasning
              av de miljöskadliga subventionerna, Lena Ek?
            </seg>
            <seg n="21d206f7">
              Jag vill också påminna om att ifall de internationella förhandlingarna
              går trögt är det ofta så att om ett land går före och visar att
              man sopar rent framför egen dörr och avskaffar sina miljöskadliga
              subventioner är det självklart lättare att få med sig de andra
              länderna.
            </seg>
          </u>
          <note type="speaker" n="998bd2ff">
            Anf. 82 Miljöminister LENA EK (C):
          </note>
          <u who="Q535342" xml:id="i-b605f295b86d5461-35" n="1b0ae524">
            <seg n="6d832fa9">
              Fru talman! Jag blir glad över att Jens Holm bejakar att vi gör
              en kartläggning över subventionerna och att man inte kan ta hela
              sammanställningen från Naturvårdsverket pang rätt av. Vi måste
              värdera dem olika. Det finns sociala och ekonomiska aspekter.
              Det är anledningen till att det är ganska bra att först göra en
              kartläggning av hur subventionerna fungerar, vad vi kan göra åt
              dem och i vilka sammanhang och vilka vi faktiskt inte vill göra
              någonting åt samt att ha en politisk diskussion om detta.
            </seg>
            <seg n="f43f9c86">
              Det är väldigt bra att ha denna kartläggning i höstbudgeten.
              En del av de oerhört komplicerade fenomen, höll jag på att säga,
              som finns på listan är sådana att det tar tid att göra kartläggningen.
              Det här kom i vintras. Lite drygt sex månader är väl en ganska
              acceptabel tid ändå.
            </seg>
            <seg n="2d7601a3">
              Som sagt är jag inte beredd att avskaffa transportstödet till
              de fyra Norrlandskommunerna, även om det står på listan. Jag är
              inte beredd att avskaffa subventionerna till parkeringsplatser
              för miljöbilar, även om det står på listan. Jag inser också att
              vi behöver diesellok på järnvägarna och att det också där finns
              en anledning till att subventioner finns.
            </seg>
            <seg n="3d02a66e">
              Man kan också göra en livscykelanalys till exempel av om det
              är bättre att ha svenskodlade tomater än importerade tomater ur
              ett miljöperspektiv, för på den här listan finns en nedsättning
              av energiskatten för växthusnäringen. I många sammanhang ser jag
              i rapporter att närodlad mat har en klimatfördel. När vi dessutom
              vet att växthusnäringen går över till att använda överskottsvärme
              från industrin på ett helt annat sätt än tidigare tycker jag att
              det är en viktig reform. Men nu är det kanske så att det är andra
              styrmedel som fungerar i detta sammanhang.
            </seg>
            <seg n="880fb455">
              De 50 miljarder som nämns tror jag att man ska ta med en nypa
              salt. Här finns saker som vi absolut ska jobba med. Men det finns
              också saker som jag redan här och nu är beredd att säga att jag
              inte kommer att föreslå en ändring av. Möjligen kan man som sagt
              titta på regler eller hitta andra styrmedel, men man ska kunna
              leva i hela landet.
            </seg>
            <seg n="e209edd6">
              Något som jag också tycker att vi ska värdera i den här sammanställningen
              är vad det är vi påverkar i Sverige och hur vi driver de internationella
              förhandlingarna. Där är vi överens. Jag har sagt att vi ska vara
              tidigare och tydligare i internationella förhandlingar, och jag
              tycker att vi håller på att visa att vi är det, som i exemplet
              med kortlivade klimatgaser, där det har gått väldigt bra sedan
              vi blivit riktigt tydliga på den punkten.
            </seg>
            <seg n="2f479566">
              I den jämförelse som Nordiska rådet gjort av olika länders miljöskadliga
              subventioner är det ändå så att Sverige ligger ganska bra till,
              vilket jag vill framhålla i detta sammanhang. Det är väl anledningen
              till att en stor grupp länder verkligen vill ha med oss i den
              grupp av länder som driver reformer av miljöskadliga subventioner
              och där vi gemensamt har förberett förhandlingsarbetet inför Riokonferensen.
              Jag tycker alltså att vi är på väg åt rätt håll, även om jag också
              tycker att det finns saker kvar att göra.
            </seg>
          </u>
          <note type="speaker" n="7bca0b97">
            Anf. 83 JENS HOLM (V):
          </note>
          <u who="Q946708" xml:id="i-8ef16738db69b673-2" n="616b2472">
            <seg n="8bba0e2d">
              Fru talman! Nu låter det nästan på Lena Ek som att hon tycker
              att närapå allt som finns i rapporten är subventioner som ska
              finnas kvar. I så fall vill jag understryka att vi inte är överens.
              En stor del av de subventioner som tas upp här är djupt problematiska.
              Jag nämnde tidigare till exempel flygets och sjöfartens skattebefrielse.
              Jag vet att det är svårt att fasa ut detta, men jag skulle vilja
              se ett mycket tydligare engagemang från regeringen. Ett sätt man
              kan lösa detta på är att helt enkelt låta till exempel flyget
              betala en skatt på sina utsläpp, alltså att man inför en flygskatt.
            </seg>
            <seg n="bab04b37">
              När det gäller industrins stora nedsättningar av koldioxidskatten
              vet jag inte hur många gånger mer i koldioxidskatt vanliga hushåll
              betalar; jag tror att det är över 20 gånger mer än vad industrin
              gör. Är det verkligen rimliga proportioner?
            </seg>
            <seg n="f62a096f">
              Köttsubventionerna som jag nämnde är inte så stora nu. Det handlar
              dock om att en stor del av köttet som produceras i EU nu konsumeras
              men att det så fort vi får ett överskott finns marknadsföringspengar
              redo för att få svenskarna och andra européer att konsumera mer
              kött. Vi vet att kött leder till stora klimatutsläpp.
            </seg>
            <seg n="55946372">
              Ta fiskeindustrin! Det är minst 150 miljoner kronor varje år
              bara till den svenska fiskeflottan. Vi vet att våra hav håller
              på att fiskas ut helt och hållet. Här skulle regeringen verkligen
              kunna göra någonting.
            </seg>
            <seg n="29392df7">
              Jag vill dock tacka miljöministern för denna debatt. Jag vill
              passa på att fråga, än en gång: Lena Ek, kan jag tolka ditt svar
              som att ni i höstbudgeten kommer att presentera en mycket konkretare
              kartläggning och även en prioritering? Jag undrar om ni kommer
              att säga: Dessa miljöskadliga subventioner är vi beredda att ta
              bort, och så här gör vi. Andra subventioner får kanske finnas
              kvar eller ta lite längre tid att fasa ut. Det vill jag veta.
            </seg>
          </u>
          <note type="speaker" n="04efdd9b">
            Anf. 84 Miljöminister LENA EK (C):
          </note>
          <u who="Q535342" xml:id="i-b605f295b86d5461-36" n="1b0ae524">
            <seg n="4ba77656">
              Fru talman! Jag tycker att det är väldigt intressant att diskutera
              flyget och sjöfarten. Jag måste säga det.
            </seg>
            <seg n="46984fec">
              Jag tror att marknadsbaserade system i detta fall är väldigt
              bra, och jag tycker att handeln med utsläppsrätter ändå levererar
              och är i linje med den nedåtgående kurva som enligt EU-överenskommelsen
              ska ge en minskning av utsläppen av växthusgaser, som är oerhört
              miljöskadliga, med 70 procent fram till 2050.
            </seg>
            <seg n="7ad824c0">
              Flyget och sjöfarten har hittills varit helt oreglerade. I EU-förhandlingarna
              om handeln med utsläppsrätter var det faktiskt mitt ändringsförslag
              som innebar att flyget och sjöfarten skulle införas i systemet.
              Förhandlingsresultatet under det franska ordförandeskapet och
              miljöminister Borloo blev att sjöfarten ska införlivas i handeln
              med utsläppsrätter om det inte är så att den internationella maritima
              organisationen har klarat ut frågan i närtid. Det har gått ett
              par år sedan dess. Flyget ska införlivas på samma sätt ett par
              år därefter.
            </seg>
            <seg n="3ca68832">
              När det gäller flyget har vi redan nu förhandlingar, och vi diskuterade
              på miljörådet i går att EU ska stå fast vid att handel med utsläppsrätter
              ska gälla för flyget samt de avgifter det innebär. Det är en början.
              Det är alls inte en total lösning, men det är en början. Över
              tusen flygbolag följer nu reglerna, och tio flygbolag gör det
              inte. Det tycker jag är ett bra resultat på mycket kort tid.
            </seg>
            <seg n="cdf2b635">
              Här ligger alltså väldigt mycket att hantera, både på EU-sidan
              och på den svenska sidan. Regeringen avser att återkomma i frågan
              i höstbudgeten. I exakt vilken form förhandlas under sommaren.
              Jag tycker att det är viktigt att vi driver på i frågan, och jag
              hoppas att vi i förhandlingarna i Rio om ett hållbart samhälle
              på global nivå ska kunna se att vi har en text om just utfasning
              av miljöskadliga subventioner. Det skulle kännas väldigt bra,
              och det är jag övertygad om att Jens Holm också skulle tycka.
            </seg>
            <seg n="487ea0fb">
              Tack för en väldigt bra diskussion!
            </seg>
          </u>
          <note n="de872c3a">
            Överläggningen var härmed avslutad.
          </note>
          <note n="0836493b">
            18 § Bordläggning och beslut om förlängd motionstid
          </note>
          <note n="37f74b63">
            Anmäldes och bordlades
          </note>
          <note n="4ea008c4">
            Kammaren biföll talmannens förslag att motionstiden för denna
            proposition och denna skrivelse skulle förlängas till onsdagen
            den 26 september .
          </note>
          <note n="89bf0ac6">
            19 § Anmälan om skriftliga svar på frågor
          </note>
          <note n="7da8879a">
            Anmäldes att skriftliga svar på följande frågor inkommit
          </note>
          <note n="45c151cc">
            den 11 juni
          </note>
          <note n="6eb80695">
            Carina Hägg
          </note>
          <note n="6934aa56">
            den 12 juni
          </note>
          <note n="c65d6509">
            Lennart Axelsson
          </note>
          <note n="f060e755">
            Gunvor G Ericson
          </note>
          <note n="989f8e9d">
            Svaren redovisas i bilaga som fogats till riksdagens snabbprotokoll
            tisdagen den 19 juni.
          </note>
          <note n="6ab91af1">
            20 § Kammaren åtskildes kl. 19.13.
          </note>
          <note n="a8d4e348">
            Förhandlingarna leddes
          </note>
          <note n="a492e0ab">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
