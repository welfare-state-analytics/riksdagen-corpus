<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--67</head>
          <docDate when="2011-02-03">2011-02-03</docDate>
        </div>
      </front>
      <body>
        <div>
          <note n="a08ecf18">
            ﻿
          </note>
          <note n="db550402">
            Riksdagens protokoll
          </note>
          <note n="b4a03e8d">
            2011/12:67
          </note>
          <note type="date" n="cb05c8c7">
            Fredagen den 3 februari
          </note>
          <note n="98654187">
            Kl. 09:00 - 10:47
          </note>
          <note n="e573a0d8">
            1 § Aktuell debatt: Förekomsten av riskkapitalbolag i den skattefinansierade
            välfärden
          </note>
          <note type="speaker" n="1c9ea95d">
            Anf. 1 JENNIE NILSSON (S):
          </note>
          <u who="Q4563096" xml:id="i-d5b3b59186549694-0" n="63c5a467">
            <seg n="cfc854aa">
              Herr talman! Detta är en efterlängtad debatt men också en försenad
              debatt kanske till och med en medvetet försenad debatt. Vi begärde
              den i höstas under pågående vårdskandaler. Men om regeringen hade
              hoppats att stormen och därmed intresset för frågan nu skulle
              ha lagt sig hade man fel.
            </seg>
            <seg n="d21c36d6">
              Herr talman! Den socialdemokratiska riksdagsgruppen har begärt
              en aktuell debatt om förekomsten av riskkapital i den skattefinansierade
              välfärden och möjligheten att föra över pengar till så kallade
              skatteparadis. Vi gör det eftersom det har framkommit att flera
              aktörer inom skola, vård och omsorg bedrivit en synnerligen aktiv
              skatteplanering i syfte att minimera eller helt undvika att betala
              skatt.
            </seg>
            <seg n="38ea082a">
              Vi gör det eftersom medborgarna har rätt att förvänta sig att
              deras inbetalda skattepengar går till att trygga och utveckla
              välfärden. Att delar av dessa skattemedel ska plockas ut ur verksamheten
              som aktieutdelning eller bli till vinster som plockas ut vid försäljningar
              är oacceptabelt.
            </seg>
            <seg n="334c73c2">
              Det har också framkommit allvarlig kritik av främst vårdkvaliteten
              inom äldreomsorgen. Särskilt har företaget Carema Care uppmärksammats
              för allvarliga brister. Anhöriga och personal har i flera medier
              bland annat berättat om undernäring och liggsår bland de gamla
              samt brist på personal och vårdutrustning. Samtidigt har koncernen
              Ambea, där Carema Care ingår, ökat sin nettovinst kraftigt. Bonusar
              till chefer har också förekommit.
            </seg>
            <seg n="1d8035a3">
              Avancerad skatteplanering gör att vinster dessutom inte ens beskattas
              i Sverige utan i skatteparadis i Engelska kanalen. Skattesystemets
              legitimitet bygger på att enskilda företag betalar skatt i förväntad
              omfattning. Vi anser att det är hög tid för Sveriges riksdag att
              bekänna färg och redovisa hur vi ska säkerställa att skattemedel
              går till det som de var avsedda för och hur vi tänker ta vårt
              ansvar för att trygga kvaliteten i vården, skolan och omsorgen.
            </seg>
            <seg n="d01a42aa">
              Jag ser fram emot en konstruktiv debatt.
            </seg>
          </u>
          <note type="speaker" n="259335d5">
            Anf. 2 Finansminister ANDERS BORG (M):
          </note>
          <u who="Q182050" xml:id="i-f8e8e17302b1f2b5-0" n="69f60dee">
            <seg n="597dd1a0">
              Herr talman! Låt oss börja med att ta som utgångspunkt för debatten
              vad det är för samhälle vi vill ha i Sverige. Vi vill att det
              svenska samhället ska präglas av tillväxt, öppenhet, omställning
              och kunskap. Det ska präglas av arbete, arbetslinjen och utbildning
              som stärker människor på arbetsmarknaden. Men det är också viktigt
              att vi har en välfärdsstat. Det är viktigt att vi har en sammanhållning
              i vårt land som gör att vi inte bygger in klyftor och konflikter.
            </seg>
            <seg n="601f5eef">
              Här har Sverige lyckats bättre än praktiskt taget alla andra
              länder. När OECD strax före jul i sin rapport Divided We Stand
              Why Inequality Keeps Rising utvärderar skillnaderna landar man
              i slutsatsen att Sverige har de minsta välfärds- och inkomstskillnaderna
              när man tar hänsyn till att vi också tillhandahåller välfärdstjänster
              till alla.
            </seg>
            <seg n="097d83fd">
              Sverige har den högsta sociala mobiliteten så som OECD mäter
              det. Utbildningsarvet spelar minst roll i Sverige. I omfattande
              statistik belägger man att de mest utsatta i det svenska samhället
              ofta har det bättre än i de flesta andra. Risken för allvarlig
              materiell fattigdom är mindre i Sverige och de nordiska länderna
              än i praktiskt taget alla andra länder.
            </seg>
            <seg n="112d2cf5">
              Varför är det på det sättet? Jo, därför att vi menar att välfärd
              är att alla människor kan forma sitt liv, att de har resurser
              att göra det och att de kan välja sin väg genom livet med hjälp
              av stöd när det behövs, med grundläggande resurser som ger dem
              en plattform att stå på. Vi tror att den effektivaste omfördelningen
              är skola, barnomsorg, sjukvård och äldreomsorg för alla efter
              behov. Det utjämnar skillnader i välfärd och underlättar för människor
              att forma sitt liv.
            </seg>
            <seg n="96d226d3">
              Det är så vi vill att det svenska välfärdssamhället ska vara.
              Det är den rollen vi vill att det ska spela.
            </seg>
            <seg n="593f1947">
              Det här är ett omfattande åtagande. Vi använder ungefär 50 procent
              av vår bnp till offentliga utgifter. Det är en av de högsta nivåerna
              bland alla länder. Den är ungefär lika hög som den var för ungefär
              tio år sedan och omfattar ungefär 25 procent av alla sysselsatta
              i Sverige som jobbar i den offentliga sektorn. Det är den högsta
              nivån tillsammans med Norge och Danmark.
            </seg>
            <seg n="0439e892">
              De sociala utgifterna är i Sverige högre än i praktiskt taget
              alla andra länder. Det gäller när vi tittar på barnomsorg, det
              gäller när vi tittar på omsorg och långtidsvård, det gäller när
              vi tittar på utbildning och forskning och det gäller när vi tittar
              på sjukvård. Vi presterar genomgående bra resultat i jämförelse
              med andra länder. På utbildningssidan skulle det kunna ske förbättringar,
              men genomgående är Sverige ett land som lägger stora resurser
              på sammanhållning och på att skapa välfärd för alla.
            </seg>
            <seg n="516e5859">
              Det har också skett stora satsningar under de senaste åren. När
              man ser på tv får man ibland intrycket av att det pågår en brutal
              nedrustning av den svenska välfärdsstaten som nu ligger i spillror.
              Men resurserna inom förskolan från 2006 till i dag har ökat med
              25 procent, i gymnasieskolan 15 procent, för funktionshindrade
              strax över 20 procent, för primärvården lite över 20 procent och
              för specialistvården också lite över 20 procent. Det har alltså
              skett en påtaglig resursökning i delar av den svenska välfärden.
            </seg>
            <seg n="c7b2aeba">
              Kvalitet, tillgänglighet och valfrihet det är det som i dag är
              den svenska välfärden. Det är det vi tror på, men när det gällde
              valfrihet och tillgänglighet var det tyvärr så att vi tidigare
              hade stora brister. Det fanns en likformighet i de svenska välfärdssystemen
              som var djupt besvärlig. Elever och föräldrar var utan inflytande,
              personal hade bara kommunala arbetsgivare eller landstinget att
              vända sig till.
            </seg>
            <seg n="43024ad6">
              Detta har valfrihetsreformerna ändrat på, och det är en stor
              förbättring av det svenska samhället. Det ökar människors makt
              och egna inflytande.
            </seg>
            <seg n="c5d7deee">
              Det finns nu alternativ, men huvuddelen av all verksamhet är
              offentlig. Mellan 75 procent för barnomsorgen och 95 procent av
              sjukhusvården är offentlig verksamhet. På praktiskt taget varje
              område har den offentliga sektorn en helt dominerande ställning
              på mellan 75 och 95 procent av brukare, personal och resurser.
              Det är rätt viktigt att man har den bilden klar för sig så att
              man inte tror att det nu har skett en dramatisk förskjutning,
              där all välfärd i Sverige produceras av privata företag. Så är
              det alltså inte.
            </seg>
            <seg n="1c30f4aa">
              Låt oss också ta skattefrågan. Skatter ska betalas. Vi kan ha
              låga skatter och bra näringslivsvillkor om man betalar sina skatter.
              Bra företag producerar bilar, elektroniksystem eller vård tillsammans
              med sina anställda, för sina kunder, i samklang med samhället.
              Det är så ett bra företag fungerar. Då uppfyller man sina plikter.
              En av de plikterna är att betala sina skatter. Då anstränger man
              sig inte genom konstiga konstruktioner att flytta skattebetalningarna
              till Caymanöarna eller till något annat skatteparadis.
            </seg>
            <seg n="6e9d0661">
              Det problem vi talar om uppkom på grund av att den socialdemokratiska
              regeringen för ett antal år sedan förändrade beskattningen av
              onoterade andelar. Den förändringen, menade man, var nödvändig
              för att få ett bättre fungerande näringslivsklimat. Så kanske
              det var. Men det skapade en möjlighet att bygga räntesnurror internt
              i bolagen. Dem har vi stängt. Det skapade så småningom också möjligheten
              att bygga dessa externa räntesnurror. Dem håller vi på att stänga.
            </seg>
            <seg n="5c8f62bb">
              Girighet kan inte vara ledmotivet för företagande. Samhällsansvar
              för att bygga lönsamma företag som tillsammans med personal och
              kunder effektivt producerar det kunderna vill ha och betalar de
              skatter samhället efterfrågar är vad denna debatt handlar om.
            </seg>
            <seg n="bd582ae0">
              Vi tror på valfrihet. Vi tror på välfärd. Därför tror vi också
              på att man ska betala sina skatter. Möjligheterna till skattesmitning
              och undandragning av skatt ska stängas, och det är det denna regering
              arbetar för.
            </seg>
            <seg n="393a669e">
              (Applåder)
            </seg>
          </u>
          <note type="speaker" n="6360cc12">
            Anf. 3 JENNIE NILSSON (S):
          </note>
          <u who="Q4563096" xml:id="i-d5b3b59186549694-1" n="63c5a467">
            <seg n="b385d98d">
              Herr talman! Ett samhälles civilisationsgrad avgörs av hur vi
              behandlar våra barn och våra gamla. Vi måste kunna känna oss trygga
              med att när ålderdomen oombedd kommer ska vi få en god omvårdnad
              av hög kvalitet utifrån våra behov.
            </seg>
            <seg n="fdd9bc14">
              Vi socialdemokrater har inget emot vinst i betydelsen ett företagsekonomiskt
              överskott. Överskott behövs för att kunna investera och kunna
              utveckla.
            </seg>
            <seg n="e9d5996f">
              Men i offentlig verksamhet, när vi sysslar med vård, skola och
              omsorg, borde det vara självklart att vinsten har en annan roll
              än när vi tillverkar bilar och datorer. Kommuner och landsting
              drivs inte för att ge andra överskott än just sådana som behövs
              för investeringar och utveckling av kvaliteten i verksamheten.
            </seg>
            <seg n="e1a778c7">
              Det finns ett långsiktigt tänkande utifrån analyser av vilka
              behov som vård, skola och omsorg måste klara av, behov som individen
              har, men också behov som det gemensamma har utifrån hur Sverige
              som nation ska kunna fortsätta fungera väl, ha hög tillväxt och
              kunna konkurrera. Inte minst därför måste fortsatta satsningar
              och ett fortsatt arbete ske för att utveckla välfärden.
            </seg>
            <seg n="aa2fb34b">
              Vi har inte råd med att skattepengar som skulle kunna ge oss
              en ännu bättre vård och en ännu bättre omsorg i stället tickar
              ut som vinster. Tanken med mångfalden och valfriheten inom välfärden
              har varit att andra aktörer än kommuner och landsting skulle kunna
              tillföra nya idéer och arbetsmetoder. Man brukar nämna kooperativa
              sammanslutningar av människor och personalkooperativ, stiftelser
              och idéburna entreprenörer som goda exempel.
            </seg>
            <seg n="7687599b">
              Den stora frågan är dock vad de privata storkoncernerna tillför
              och, ännu mer, om riskkapitalbolag kan vara lämpliga ägare till
              skola, vård och omsorg. Ska inte riskkapital satsas i nya, osäkra
              projekt? Är inte själva riskkapitalbolagets idé att kortvarigt
              gå in som ägare för att, som det heter, förädla företaget för
              att sedan sälja det vidare med en god vinst. Men vilken risk finns
              det i skattefinansierad verksamhet? Är det lämpligt att skolor
              och äldreboenden ständigt byter ägare och huvudmän?
            </seg>
            <seg n="34e5f4d8">
              Svenska folket tvingas nu se på när miljarder av deras skattepengar
              lämnar vården, skolan och omsorgen. Detta vill vi socialdemokrater
              göra någonting åt. Eftersom andra länder i Europa klarar av att
              ha valfrihet samtidigt som de har betydligt mer restriktiva regler
              kring hur skattemedel används borde detsamma kunna gälla i Sverige.
            </seg>
            <seg n="53c398d5">
              Vårt förslag i höstens budgetmotion, som kom före vårdskandalerna,
              var att skyndsamt utreda en bättre ordning. En sådan utredning
              bör bland annat ta sin utgångspunkt i följande:
            </seg>
            <seg n="98cb5733">
              Förvisso föreslog finansministern ändringar 2008, men hur har
              det varit med uppföljningen? Det var inte finansministern utan
              medierna som började sammanställa uppgifter om hur riskkapitalbolagen
              tricksade med internlånen.
            </seg>
            <seg n="4721bf76">
              Eftersom medierna helt riktigt har identifierat de borgerliga
              partierna som drivande när det gäller att öka antalet privata
              aktörer blev också trycket på regeringen hårt när missförhållanden
              och vanvård uppdagades i dessa privata bolag. Regeringen och finansministern
              tvingades agera under galgen och gav Socialstyrelsen i uppdrag
              att undersöka eventuella kvalitetsbrister och skillnader mellan
              kommunal och privat äldreomsorg, samt att ta fram vägledning för
              upphandling, avtal och uppföljning.
            </seg>
            <seg n="1628b9ca">
              Skatteverket fick i uppdrag att kartlägga och granska företag
              inom vård, skola och omsorg, särskilt med avseende på ränteavdrag.
            </seg>
            <seg n="5e3a611a">
              Så långt allt väl, men sedan tycker jag att regeringen helt tappade
              bollen.
            </seg>
            <seg n="35d5fbf9">
              Regeringen avser att återkomma först under 2012 med förslag på
              skärpningar kring ränteavdragen. Dessa kan eventuellt börja gälla
              tidigast 2013.
            </seg>
            <seg n="e0bda274">
              En utredning om meddelarfrihet i privat driven välfärd ska tillsättas,
              men först till sommaren 2012, vilket är helt obegripligt.
            </seg>
            <seg n="2797b229">
              Ekonomi och politik handlar i dag alltmer om tid. Kapitalets
              allt större rörlighet och omsättningshastighet kräver snabba reaktioner.
              Regeringens förslag är inte tillräckliga för att komma åt vare
              sig kvalitetsproblem eller problemet med att skattemedel försvinner
              ur välfärden genom stora vinster.
            </seg>
            <seg n="f855c5ae">
              En förändring av ränteavdragen löser heller inte problemet med
              att vinstmaximering på välfärdstjänster leder till besparingar
              på kvaliteten. Förändrade ränteavdrag innebär som bäst att välfärdsföretag
              som i dag registrerar sina vinster i skatteparadis i stället börjar
              betala skatt i Sverige. Även om så sker kvarstår problemet med
              att stora vinster som uppstår ur skattemedel försvinner ur välfärden.
            </seg>
            <seg n="3799f301">
              Vi behöver börja diskutera ett ramverk för icke-offentliga aktörers
              verksamhet inom vård, skola och omsorg. Jag hoppas att det är
              det vi ska göra här i dag.
            </seg>
          </u>
          <note type="speaker" n="7053c123">
            Anf. 4 PER BOLUND (MP):
          </note>
          <u who="unknown" xml:id="i-eca75bd0a47c06c2-0" n="30fe6464">
            <seg n="9f03e135">
              Herr talman! Det brukar sägas att ett samhälles värdighet hänger
              på hur bra det är på att ta hand om sina svagaste. Om det stämmer
              har Sverige stora problem. Vi har under det senaste året fått
              se chockerande exempel på hur äldre får gå allt längre tid med
              använda blöjor för att spara pengar, hur vårdbehövande binds fast
              i sängen på äldreboendet för att det är brist på personal. Vi
              har fått se hur vinster från skolor med hjälp av avancerade konstruktioner
              förs ut ur landet till riskkapitalbolag i skatteparadis. Det är
              fullständigt oacceptabelt.
            </seg>
            <seg n="2fc5da81">
              För oss i Miljöpartiet handlar den här debatten i grunden om
              mänskliga rättigheter. Den handlar om rätten för varje individ
              att få vård och omsorg efter sina behov, om rätten för våra äldre
              att mötas med värdighet och vänlighet i äldreomsorgen. Det handlar
              om rätten för våra barn att få en utbildning som skapar en god
              grund för dem i vuxenlivet och i yrkeslivet.
            </seg>
            <seg n="8915798f">
              Miljöpartiet är öppet för företagande inom välfärden. Det är
              för att vi vill ge möjligheter till alla de eldsjälar som har
              idéer och passion för att förbättra verksamheterna. Det kan vara
              en lärare som har visionen av en skola som sätter elever och utbildning
              allra främst, en sjukskötare med mångårig erfarenhet som vet hur
              man kan driva vårdmottagningar där patientens behov alltid kommer
              först och föräldrar som vill driva en kooperativ förskola med
              en inriktning som passar just för deras barn. Det är för dem och
              deras visioner som vi i Miljöpartiet vill ge möjlighet att genom
              företagande driva verksamheter inom välfärden.
            </seg>
            <seg n="7fc3a2c6">
              Tyvärr har vi kunnat se också exempel på hur den möjligheten
              missbrukas. Jag vill vara tydlig med att vår drivkraft aldrig
              har varit att bereda väg för dem som i första hand drivs av att
              göra ekonomisk vinst i välfärden. Vår syn är i stället att företagen
              inom välfärden i första hand måste drivas av en vilja, en passion
              att få människor att må bättre, att lära sig mer, att bli friskare,
              att utvecklas.
            </seg>
            <seg n="76b71199">
              Samtidigt är det självklart viktigt inom välfärdssektorn att
              varje verksamhet har en trygg ekonomi som går runt, som skapar
              överskott som sedan kan investeras för att få ännu bättre verksamhet.
            </seg>
            <seg n="806d0674">
              Verksamheter som drivs i företagsform behöver också ha möjligheten
              att använda överskott till vinstutdelning. Miljöpartiet vill inte
              ta bort den möjligheten. Däremot säger vi tydligt att vinstintresset
              aldrig får gå före verksamhetens kvalitet eller resultera i för
              låg bemanning eller ovärdig omvårdnad. Vinstkrav får aldrig vara
              en bakomliggande orsak till minskad lärartid i skolan.
            </seg>
            <seg n="1b624408">
              För att komma åt detta vill vi att företag inom välfärdssektorn
              alltid tydligt ska redovisa hur man planerar att hantera sin vinst.
              Vi ser att det i de allra flesta fall går utmärkt att kombinera
              lönsamhet med hög kvalitet. De allra flesta friskolor precis som
              de allra flesta kommunala skolor håller hög kvalitet, men tyvärr
              finns det även undantag. Som Johannes Åman skrev i Dagens Nyheter
              nu i vintras: Vinst är inget negativt när skolor drivs så att
              elever och lärare trivs och resultaten blir goda. Men när riskkapitalbolag
              utan erfarenhet av utbildning försöker göra klipp genom att köpa
              upp friskolekoncerner och i hög takt starta nya skolor ringer
              varningsklockorna.
            </seg>
            <seg n="a34f90d0">
              Herr talman! Varningsklockorna borde ringa hos alla partier,
              men ändå framstår regeringen som handfallen. Moderaterna skrev
              i går på DN Debatt att de tillsätter en arbetsgrupp för att se
              över problemen. Så kan man göra, herr talman, om man mest vill
              skjuta frågan på framtiden. Men vi i Miljöpartiet nöjer oss inte
              med det. Vi har redan gått från ord till handling. Vi har redan
              kommit med politiska förslag som kan genomföras i praktiken. Tydligare
              än så blir inte skillnaden mellan ord och handling i politiken.
            </seg>
            <seg n="12f85c87">
              Miljöpartiet har föreslagit att det i bolagsordningen för alla
              företag som verkar inom skolan ska skrivas in att det är utbildningen
              som är huvudsyftet för verksamheten. Det borde vara en självklarhet,
              men tyvärr visar alltför många exempel på att regelverket i dag
              inte räcker.
            </seg>
            <seg n="8e9b3225">
              Vi säger också att skolföretag ska granskas med kunskapsuppdraget
              i fokus. Det gör att vi tycker att revisorer som granskar skolföretag
              ska kunna utbildning, de ska vara certifierade av Skolverket så
              att de vet hur skolverksamhet fungerar.
            </seg>
            <seg n="66b577df">
              Vi anser också att det behövs en bättre kontroll när skolor byter
              ägare. Vi tycker att när ändringar i ägarförhållanden sker i skolor
              ska det alltid anmälas till Skolinspektionen. Att sälja en skola
              till någon som möjligen bjuder högst men som inte har förmåga
              att bedriva bra skolverksamhet ska inte vara möjligt.
            </seg>
            <seg n="84a661fd">
              Inom omsorgen föreslår vi att kommunerna ska sätta upp tydliga
              miniminivåer för bemanning. På så sätt blir det tydligt för alla
              om vårdföretagen försöker kapa kostnader genom att skära ned på
              personal, ha mindre personaltäthet än andra verksamheter.
            </seg>
            <seg n="33edfba0">
              Vi tycker också att det är dags att inrätta en statlig myndighet
              som granskar omsorgen och som kan slå larm när kvaliteten brister.
              Som äldre eller anhörig ska man alltid vara trygg med att det
              finns en god omsorg med hög kvalitet och med tillräckligt med
              personal.
            </seg>
            <seg n="a11a5a22">
              Herr talman! Att regeringen inte har kommit längre än att tillsätta
              arbetsgrupper är beklämmande. Medan regeringen funderar är det
              de vårdbehövande och de svaga som hamnar i kläm. Jag har här i
              mitt anförande tagit upp Miljöpartiets konkreta förslag till åtgärder
              som kan förbättra situationen. Jag tycker att det är dags för
              Anders Borg och den moderatledda regeringen att också gå från
              ord till handling och lägga fram åtgärder så att vi slipper dessa
              återkommande fall av vanvård och skolor med för låg kvalitet.
              Sverige ska åter bli en nation som förmår att ta hand om sina
              svagaste.
            </seg>
          </u>
          <note type="speaker" n="b86646f3">
            Anf. 5 ALLAN WIDMAN (FP):
          </note>
          <u who="Q4731041" xml:id="i-237996475a9a4de5-0" n="8866d1d3">
            <seg n="9c34b234">
              Herr talman! Rubriken för denna debatt är en smula märklig. Den
              lyder: Förekomsten av riskkapitalbolag i den skattefinansierade
              välfärden. Rubriken är märklig på det sättet att det inte finns
              någon svensk legal definition av just riskkapitalbolag. Det är
              ingen associationsrättsligt självständig institution som till
              exempel aktie-, kommandit- eller handelsbolag. Ur rättslig synpunkt
              är det snarare så att alla bolag är riskkapitalbolag, i den meningen
              att någon riskerat ett kapital i en affärsverksamhet i syfte att
              nå högre avkastning.
            </seg>
            <seg n="7e1c99ea">
              Även det andra ledet i rubriken vållar svårigheter i fråga om
              avgränsning. Leverantörerna till den skattefinansierade välfärden
              är i dag så många och diversifierade att knappast någon bransch
              helt kan undantas. Varje kommunal och statlig arbetsplats är i
              dag beroende av privata leverantörer när det gäller varor och
              tjänster, och leverantörerna ersätts således med just skattepengar.
            </seg>
            <seg n="40895430">
              Men mot bakgrund av vad som hittills sagts i debatten och höstens
              massmediala rapportering, antar jag att diskussionen ska snävas
              in till att gälla privat näringsverksamhet inom vård, omsorg och
              skola och särskilt, herr talman, när sådan verksamhet inneburit
              missförhållanden för enskilda människor.
            </seg>
            <seg n="22ebfeb3">
              Låt mig redan nu slå fast att det finns strukturella skillnader
              mellan till exempel skolan och omsorgen om våra äldre. Tillstånd
              för och tillsyn av friskolorna handläggs av en för ändamålet inrättad
              statlig skolinspektion. Denna myndighet är försedd med mycket
              långtgående befogenheter att ingripa mot bristande kvalitet när
              det gäller både kommunala och fristående verksamheter. Ytterst
              kan Skolinspektionen besluta om att tillstånd ska återkallas,
              vilket är detsamma som att lägga ned verksamheten. Enligt skollagen
              gäller numera också samma krav för alla skolor oberoende av huvudmannaskap.
            </seg>
            <seg n="22b2d8ae">
              När det gäller äldreomsorgen överfördes tillsynen den 1 januari
              2010 till Socialstyrelsen. I samband därmed gavs utökade befogenheter
              att ingripa mot brister i kvalitet och säkerhet. En viktig skillnad,
              dock, mot Skolinspektionen är att Socialstyrelsen, utöver sitt
              tillsynsansvar, har många andra uppgifter på området, till exempel
              uppbyggnad av kunskaper, statistik, hälsoskydd och smittskydd.
              Till skillnad från skolområdet genomförs heller ingen tillståndsprövning
              av Socialstyrelsen, åtminstone inte för den äldreomsorg som kommunerna
              handlar upp.
            </seg>
            <seg n="03ec0496">
              Det är Folkpartiets uppfattning att en särskild statlig myndighet
              för tillsyn och tillståndsprövning bör skapas för äldreomsorgen.
              Det kommer, precis som skett på skolområdet, att leda till en
              mer effektiv och kvalitetsorienterad granskning av såväl enskilt
              som kommunalt bedriven omsorg.
            </seg>
            <seg n="383fd8a8">
              Den helt avgörande skillnaden mellan skolan och främst äldreboenden
              är dock graden av valfrihet. Missnöjda elever och föräldrar kan
              närhelst välja att söka sig till en annan skola fristående eller
              kommunal. Eftersom elevens bidrag följer med honom eller henne
              får detta omedelbart kännbara ekonomiska konsekvenser för respektive
              verksamhet. Den reglerade etableringsfrihet som givits i skollagen
              sörjer också för att det ofta finns gott om alternativ att välja
              mellan.
            </seg>
            <seg n="58521452">
              Herr talman! Dess värre är det bara fem av landets 290 kommuner
              som tillämpar lagen om valfrihet när det gäller äldreboenden.
              Fortfarande dominerar upphandlingarna helt. I praktiken blir följden
              att det är kommunen och dess politiker som bestämmer var och av
              vem som äldreboendeverksamhet ska bedrivas. Om man som enskild
              vårdtagare eller omsorgstagare är missnöjd finns inga alternativ.
              Vad kan då en äldre och dennes anhöriga sätta emot?
            </seg>
            <seg n="2fa222eb">
              Lagen om offentlig upphandling fungerar bra när prestationer
              kan mätas, räknas eller vägas. I fråga om tjänster av en nära
              och mänsklig karaktär blir kvalitet genast svårare att specificera.
              Risken är stor att man söker alltför mycket stöd i den enda fasta
              parametern, nämligen priset. Mot denna bakgrund är det kanske
              inte så förvånande att många av de skandaler vi bevittnat skett
              just inom boenden för vård och omsorg av äldre.
            </seg>
            <seg n="a2ffbeb7">
              Herr talman! Våra äldre är värda samma valfrihet och samma makt
              över sin vardag som gäller för elever och föräldrar. I ett system
              där den enskilde bestämmer var samhällets subvention ska utnyttjas
              blir stötande vinstutdelningar inget långvarigt problem. Företag
              som sätter vinsten före kvaliteten kommer snart att vara utan
              verksamhet. Detta hindrar dock inte att det kan införas regler
              mot oseriösa företag. Sådana regler finns inom många andra sektorer
              av det svenska näringslivet.
            </seg>
          </u>
          <note type="speaker" n="e488eeaf">
            Anf. 6 ANDERS W JONSSON (C):
          </note>
          <u who="unknown" xml:id="i-d476364b82743db8-0" n="0bee9b04">
            <seg n="5d5d1bc2">
              Herr talman! Jag besökte förra året dialysavdelningen på Visby
              lasarett. En dialysavdelning är som ett andra hem för dem som
              på grund av sviktande njurfunktion måste få dialys, inte sällan
              i väntan på en ny njure. Dialyssjuksköterskorna som jobbar där
              är högt specialiserade, vana att hantera avancerad medicinsk teknik
              och inte minst att bemöta människor i en svår livssituation. Dialysavdelningen
              på Visby lasarett är ett utmärkt exempel på en av Sveriges tiotusentals
              välfärdsinstitutioner.
            </seg>
            <seg n="476060d0">
              Dialysavdelningen har tidigare drivits av Visby kommun som en
              del av sjukvårdsförvaltningen underställd sjukhusdirektören. På
              den tiden drevs avdelningen helt utan vinstkrav och ibland med
              till och med ett minusresultat.
            </seg>
            <seg n="8e0b95ec">
              Sedan några år tillbaka har dialysen vid Visby lasarett tagits
              över av det privata, multinationella aktiebolaget Diaverum. Det
              innebar att 2011 gick 15 miljoner kronor av skattebetalarnas pengar
              direkt till det privata vinstdrivna Diaverum.
            </seg>
            <seg n="38302416">
              Jag pratade med sjuksköterskor och frågade om det inte var bättre
              förr när pengarna stannade i vården och inte gick till aktieägare.
              Svaret blev nej: Det mesta har för oss blivit bättre, ja, kanske
              inte lönen men vi har en chef som nästan alltid är på plats och
              har möjlighet att fatta beslut. Vi har fått tuffa krav på kompetens
              men också möjligheter till vidareutbildning. Numera måste vi regelbundet
              genomgå kunskapstest för att få Diaverums dialyskörkort. Men med
              det kan vi jobba inom koncernen var som helst på jorden. Jag har
              funderat på att jobba åt Diaverum i Chile, sade en av de yngre
              sjuksköterskorna.
            </seg>
            <seg n="269784c3">
              I patientenkäter får Diaverums dialys på Gotland bättre betyg
              än snittet för annan öppenvård på ön. Den ligger dessutom högre
              än snittet för öppenvård i hela Sverige.
            </seg>
            <seg n="9d5574e0">
              Diaverum har som utförare av njursjukvård bidragit till en väsentligt
              förbättrad läkarkontinuitet till en rimlig kostnad. Under förra
              året bidrog man dessutom till en kostnadseffektiv lösning för
              kommunen vad gäller utdelning av läkemedel. I jämförelse med dialysverksamhet
              i andra landsting ligger kostnaden per dialys lågt på Gotland.
            </seg>
            <seg n="72545950">
              Det är företag som Diaverum som den här debatten i dag handlar
              om. Det finns partier här i kammaren som inte fäster vikt vid
              att njursjuka patienter är nöjdare i Visby än på andra ställen,
              där det inte väger tungt att personalen upplever att det blivit
              mycket bättre med Diaverum än på den tiden dialysverksamheten
              sorterade under sjukhusdirektören.
            </seg>
            <seg n="6bc3c1ec">
              Det är partier för vilka det faktum att stafettläkarna försvunnit
              utan att kostnaden ökat på intet sätt är avgörande och som inte
              heller är glada över att Gotlands kommun dessutom har en billigare
              dialys än de flesta andra landsting.
            </seg>
            <seg n="6a154d73">
              Det är partier som är så upprörda över att det finns enheter
              som just Diaverum att de har begärt en extra riksdagsdebatt, och
              det av en anledning. Det faktum att dialysavdelningen vid Visby
              lasarett numera drivs av ett privat företag som levererar vinst
              till sina ägare räcker för vissa för att tycka att det borde förbjudas.
              För andra är det just det faktum att ägaren till Diaverum är riskkapitalbolaget
              Bridgepoint som gör att dialysen i sin nuvarande skepnad måste
              bort från Visby lasarett.
            </seg>
            <seg n="d2153781">
              För mig och Centerpartiet är det avgörande inte om ägaren är
              stiftelse eller kooperativ, om det är en kommunal förvaltning
              eller ett aktiebolag. För oss är det viktigare att patienter,
              elever, äldre och funktionsnedsatta är nöjda, att personalen trivs
              och att kvaliteten är hög. Jag kan nog till och med drista mig
              att säga att vi hellre ser att en enhet drivs av ett privat företag
              som ger vinst än att den drivs av en kommunal förvaltning eller
              landstingsförvaltning som dessutom går back.
            </seg>
            <seg n="ee9a8b24">
              Inte minst tydligt blir det här i äldreomsorgen. Äldreomsorgen
              är, precis som annan välfärdsverksamhet, en tjänst som ska hålla
              toppkvalitet, erbjuda valfrihet och trygghet. Gör man det får
              man gärna gå med vinst, på samma sätt som man får göra vinst om
              man åt kommunen bygger ett äldreboende, asfalterar en väg eller
              gör skolböcker.
            </seg>
            <seg n="ea02b9e5">
              Den som tror att privata företag på sikt kan göra vinster genom
              att erbjuda vanvård och usel kvalitet kan aldrig ha varit kund
              hos ett privat tjänsteföretag. Inte minst det som har hänt Carema
              på Koppargården i Helsingfors visar att vanvård och usel kvalitet
              inte är rätt väg för den som vill göra vinst.
            </seg>
            <seg n="b6d99ecd">
              För oss i Centerpartiet kommer därför, i dag och i framtiden,
              människors omsorg alltid att vara viktigare än en diskussion om
              driftsformer. När andra ropar högt om att förbjuda vinst och valfrihet
              är vårt svar att det behövs mer av valfrihet, inte mindre, mer
              av självbestämmande, inte mindre.
            </seg>
            <seg n="124a42ec">
              Herr talman! När andra vill stänga välfungerande privata enheter
              av en enda orsak, att de är just privata, svarar vi att det tvärtom
              behövs många, många, många fler kreativa entreprenörer i den svenska
              välfärden.
            </seg>
          </u>
          <note type="speaker" n="764803e1">
            Anf. 7 JOHNNY SKALIN (SD):
          </note>
          <u who="Q6328008" xml:id="i-55637356b8d665a0-0" n="3710373d">
            <seg n="b9631587">
              Herr talman! Låt mig börja med att tacka Socialdemokraterna för
              att de har lyft upp denna så viktiga fråga till debatt.
            </seg>
            <seg n="76ab7613">
              Frågan om konkurrensutsättning, med möjlighet att driva offentliga
              tjänster i privat regi, är förvisso på inget sätt en ny fråga.
              Tvärtom är det här en företeelse som nu har pågått i två decennier.
              Men det i sig gör på inget sätt frågan mindre intressant, mindre
              nödvändig eller mindre viktig att följa upp och diskutera, särskilt
              inte med utgångspunkt i att reformarbetet för mer valfrihet, konkurrens
              och privata aktörer har tagit fart på nytt och att riskkapitalbolag
              i vissa fall missbrukat möjligheten till privat drift av välfärdstjänster.
            </seg>
            <seg n="e5d8c3db">
              Låt oss i detta samtidigt konstatera att det i grunden finns
              flera goda idéströmningar vad gäller både för och emot i frågan
              om att låta privata alternativ bedriva en offentligt konkurrensutsatt
              finansierad välfärd.
            </seg>
            <seg n="8cb4d915">
              Låt mig även klargöra att Sverigedemokraterna, till skillnad
              från andra partier i den här församlingen, inte på något sätt
              är knutna till något slags ideologisk låsning i frågan grundad
              på någon bakomliggande agenda i någon riktning. Tvärtom ser vi
              som parti helt pragmatiskt på denna fråga utifrån det grundläggande
              principiella ställningstagandet att det för oss inte är viktigt
              vem som är utövare. Det viktiga för oss är i stället att skattebetalarna
              får ut det mesta möjliga ur varje för den allmänt finansierade
              välfärden investerad skattekrona.
            </seg>
            <seg n="1f87b795">
              Rent konkret innebär det förhållningssättet att vi principiellt
              ställer oss bakom både tanken och möjligheten att en privat utövare
              ska kunna utmana en offentlig utövare, förutsatt att den privata
              utövaren också kan förbättra verksamheten alternativt behålla
              kvaliteten till en för skattebetalarna lägre kostnad.
            </seg>
            <seg n="06be1972">
              För att möjliggöra detta blir det då förstås också viktigt att
              vi tittar på varje enskild del av välfärden för att det även ska
              vara möjligt att allokera de verksamheter där alternativa utövare
              kan utföra ett bättre jobb än vad en offentlig utövare förmår
              att göra.
            </seg>
            <seg n="834e9976">
              I många fall har det också fallit väl ut. Inte minst vet vi att
              en femtedel av den privat drivna välfärden utförs av icke-vinstdrivande
              verksamheter. Vi har till exempel äldreboendet Vigs Ängar i Köpingebro,
              som ägs av kommunen men vars verksamhet bedrivs utan vinstsyfte
              och utan uppdelning mellan medarbetare och boende.
            </seg>
            <seg n="7d7c90cf">
              Dess värre kan vi konstatera att samtidigt som det finns goda
              exempel har möjligheten att utmana den offentliga verksamheten
              inte fallit väl ut i alla sammanhang. Det är därför viktigt att
              säkerställa att villkoret för konkurrensutsättning också bygger
              på att det ska fylla en rimlig funktion. Det kan till exempel
              inte vara rimligt att vi från samhällets sida möjliggör en konkurrensutsättning
              inom Arbetsförmedlingen, där privata aktörer i form av lotsar
              tas in för att specifikt lösa problemet med att göra nya medborgare
              anställningsbara trots att de saknar de kvalifikationer som efterfrågas
              på arbetsmarknaden.
            </seg>
            <seg n="37a004b8">
              På samma sätt måste det även anses vara oacceptabelt att riksdagen
              stiftar lagar och regelsystem som möjliggör en privat utövning
              av offentliga verksamheter med orimligt stora vinstuttag. Än mer
              oacceptabelt måste det förstås anses vara att man från samhällets
              sida öppnar för möjligheten att dessa vinstuttag även kan beskattas
              i skatteparadis. Sådana avarter får helt enkelt inte existera!
            </seg>
            <seg n="78ba050e">
              Inte heller kan det rimligen anses att friskolereformen har fallit
              väl ut. Vi menar därför att det är dags att Sverige instiftar
              ett friskolesystem där det måste finnas ett påvisbart behov av
              den utbildning som en friskola avser att ge, som till exempel
              en viss pedagogisk profil eller en språkskola, för att en friskola
              ska få tillstånd att starta upp sin verksamhet. Men inte minst
              måste skolsystemets resurser användas till att höja kvaliteten
              i skolorna och inte till att delas ut som vinst.
            </seg>
            <seg n="95a62c2f">
              Sverigedemokraterna står beredda att agera för att korrigera
              de uppenbara brister som föreligger. Frågan är bara: Kan vi finna
              en majoritet för att vi konkret också ska kunna genomdriva de
              nödvändiga åtgärderna i riksdagen? Låt oss i så fall göra det!
            </seg>
          </u>
          <note type="speaker" n="17a6a671">
            Anf. 8 ULLA ANDERSSON (V):
          </note>
          <u who="Q4935938" xml:id="i-89dc1ea56c6a89e5-0" n="fb40bf45">
            <seg n="b81e0577">
              Herr talman! Kissblöjor har blivit värda sin vikt i guld i den
              marknadsanpassade äldreomsorgen. Det är våra nära och kära, din
              och min mormor eller pappa, dem vi älskar, som faktiskt betalar
              priset. Det är de som vanvårdas, som får ligga i sin egen avföring,
              sova på madrassen, svälta eller till och med få sina kroppsdelar
              amputerade.
            </seg>
            <seg n="10ba1513">
              Det är en konsekvens av en tydlig ideologisk politik där höga
              vinster ska pressas ur en verksamhet med små resurser. Tar man
              in vinstdrivande bolag i välfärden vill de självklart ha en vinst,
              och den måste tas någonstans. Då blir både omsorgen om de äldre
              och de anställdas arbetsvillkor lidande.
            </seg>
            <seg n="c9765cb1">
              Att det har blivit så här är helt och fullt ett politiskt ansvar.
              Såväl socialdemokrater som miljöpartister har ett ansvar för den
              uppkomna situationen, men framför allt har moderaterna ansvaret.
              Genom deras politik har riskkapitalisterna fått fritt spelrum
              inom välfärden, och nu hotar till och med moderaterna och regeringen
              med att tvångsprivatisera hemtjänsten genom lagstiftning. Senast
              år 2014 ska de kommuner som inte har privatiserat hemtjänsten
              tvingas till det. Snacka om valfrihet! Tvångsval!
            </seg>
            <seg n="e7e0a7d1">
              Vinst varje gång! Vill du bli miljonär? Det är två av de rubriker
              som vi har sett i tidningen Dagens samhälle under det gångna året
              och som på ett tydligt sätt beskriver vad det handlar om i den
              privatiserade välfärden, en välfärd som i allt större utsträckning
              bedrivs av riskkapitalbolag. Inom äldreomsorgen är över hälften
              av den privatiserade verksamheten i riskkapitalbolagens regi,
              och inom handikappomsorgen är nästan hela verksamheten bedriven
              av riskkapitalister.
            </seg>
            <seg n="8bbaed5b">
              Sverige har blivit en experimentverkstad för alla som vill göra
              vinst på vår välfärd. Inget annat nordiskt land tillåter det.
              Och det är klart att de är intresserade. Här finns stabila kassaflöden,
              som det så vackert heter, och säkra vinster utan risk. Oavsett
              om det är hög- eller lågkonjunktur blir vi ju sjuka, mormor behöver
              omsorg eller bo på ett särskilt boende, folk behöver utbildning,
              och vi till och med bryter benen.
            </seg>
            <seg n="ef854014">
              En verksamhet där både konsumtion och produktion, det vill säga
              hela verksamheten och vinsten, betalas av någon annan, det vill
              säga skattebetalarna, är självklart rena mumman för en riskkapitalist.
            </seg>
            <seg n="7459466b">
              Därför är numera kissblöjor värda sin vikt i guld. Men hur mycket
              väger egentligen en kissblöja? Väger den inte mer än slopad förmögenhetsskatt
              eller sänkt krogmoms? Det är rätt tydligt att i högerns Sverige
              väger girigheten tyngre än empatin och värdigheten. Det är ju
              faktiskt så att den privatiserade välfärden har ungefär dubbelt
              så hög avkastning på totalt kapital än vad näringslivet i stort
              har.
            </seg>
            <seg n="083dae61">
              Vi hör ofta ministrar skälla på banker och elbolag för att de
              har så höga vinster och suger ut sina kunder. Men att utbildning
              har högre avkastning än finansverksamhet och att äldreomsorgen
              har hela 37 procents avkastning, vilket är tre gånger så hög avkastning
              som för el och värme, det pratar sällan ministrar om.
            </seg>
            <seg n="d460fd2d">
              Så, Borg, du kan vara lugn! Visst är de lönsamma, företagen.
              Det gäller till exempel Baggium, som drivs av ett riskkapitalbolag
              och bedriver yrkesutbildning och gör en vinst på 159 000 kronor
              per anställd, Attendo, med 43 000 kronor per anställd, och Carema,
              med 34 000 kronor per anställd. Det är pengar som ska gå till
              våra barns utbildning och till omsorg om våra äldre anhöriga.
              Men de går i stället rakt ned i riskkapitalisternas fickor.
            </seg>
            <seg n="1c052ad7">
              Då ska vi veta att de stora vinsterna inte görs under den tid
              då riskkapitalbolagen äger verksamheten utan vid själva försäljningen.
              Riskkapitalbolag är ju mycket kortsiktiga ägare. De brukar äga
              cirka fem år.
            </seg>
            <seg n="76352303">
              Förra gången Carema såldes gav det en avkastning på 350 procent.
              När Attendo såldes, efter att den dåvarande ägaren hade ägt det
              ett år, gav det 440 procent. Tänk dig själv att få 44 kronor på
              varje krona som du har satsat! Med sådana möjligheter gör det
              inte så mycket att möjligheterna eller så kallade aktieägarlån
              eller räntesnurror stängs. Det tycker inte ens Riskkapitalföreningen.
            </seg>
            <seg n="21f7a323">
              Halleluja, vad manna det regnar från skyn! utropar riskkapitalisterna
              glatt. Lovade vare alla politiska partier utom Vänsterpartiet
              förstås!
            </seg>
            <seg n="00100ff6">
              Herr talman! Teorin bakom privatiseringarna är att skapa besparingar
              som är större än de samordningsvinster som går förlorade när större
              offentliga verksamheter splittras upp på flera privata utförare.
            </seg>
            <seg n="15fd59ea">
              Eftersom uppemot 90 procent av kostnaderna i de verksamheter
              som privatiseras består av löner, som alltså fortfarande bekostas
              av skattemedel, är det personalen som måste effektiviseras och
              personalkostnaderna som måste sänkas genom att de privata företagen
              omvandlar fasta tjänster till timanställningar, har deltider i
              stället för heltider, förlänger arbetstiden, sänker jourersättningen
              eller sänker lönerna. Det är därför en outbildad vikarie själv
              får ta hand om 14 äldre på ett boende ägt av Carema.
            </seg>
            <seg n="a754201f">
              Därmed uppstår ett överskott. Men eftersom det inte är det privata
              företaget som har satsat några pengar alls utan allt är finansierat
              av skatter, består detta överskott av skattepengar som har avsatts
              till vård, skola och omsorg men som inte har använts till det.
            </seg>
            <seg n="31434f80">
              8 miljarder kronor av våra skattepengar gick i fjol till vinst.
              De skulle ha gått till vård, skola och omsorg. De går i stället
              rakt ned i privata fickor. För 8 miljarder kunde vi ha fått 20
              000 fler sjuksköterskor, lärare eller undersköterskor.
            </seg>
            <seg n="59bb451f">
              För oss är valet enkelt. Vi säger nej till vinstdrivande bolag
              i välfärden och ja till bättre kvalitet med fler anställda och
              en behovsstyrd, demokratisk välfärdsverksamhet. En god kvalitet
              i äldreomsorgen ska vara en rättighet. För oss är de äldre värda
              sin vikt i guld.
            </seg>
          </u>
          <note type="speaker" n="4e555c74">
            Anf. 9 ANDERS SELLSTRÖM (KD):
          </note>
          <u who="Q6172463" xml:id="i-1cd688a19858b768-0" n="f0266b1a">
            <seg n="c1f3e17e">
              Herr talman! Vi ska i Sverige ha så hög kvalitet som det bara
              är möjligt i alla våra välfärdssektorer som det offentliga ansvarar
              för och som drivs med skattemedel. Det gäller främst äldreomsorgen,
              hemtjänsten, skolan och sjukvården, men självklart får inte heller
              den så kallade hårda sektorn hamna i skymundan när skattefinansierad
              verksamhet debatteras.
            </seg>
            <seg n="a0818791">
              Ingen i vårt land ska behöva tvivla på att det oförtrutet arbetas
              vidare med att hela tiden hitta vägar som förbättrar och höjer
              kvaliteten inom dessa områden och att det omedelbart sätts in
              åtgärder för att ställa till rätta när det ibland går och har
              gått fel.
            </seg>
            <seg n="ff846c0b">
              Vi får aldrig glömma att det i välfärdssektorerna arbetar oerhört
              många människor med ambitionen att varje dag, varje minut göra
              det bästa man kan utifrån de förutsättningar som ges. Glöm heller
              aldrig att vi människor ibland gör och handlar fel! De vårdskandaler
              som har lyfts fram i ljuset under senare tid är ibland exempel
              på mänskligt tillkortakommande, ibland resultatet av felaktiga
              rutiner och bristfällig bemanning.
            </seg>
            <seg n="655eebc9">
              Varför går det då fel på vissa ställen men fungerar riktigt bra
              på andra? Varför trivs en del förträffligt på äldreboenden som
              drivs med lägre kostnader än andra äldreboenden som får kritik
              trots betydligt mer resurser? Varför väljer många barn att söka
              sig till friskolor i stället för de kommunala? Och varför tänker
              en del inte ens den tanken?
            </seg>
            <seg n="54928d1d">
              Att kunna välja, att kunna jämföra att det i fler och fler kommuner
              ges den möjligheten är här för att stanna. Tro inget annat! Det
              gäller skolans område men också äldreomsorgen och sjukvården.
              Många utförare av välfärdstjänster är en del av den kvalitetsutveckling
              som ständigt pågår i vårt land. Det är av godo ur ett valfrihetsperspektiv
              men även ur den anställdes perspektiv, eftersom det är positivt
              med alternativa arbetsgivare i en av hävd kvinnodominerad bransch.
            </seg>
            <seg n="2eea5d1f">
              Men i vårt land Sverige ska det aldrig vara acceptabelt att sätta
              människovärdet åt sidan för att nå andra syften. Det ska med automatik
              göra ont i själen hos dem som medvetet åsidosätter eller medvetet
              graderar och relativiserar människovärdet i syfte att tjäna en
              krona extra eller två.
            </seg>
            <seg n="a37cac51">
              I mötet mellan den enskilde med behov och den eller dem som har
              tagit på sig ansvaret att möta det behovet ska värdighet och respekt
              vara ledstjärnan. Det minimerar risken för att fel begås och att
              människor hamnar i kläm.
            </seg>
            <seg n="773cd92a">
              I den kontexten debatterar vi i dag en av många utförare av välfärdstjänster
              i vårt land, nämligen riskkapitalbolagen. Vad är då ett riskkapitalbolag?
              Alltför ofta framställs det som något farligt och främmande, och
              många får det att låta som om riskkapital investeras på ett sådant
              sätt att det utsätter företag, anställda, kunder eller patienter
              för risk.
            </seg>
            <seg n="0f454428">
              Men är det inte närmare sanningen att säga att det som riskeras
              är just kapitalet? Ett riskkapitalbolag riskerar sina egna pengar
              när de investerar i en ny verksamhet. Anledningen till att de
              tar risken är att de tror att de kan få verksamheten att fungera
              bättre och därmed höja värdet på verksamheten.
            </seg>
            <seg n="e37d6524">
              Inom välfärdssektorn går det inte att höja värdet på en verksamhet
              genom att försämra kvaliteten. Den som tror att riskkapitalisterna
              bakom Carema har sett en god värdeutveckling på sin investering
              under det senaste halvåret får nog ta och läsa lite grundläggande
              ekonomisk teori.
            </seg>
            <seg n="cb7e801d">
              Värdet på ett företag inom välfärdssektorn blir högre om kvaliteten
              är bra, servicen är god och verksamheten är effektiv. Dock är
              det viktigt att påpeka att bristande kvalitet aldrig kan vägas
              upp av effektivitet. Bristande kvalitet är aldrig en konkurrensfördel.
            </seg>
            <seg n="2c0be721">
              Sedan finns det förstås baksidor när till exempel profithunger
              står i vägen och skymmer huvudsyftet med verksamheten. Det går
              inte att komma ifrån misstanken att kortsiktig lönsamhet i vissa
              fall har gått före långsiktig hållbarhet.
            </seg>
            <seg n="24c34eee">
              Upplägg med räntesnurror, höga internräntor och ränteavdrag har
              gjort att svenska skattepengar har gått som obeskattad vinst till
              utländska bolag. Så får det självfallet inte gå till. Skatt ska
              så långt det är möjligt betalas i Sverige, och räntesnurrornas
              tid måste snart vara förbi.
            </seg>
            <seg n="00ef0a77">
              Debatten visar hittills på två läger. I det ena är valfrihet
              och privata utförare roten till allt ont, och lösningen på alla
              problem är att sätta stopp för dessa utförare inom välfärdssektorn.
              I det andra finns vi som inser behovet av mångfald och valfrihet
              för att det är den bästa vägen för välfärdssektorn att utvecklas
              och förbättras. Det handlar inte enbart om offentligt driven välfärd
              å ena sidan och riskkapitalbolag å andra sidan det finns massor
              med andra alternativ. Särskilt intressant är det med de ideella
              och icke vinstdrivande aktörerna de som med en tydlig värdegrund
              skapar mervärde för patienter och omsorgsbehövande. Några av de
              absolut bästa verksamheterna inom äldreomsorgen i dag är idéburna,
              och det vore bra om de också blir fler.
            </seg>
            <seg n="647d360f">
              Därför anser vi kristdemokrater att det bör inrättas en fond
              för att främja finansieringslösningar i non profit-verksamheter,
              så att organisationer och stiftelser ska kunna låna långsiktigt
              med goda villkor.
            </seg>
            <seg n="3a8443f9">
              Till sist, oavsett affärsmodell eller huvudman, är kvaliteten
              det viktigaste inom välfärden. Kvalitetskontrollen måste därför
              skärpas, och Kristdemokraterna vill inrätta en separat tillsynsmyndighet
              för vård och omsorg som motsvarar vad Finansinspektionen är för
              den finansiella sektorn. En sådan tillsynsmyndighet ska självfallet
              ha möjlighet att både bötfälla och stänga verksamheter som inte
              håller måttet, oavsett huvudman eller affärsmodell.
            </seg>
          </u>
          <note type="speaker" n="6c4908ba">
            Anf. 10 Finansminister ANDERS BORG (M):
          </note>
          <u who="Q182050" xml:id="i-f8e8e17302b1f2b5-1" n="69f60dee">
            <seg n="176ed6e0">
              Herr talman! Det finns två bilder av den svenska verkligheten
              i den här debatten. I den ena bilden raseras nu välfärden: Vi
              är drivna av girighet, och drivna av girighet river Alliansen
              nu ned den svenska välfärden för att bygga upp kortsiktiga vinster
              i riskkapitalbolagen.
            </seg>
            <seg n="f887e1a8">
              Den andra, verkliga, beskrivningen av Sverige är att vi efter
              fem sex år av alliansstyre fortsatt är en välfärdsnation en nation
              där vi säkrar att vi inte har för stora skillnader och där vi
              investerar i god välfärd, bra sjukvård och bra utbildning för
              alla medborgare.
            </seg>
            <seg n="56b85ccf">
              Sedan är ingen av oss representant för en perfekt modell. En
              fungerande politisk rörelse ser alltid fel och brister och fortsätter
              reformera. Det är därför vi i Alliansen har en pragmatisk syn
              på hur välfärd och offentlig verksamhet ska drivas.
            </seg>
            <seg n="215b863f">
              För oss är det självklart att man kan förstärka kvalitetskontrollen.
              För oss är det självklart att man kan förstärka prövningar och
              kontrollmekanismer. För oss är det självklart att man kan behöva
              tydligare och bättre regler för att verksamheter ska fungera.
              Det var väldigt tydligt i Sellströms, Jonssons och Widmans inlägg.
              Det är så ett pragmatiskt politiskt alternativ förhåller sig till
              ett samhällsproblem.
            </seg>
            <seg n="24e80998">
              Precis som det i den offentliga vården, den offentliga skolan
              och den offentliga barnomsorgen kan finnas fel och brister det
              är detta som är den breda, stora verksamheten kan det göra det
              i den privata. Då ska vi arbeta för att förstärka kvaliteten och
              omsorgen.
            </seg>
            <seg n="4afdfc88">
              Låt oss också vara medvetna om hur Sverige ser ut. I stora delar
              av Sverige är valfrihet något nytt. I min egen hemby, Flodafors,
              ville kommunen lägga ned den enda skolan. Efter ett par år kom
              den tillbaka som ett föräldrakooperativ. Vi kan nu gå till vår
              första vårdcentral i privat regi, medan all annan verksamhet fortfarande
              är offentlig. Vi kanske får den första alternativa gymnasieskolan.
              Låt oss ha en rimlig bild av Sverige. Valfriheten gör att barnen
              i Flodafors nu kan gå kvar i Flodafors skola. Det hade inte varit
              möjligt om kommunens nedläggningsvilja hade fått styra.
            </seg>
            <seg n="f2543cd5">
              Låt oss nu också granska Socialdemokraterna. De har begärt den
              här debatten. Vad är det de vill debattera? Man skulle kunna tro
              att det var Socialdemokraternas skarpa förslag som skulle rätta
              till samhällsproblemen. Man har eldat upp ett tonläge i debatten
              som tyder på att välfärden i Sverige ska raseras. Låt oss då granska
              förslagen.
            </seg>
            <seg n="3010aa62">
              Jag skulle till exempel kunna be skatteavdelningen att titta
              på de tre alternativ för att stänga räntesnurrorna som Socialdemokraterna
              har tagit fram. Det vore intressant, men det går inte! Det är
              inte möjligt, för det finns inga förslag. Socialdemokraterna har
              inte tagit fram något förslag för att stänga räntesnurrorna. Vi
              jobbar med det. Vi har stängt för interna räntesnurror det som
              uppstod när Socialdemokraterna ändrade skattereglerna och vi jobbar
              så fort det går med de externa. Vi har gett Skatteverket i uppdrag
              att följa detta. Det är därför frågan åter och åter kommer tillbaka.
              Efter att vi stängde de interna räntesnurrorna har vi varje år
              gett Skatteverket i uppdrag att följa verksamheten.
            </seg>
            <seg n="f3c2bfe6">
              Så här kan inte ett fungerande regeringsalternativ agera. Ett
              fungerande regeringsalternativ säger: Här är ett samhällsproblem,
              och här är vårt förslag som löser problemet. Rösta på oss!
            </seg>
            <seg n="292c79ec">
              Socialdemokraterna kritiserar i högt tonläge men har inga förslag.
              Den pragmatism som vi uppvisar här saknas på den socialdemokratiska
              sidan, och jag måste ställa frågan: När är likformigheten tillräcklig?
              Vi har i dag 95 procent av sjukhusvården i offentlig regi. Är
              det 97, 99 eller 99,5 procent det ska vara för att det ska vara
              balanserat?
            </seg>
            <seg n="1b80fd85">
              Vi är pragmatiska. Vi vill skärpa kontrollen. Vi vill se en balans
              mellan kooperativ, aktiebolag och offentligt driven verksamhet.
              Vi tycker att kommunala skolor är fantastiska och viktiga. Det
              är en pragmatisk hållning. Det handlar om att förstärka kvaliteten
              och satsa på välfärden därför att vi tror på sammanhållning.
            </seg>
            <seg n="9744f301">
              Det likformighetsalternativ och den förslagslöshet som präglar
              Socialdemokraterna är inget som är regeringsdugligt.
            </seg>
          </u>
          <note type="speaker" n="6c278435">
            Anf. 11 JENNIE NILSSON (S):
          </note>
          <u who="Q4563096" xml:id="i-d5b3b59186549694-2" n="63c5a467">
            <seg n="3df5d562">
              Herr talman! Jag vill börja med att upprepa min tidigare fråga,
              som är obesvarad av vår moderata finansminister och hans borgerliga
              underentreprenörer: Vad ska riskkapitalbolag tillföra vård, skola
              och omsorg är det effektivitet? Handlar inte vård, skola och omsorg
              mer om mänskliga behov? Det kanske är kortsiktigt företagsekonomiskt
              effektivt att låta gamla människor ha våta blöjor några timmar
              extra, men det är knappast människovärdigt.
            </seg>
            <seg n="3235afc0">
              Den privata vården i Sverige domineras av fem stora koncerner
              som ägs av tre riskkapitalbolag. Två tredjedelar av friskolorna
              drivs i associationsform, som är vinstsyftande. Av de fyra största
              friskolekoncernerna i Sverige ägs tre av riskkapitalbolag.
            </seg>
            <seg n="d704a8d6">
              Enligt SCB var avkastningen på totalt kapital för de offentligt
              finansierade företagen inom vård, skola och omsorg 15 procent
              2009, att jämföra med genomsnittet för alla företag, som låg på
              8 procent.
            </seg>
            <seg n="98471295">
              Hur har då denna lönsamhet uppstått? Är det genom god arbetsorganisation
              och begåvat ledarskap? Om så hade varit fallet hade vi sannolikt
              haft en annan debatt här i dag. Nej, lönsamheten uppkommer främst
              genom att kostnader pressas. Såväl privatdriven äldreomsorg som
              privatdriven skola har lägre personaltäthet än den offentliga.
              Inom skolan har personalen lägre utbildningsnivå, och lokalytorna
              är mindre. Var ligger kvaliteten i detta?
            </seg>
            <seg n="0f11abf5">
              De riktigt stora vinsterna görs vid försäljning, och de riskkapitalägda
              bolagen byter ägare ofta. Det är kanske inte så konstigt när vinsten
              på investerat kapital uppgår till svindlande summor.
            </seg>
            <seg n="b9881519">
              Sverige utmärker sig också i en internationell jämförelse med
              att ha en mycket generös inställning till vinstsyftande företag
              inom skattefinansierad verksamhet. I Danmark, Norge och Finland
              tillåts inte privata skolor att gå med vinst som delas ut till
              aktieägare. I Nederländerna och Kanada gäller samma sak för såväl
              sjukvård som skola. Överskott ska återinvesteras i verksamheten.
            </seg>
            <seg n="17d82b5d">
              Det är alltså både möjligt och önskvärt att begränsa vinstuttag.
              Det handlar om politisk vilja och handlingskraft.
            </seg>
            <seg n="cc733f94">
              I Sverige har vi en regering som gör det omvända. Man har i fem
              års tid drivit en konsekvent politik för att privatisera så mycket
              som möjligt av äldreomsorgen. Det är vårdbolagets intressen som
              har stått i centrum, inte de äldres.
            </seg>
            <seg n="e67b3c4d">
              Denna politik har nu havererat. I Helsingfors är läget så katastrofalt
              att all upphandling stoppades i höstas. I det läget väljer regeringen
              att hota med att lagstifta om fri etablering för privata vårdbolag.
              För regeringen är tydligen Carema och andra privata vårdbolag
              ett föredöme när det gäller att sätta nivån för kvaliteten inom
              äldreomsorgen.
            </seg>
            <seg n="c8c20794">
              När missförhållanden i det privata vårdbolaget Carema uppdagades
              pratade Maria Larsson om att de anställda skulle visa civilkurage,
              detta trots att hon med den moderatledda regeringen i ryggen under
              förra mandatperioden motsatte sig meddelarskydd för privatanställda.
              Under press utlovades nu en utredning. Den kunde och borde ha
              tillsatts för tre år sedan.
            </seg>
            <seg n="722d4f10">
              Vi socialdemokrater menar att all äldreomsorg måste vara bra
              äldreomsorg. Kvalitetskontrollen kan inte utgöras av att de äldre
              ska rösta med fötterna och begära att få en annan hemtjänst eller
              ett nytt boende om kvaliteten inte håller måttet. Det handlar
              om sjuka och sköra människor, för vilka kontinuitet och långsiktighet
              är en viktig del av tryggheten och omsorgen.
            </seg>
            <seg n="2b58fac1">
              Finansministern står här i dag och pratar om ett antal förslag
              för att verka handlingskraftig och för att verka pragmatisk. Men
              hur tar han egentligen tag i grundfrågan? Översynen av skattelagstiftningen
              ska fortfarande inte utgå från att vi ska åstadkomma mesta och
              bästa möjliga välfärd för skattebetalarnas pengar. Aktörer som
              drivs av vinstmaximering snarare än av att bedriva en högkvalitativ
              äldreomsorg och undervisning ska framöver, om några år eller så,
              tvingas betala skatt i Sverige. Men det är fortfarande helt okej,
              enligt regeringen, att stora summor lämnar verksamheten i stället
              för att bli till mer äldreomsorg och mer och bättre utbildning.
            </seg>
            <seg n="c92f8544">
              Anders Borg! Det duger inte.
            </seg>
          </u>
          <note type="speaker" n="0013b073">
            Anf. 12 PER BOLUND (MP):
          </note>
          <u who="unknown" xml:id="i-eca75bd0a47c06c2-1" n="30fe6464">
            <seg n="2fd6b248">
              Herr talman! Jag bekymras av den nöjdhet som präglar Anders Borgs
              inlägg i den här debatten. Anders Borg kritiserade Socialdemokraterna
              i högstämda ordalag. Men om man verkligen synar Anders Borgs egen
              regering visar det sig att det inte heller där finns förslag som
              faktiskt kommer åt de problem som vi ser omkring oss.
            </seg>
            <seg n="d74187b5">
              Jag tycker inte att man kan vara så nöjd som Anders Borg är här
              i debatten när äldre binds fast i sängar på grund av att det inte
              finns personal, när liggsår brer ut sig i äldrevården och när
              antalet unga som går ut skolan utan fullständiga avgångsbetyg
              stiger. Det duger inte.
            </seg>
            <seg n="13f59095">
              När vårdskandalerna i äldreomsorgen och skatteflykten inom riskkapitalbolag
              i skolverksamheten rapporterades i medierna i höstas lät finansministern
              mer bekymrad och upprörd. Det skulle tas krafttag. Det var oacceptabelt.
              Man använde kraftfulla begrepp. Men sanningen, Anders Borg, är
              att det inte har hänt särskilt mycket efter det.
            </seg>
            <seg n="5639e265">
              Det är också så att det faktiskt inte var någon nyhet för regeringen.
              Redan 2008 kom Riksrevisionen med en rapport som heter Statens
              styrning av kvalitet i privat äldreomsorg det är fyra år sedan.
              Där slår man fast att staten inte fullt ut har tagit sitt ansvar
              för att säkra kvaliteten i privat äldreomsorg. Man säger att regeringen
              inte har skaffat sig tillräcklig kunskap om att äldreomsorgsmarknaden
              fungerar tillfredsställande. Detta var för fyra år sedan. Enligt
              Riksrevisionen fanns det en betydande risk för att missförhållanden
              inom privat bedriven äldreomsorg inte upptäcks.
            </seg>
            <seg n="33d22316">
              Vad har hänt? Fyra år senare reagerar Moderaterna. På DN Debatt
              i går skrev man att det är dags att tillsätta en arbetsgrupp.
              Maken till långsamt uppvaknande får man väl leta efter.
            </seg>
            <seg n="acbb5ea0">
              Samma år, 2008, fick Anders Borg också en rapport från Skatteverket
              där man identifierade ett antal skatteplaneringsförfaranden, som
              man kallar det, där vårdbolag förde vinster utomlands genom att
              göra skatteavdrag för ränteutgifter till riskkapitalbolag.
            </seg>
            <seg n="61018953">
              Här har regeringen trevat sig fram utan att egentligen lyckas
              göra någonting åt problemen. När Skatteverket granskade 52 stora
              bolag visade det sig att bara 7 hade upphört med sådana räntesnurror.
              De andra hade fortsatt.
            </seg>
            <seg n="b59faf6e">
              Nu utlovar Anders Borg en stopplagstiftning, som han kallar det,
              som ska sätta stopp för räntesnurror. Men det blir först år 2013,
              fem år efter att Skatteverket kom med sin varning. Fem år tog
              det för regeringen att gå från varning till handling. Vi får väl
              också se om den stopplagstiftning som Anders Borg utlovar verkligen
              ger det stopp som det låter som. Förra gången man försökte lyckades
              man ju inte med det syftet.
            </seg>
            <seg n="17446a66">
              Det är lätt att gripas av misstanken att regeringen de facto
              har prioriterat andra åtgärder och andra frågor sedan 2008, under
              de här fyra åren, till exempel jobbskatteavdrag.
            </seg>
            <seg n="b19b2b7c">
              Miljöpartiet har gjort tvärtom. Vi har lyssnat på varningarna.
              Vi har jobbat hårt. Vi har levererat konkret politik för att möta
              de oacceptabla brister som vi ser inom äldreomsorgen och skolan.
              Vi har i vår budget föreslagit en stor satsning på lärarna för
              att höja kvaliteten i skolan och höja statusen på läraryrket.
              Vi har satsat på kommunerna för att ge dem resurser att öka satsningar
              på omsorg.
            </seg>
            <seg n="7d5f2efc">
              Vi har föreslagit att man i fråga om skolor som drivs av aktiebolag
              ska skriva in att syftet ska vara att bedriva utbildningsverksamhet
              och ingenting annat. Vi anser också att skolpengen måste komma
              eleverna till del. Därför har vi föreslagit att Skolinspektionen
              vid tillståndsgivning ska bedöma ägarnas långsiktiga intressen
              och de ekonomiska förutsättningarna för verksamheten.
            </seg>
            <seg n="05e7d366">
              På punkt efter punkt har Miljöpartiet levererat förslag som kan
              genomföras nu och som kan ge stor effekt för att säkerställa kvaliteten
              i vård, omsorg och skola. Men från regeringen ser vi tyvärr fortfarande
              en dominans av passivitet. Man avvaktar och väntar. Det duger
              inte längre.
            </seg>
          </u>
          <note type="speaker" n="7524ba87">
            Anf. 13 ALLAN WIDMAN (FP):
          </note>
          <u who="Q4731041" xml:id="i-237996475a9a4de5-1" n="8866d1d3">
            <seg n="c1296226">
              Herr talman! Det finns nu tillfälle, även om det inte ingår repliker
              i den här debattformen, att kommentera en del av de inlägg som
              har gjorts.
            </seg>
            <seg n="c31a5ded">
              Jag konstaterar att Jennie Nilsson känner stor oro vad beträffar
              skattesmitning eller skatteplanering inom företag som arbetar
              i välfärden. Det är viktigt att understryka att det, oavsett vilka
              företag som smiter från skatt eller ägnar sig åt aktiv skatteplanering,
              drabbar den svenska välfärden. Det är skattepengar som inte kommer
              den offentliga sektorn och välfärden till del.
            </seg>
            <seg n="523f1e50">
              Per Bolund och Miljöpartiet har ett konkret förslag som innebär
              att man i bolagsordningar avseende friskolor i fortsättningen
              ska skriva in att just skolverksamhet är ett syfte med den verksamhet
              som bedrivs. Man kan säga att det redan i dag, enligt aktiebolagslagen,
              finns ett krav på att i bolagsordningen specificera vilken verksamhet
              som ett bolag ska ägna sig åt. Därför är detta möjligen till någon
              del redan tillfredsställt.
            </seg>
            <seg n="c36a6ba0">
              Däremot, herr talman, känner jag betydligt större sympati för
              Miljöpartiets förslag om att titta på den personliga bakgrunden
              för dem som ska driva till exempel företag inom äldreomsorg och
              skola, att pröva den personliga lämpligheten. Att försäkra sig
              om att människor som driver de här verksamheterna har en professionell
              bakgrund inom de här verksamheterna tror jag kan vara en lösning
              som man ska titta på.
            </seg>
            <seg n="6b4db7c6">
              Johnny Skalin, Sverigedemokraterna, säger att han och hans parti
              inte har någon ideologisk låsning i de här frågorna.
            </seg>
            <seg n="7367de2d">
              Herr talman! Jag måste avslöja att jag har en ideologisk låsning
              i de här frågorna. Jag menar att enskilda medborgare naturligtvis
              ska garanteras maximalt inflytande över de välfärdstjänster som
              de nyttjar.
            </seg>
            <seg n="dd43d3e7">
              Ulla Andersson nämner en lång rad av exempel på missförhållanden
              i privat driven äldreomsorg. Jag kan konstatera att problemen
              inom äldreomsorgen inte verkar vara isolerade till den privata
              sektorn. I Karlskrona tvingas äldre dementa personer på kommunala
              boenden upp kl. 5 på morgnarna. Från Eskilstuna finns rapporter
              om att en kvinna tillbringat hela natten i en rullstol utan att
              någon har hjälpt henne. I Piteå låser man in ensamma senildementa
              äldre nattetid. I Norrköping finns exempel på grova kränkningar
              mot boende.
            </seg>
            <seg n="3996a9ba">
              Om nu lösningen är så enkel som Ulla Andersson påstår, att det
              bara handlar om att se till att det inte förekommer vinstdrivande
              verksamhet i de här sektorerna, undrar jag: Varför finns dessa
              missförhållanden i kommunerna?
            </seg>
            <seg n="1d81a1a4">
              Herr talman! Jag tror att den huvudsakliga lösningen ligger i
              att vi även inom äldreomsorgen i fortsättningen inte i första
              hand ska konkurrera med pris utan med kvalitet. Och det finns
              kundvalssystem som kan stärka de enskilda på det viset.
            </seg>
            <seg n="ff83936e">
              Ulla Andersson avslutar sitt anförande med att säga: Bort med
              vinsten i välfärden! Hon gör detta väl medveten om att ett sådant
              beslut skulle leda till att valfriheten för enskilda skulle upphöra.
            </seg>
            <seg n="eeddd4c5">
              Herr talman! Det är min övertygelse att det inte finns någon
              annan enskild åtgärd som politiker i det här landet kan besluta
              om som skulle göra våra medborgare mer utsatta, mer utlämnade
              och mer maktlösa.
            </seg>
          </u>
          <note type="speaker" n="e5645487">
            Anf. 14 ANDERS W JONSSON (C):
          </note>
          <u who="unknown" xml:id="i-d476364b82743db8-1" n="0bee9b04">
            <seg n="24dc26bf">
              Herr talman! Jennie Nilsson från socialdemokraterna ställde frågan:
              Vad tillför de privata företagen i välfärdssektorn? Den gemensamt
              finansierade välfärdssektorn står inför oerhört stora utmaningar
              inte bara i Sverige utan i hela OECD-området. För mig och Centerpartiet
              är det två saker som är viktiga.
            </seg>
            <seg n="d4871513">
              För det första måste människor som behöver stöd och service från
              samhället, det må vara förskola, skola, sjukvård eller äldreomsorg,
              få mer att säga till om. Man ska kunna välja inte bara vad och
              hur utan också av vem. Helt avgörande är då att få fler aktörer,
              inte färre, att välja på.
            </seg>
            <seg n="60b943dc">
              För det andra behövs fler entreprenörer inom hela välfärdssektorn
              entreprenörer, som likt Diaverum, kan hitta smarta lösningar i
              en ny tid. Konkurrensverket har nyligen konstaterat att sambandet
              inom primärvården mellan fler privata utförare och kvalitet är
              starkt. Inget tyder på att det skulle vara annorlunda i andra
              sektorer.
            </seg>
            <seg n="3e8fe09a">
              Med de utgångspunkterna behövs det privata företag och det behövs
              riskkapital i välfärden.
            </seg>
            <seg n="e4e7efd8">
              Inom välfärdssektorn liksom inom andra sektorer är riskvilligt
              kapital helt avgörande för utvecklingen av nya små och medelstora
              företag, inte minst i uppstartsskedet. Det hävdas att riskkapital
              skulle leda till sämre kvalitet. Det är sannolikt tvärtom.
            </seg>
            <seg n="cb6fb74f">
              Den senaste i raden av vårdskandaler skedde i ett av Caremas
              äldreboenden. Då det kom fram att Carema ägdes av ett riskkapitalbolag
              riktades ljuset av förklarliga skäl mot privata vårdföretag i
              allmänhet och de som ägs av riskkapitalbolag i synnerhet.
            </seg>
            <seg n="c145d9b0">
              Konsekvenserna har med rätta blivit mycket svåra för Carema.
              Att företaget driver många äldreboenden med erkänt hög kvalitet
              glöms bort när vanvården vid Koppargården framträder i sin nakna
              skepnad.
            </seg>
            <seg n="c14e932e">
              Resultatet har blivit att det inte finns ett privat företag aktivt
              inom äldreomsorgen som inte använt de senaste månaderna till att
              försäkra sig om att man lever upp till kvalitetskraven. Marknadsekonomin
              har fungerat.
            </seg>
            <seg n="57133fc7">
              Det ska inte behövas vårdskandaler för att så ska ske. En tuff
              uppföljning från kommuner i kombination med att de äldre och deras
              anhöriga ges rätt att välja och att välja bort har samma effekt.
            </seg>
            <seg n="7faaefdd">
              Den fråga man kan ställa sig är vad som har hänt efter alla vårdskandaler
              i de kommunala boendena. Alltför ofta har det inte hänt någonting.
              Rutinerna är oförändrade. Cheferna sitter kvar. Kommunledningarna
              sitter i orubbat bo.
            </seg>
            <seg n="60c3aea0">
              Finns inga vinster, finns heller inga privata leverantörer. Finns
              det inga privata leverantörer minskar både kvalitet och kostnadseffektivitet
              i den offentliga sektorn, och framför allt minskar människors
              rätt att välja.
            </seg>
            <seg n="a736c2e4">
              Den som på allvar är intresserad av att höja kvaliteten i vården
              och äldreomsorgen måste sluta klappjakten på de privata utförarna
              och i stället fokusera på kvalitet, uppföljning och den enskildes
              rätt att välja och att välja bort.
            </seg>
          </u>
          <note type="speaker" n="9fe8b042">
            Anf. 15 JOHNNY SKALIN (SD):
          </note>
          <u who="Q6328008" xml:id="i-55637356b8d665a0-1" n="3710373d">
            <seg n="110a4ad4">
              Herr talman! Det har under debattens gång framkommit att det
              finns både goda och dåliga exempel på hur konkurrensutsättningen
              inom välfärden har fallit ut i realiteten.
            </seg>
            <seg n="e0f2043e">
              Som jag själv nämnde inledningsvis utgörs till exempel inte en
              obetydande andel av den icke-offentligt utförda välfärdsverksamheten
              av mer eller mindre ideella utövare som saknar vinstintresse.
              Samtidigt har vi också hört avskräckande exempel på några av de
              kanske allra mest tragiska utfallen. Dessa avarter måste bort.
              Men det kan rimligen inte ta stopp där. Det krävs att man från
              samhällets sida inför en avsevärt större kontroll och noggrannhet
              vad gäller prövningar, tillståndsgivning och löpande verksamheter.
            </seg>
            <seg n="53d0ebea">
              Som företrädare för riksdagens mest pragmatiska parti, direkt
              oknutet till intressegrupper och med det bästa för svenska folket
              som helhet för ögonen, kan jag tycka att det, inte minst från
              de partier som mest ihärdigt arbetat för att underlätta för privata
              utövare, går att skönja något slags stolthet, tröghet eller prestige
              i dessa frågor.
            </seg>
            <seg n="7a2a660d">
              Man väljer i praktiken att blunda för problemen samtidigt som
              man gärna lyfter upp de väl fungerande exemplen bara för att ta
              dessa till intäkt för att man har fattat de för samhället bäst
              avvägda besluten. Men jag tycker mig även finna någon form av
              avhållsamhet och tröghet från stora delar av den övriga oppositionens
              sida.
            </seg>
            <seg n="8f7a6821">
              Hela frågan borde ju rimligen ha som utgångspunkt att om vi ska
              ha den ordningen att olika former av privata alternativ ska kunna
              vara utövare av välfärdstjänster måste det också följas upp att
              denna verksamhet når förväntat eller önskat resultat och att man,
              om så inte sker, åtgärdar bristerna och täpper till de luckor
              som möjliggör missbruk av en konkurrensutsatt välfärd.
            </seg>
            <seg n="1aa329b6">
              I denna mening borde en heltäckande parlamentarisk utredning
              om konkurrensutsättning av offentligt finansierad välfärd vara
              det minsta man kan begära där man även utreder var förbud mot
              vinstuttag kan vara lämpligt. I frågan om friskolor har just den
              aspekten framgångslöst framförts av Sverigedemokraterna i den
              parlamentariska kommittén om friskolesystemet. Det är som jag
              ser det ett tråkigt utfall. Däremot verkar det finnas ett utrymme
              för att en enad opposition kan strama upp regelverket så att vi
              kan säkerställa att kvaliteten på ett mer tydligt sätt hamnar
              i fokus.
            </seg>
            <seg n="f750ef8f">
              Jag är inte alls övertygad om att detta räcker men det är i alla
              fall ett steg mot att skapa ett bättre och mer välfungerande system
              för en konkurrensutsättning som syftar till att skapa ett mervärde
              för skattebetalarna. Någonstans måste man ju börja, så vad väntar
              vi på?
            </seg>
            <seg n="a6246131">
              Till Allan Widman vill jag säga att vår ideologiska låsningsfrihet
              ligger i att vi vågar och kan ta tag i de problem som uppstår.
              Vi ser alltså resultatet, inte syftet, som den ledande indikatorn
              när det gäller hur vi driver politik.
            </seg>
          </u>
          <note type="speaker" n="43e78501">
            Anf. 16 ULLA ANDERSSON (V):
          </note>
          <u who="Q4935938" xml:id="i-89dc1ea56c6a89e5-1" n="fb40bf45">
            <seg n="a21a8f23">
              Herr talman! Det är tydligt att Folkpartiet inte har förstått
              att den äldreomsorg vi har i Sverige i dag är alltför mager, att
              vi har en anorektisk organisation och att det självklart får oanade
              konsekvenser att klämma in vinstintressen i en sådan anorektisk
              organisation. Folkpartiet väljer gärna att sänka skatter i stället
              för att ta hand om våra äldre.
            </seg>
            <seg n="e1083df1">
              Varför vill andra partier privatisera vår behovsstyrda demokratiska
              välfärd? Svaret brukar vara att det leder till bättre kvalitet
              och effektivitet. Har de några belägg för det? Inte ens Studieförbundet
              Näringsliv och Samhälle, som ju inte kan betraktas som en vänsterorganisation,
              kom fram till det i sin utvärdering. Det är den enda utvärdering
              som är gjord av hur det ser ut i Sverige. Man kunde inte finna
              några belägg för det påståendet, utan snarare att de privata boendena
              har 10 procent färre anställda, sämre utbildad personal och fler
              visstidsanställda. Man kom också fram till att multisjuka äldre
              fått betala ett oerhört pris för privatiseringarna. SNS slutsats
              var att privatiseringar handlar om ideologi och inget annat. Allt
              prat om bättre kvalitet och effektivitet är alltså bara humbug.
            </seg>
            <seg n="9adcc645">
              Nu försöker samtliga partier två sina händer. Socialdemokrater
              och miljöpartister har ett ansvar. Framför allt har ju Moderaterna
              och regeringen som driver på den här utvecklingen väldigt hårt
              det största ansvaret. För mig är det svårt att förstå att ett
              parti som Kristdemokraterna så gärna bjuder ut de äldre till lägst
              bjudande. Att Centerns Anders W Jonsson är helt förblindad av
              sin nyliberala ideologi är jag inte precis förvånad över.
            </seg>
            <seg n="6b2ba9f8">
              Herr talman! För en tid sedan kunde man i en tidning läsa om
              Linnégården. När Carema tog över sade deras affärsområdesdirektör
              så här i en intervju:
            </seg>
            <seg n="d6418574">
              Vi kommer också att satsa på att göra Linnégården till en av
              våra mönsterarbetsplatser, något som kommer till nytta för kunder
              och medarbetare.
            </seg>
            <seg n="0e2b859b">
              Liknande ord hördes säkert från Koppargårdens verksamhetschef
              i Vällingby. Båda ägs av Carema.
            </seg>
            <seg n="3059e513">
              Vackra ord och fagra löften visar sig vara rena bluffen. På Linnégården
              fick personalen tackbrev och till och med biobiljetter om de äldre
              blev sämre eftersom bolaget då tjänade extra pengar enligt det
              kontrakt som de hade med det moderatstyrda Helsingfors.
            </seg>
            <seg n="d982e2a4">
              Tänk er själva att ha er mormor på ett boende där bolaget tjänar
              extra bra om hon blir sämre. På Koppargården svalt de gamla. Man
              tvingades amputera deras kroppsdelar på grund av vanvård, och
              de fick fel medicinering.
            </seg>
            <seg n="c36f7fb2">
              Nyligen kunde vi läsa om ett annat Caremaboende där en outbildad
              vikarie ensam fick ta hand om 14 äldre, och därför bands en psykiskt
              sjuk man i sängen med sina lakan.
            </seg>
            <seg n="7cde27be">
              Men vi vet också att privatdrivna skolor har färre utbildade
              lärare och mycket lägre lärartäthet och använder pengar som skulle
              gå till eleverna till reklam och vinster.
            </seg>
            <seg n="a6dbcc7c">
              Vårdcentralerna duggar tätt i de finare stadsdelarna, medan de
              mest utsatta blir utan eller får slåss med näbbar och klor för
              att få behålla dem. Vi hör också om hur bonusar betalas ut till
              dem som sparar mest på de äldres omsorg och om hur läkare, sjuksköterskor
              och övriga anställda sägs upp om de slår larm. Allt detta sker
              på grund av ideologisk övertygelse.
            </seg>
            <seg n="1903be77">
              Då kommer äldreminister Maria Larsson med den helt geniala idén
              att det är de anställdas civilkurage som måste skärpas och frånsäger
              sig helt sitt eget politiska ansvar.
            </seg>
            <seg n="3b2c9c43">
              Herr talman! 8 miljarder av dina, mina och allas våra skattepengar
              går till vinster i privata bolag, framför allt riskkapitalbolag,
              pengar som vi har betalat för att de ska gå till de sjukas vård,
              till barnens utbildning och till de äldres omsorg. Låt oss förhindra
              det i framtiden. Låt oss ta det politiska ansvaret och förbjuda
              privata vinstintressen i vår gemensamma välfärd. De har inget
              där att göra. Pengarna ska gå till det som de är avsedda för.
            </seg>
          </u>
          <note type="speaker" n="608119a2">
            Anf. 17 ANDERS SELLSTRÖM (KD):
          </note>
          <u who="Q6172463" xml:id="i-1cd688a19858b768-1" n="f0266b1a">
            <seg n="ad4e877e">
              Herr talman! Vi har hört en hel del i denna debatt. För oss kristdemokrater
              står det klart att vi gärna vill se ett bredare utbud av fler
              utförare och gärna med betydligt fler inom non profit -verksamheten.
            </seg>
            <seg n="aeaa34d1">
              LOV, lagen om valfrihet, passar alldeles utmärkt som en kvalitetsförstärkare,
              och den ger också rejäl valfrihet. Vi vill gärna se mer av kommuner
              som inför LOV i sina verksamheter.
            </seg>
            <seg n="c3936d37">
              I Umeå, som jag kommer från, finns det i dag 14 utförare att
              välja mellan om man har behov av hemtjänst. Man kan få hemtjänst
              på sitt eget modersmål om man kommer från till exempel ett arabisktalande
              land. 14 utförare är godkända av kommunen, och man har möjlighet
              att välja mellan dem. Det är en kvalitetsförstärkare och rejäl
              valfrihet. Och då konkurrerar man med kvalitet och inte med lägsta
              pris eftersom alla har samma betalning, även kommunen.
            </seg>
            <seg n="217e633d">
              Vinst diskuteras. Var är vinst av godo, och var är vinst av ondo?
              Här hör vi tydligt att vinst på vissa ställen är bra. Men direkt
              när vi börjar diskutera välfärdssektorernas område anser en del
              att vinst är av ondo.
            </seg>
            <seg n="f4f264dd">
              Dagens Samhälle har synat den offentliga marknaden. Jag satt
              och räknade igenom detta lite grann. I de 20 största bolagen som
              arbetar inom den offentliga marknaden är omsättningen 70 procent
              i den hårda sektorn och ungefär 30 procent inom vård, skola och
              omsorg.
            </seg>
            <seg n="141c9d28">
              Skatt betalar vi för att få det som vi vill ha utfört i kommuner
              och landsting. Ett exempel ur denna lista är NCC. År 2011 redovisade
              NCC en vinst på i runda tal 1,3 miljarder kronor. Om siffrorna
              från Dagens Samhälle stämmer sker 33 procent av deras verksamhet
              på den offentliga marknaden i Sverige. Det skulle, mellan tummen
              och pekfingret, innebära att de gör en vinst på i runda tal 400
              miljoner i den offentliga verksamheten i Sverige.
            </seg>
            <seg n="f996ae68">
              Enligt Vänsterns retorik borde denna vinst återinvesteras i offentlig
              sektor. Den vinst som företaget gör när man bygger skolbyggnader
              eller andra byggnader, asfalterar vägar eller gör annat drar ju,
              enligt Vänsterns retorik, undan resurser ur den kommunala budgeten.
              Varför anklagar Vänsterns Ulla Andersson inte NCC eller andra
              bolag för att de tar vinst ur Sveriges skattefinansierade verksamhet?
              Varför använder man inte den i verksamheten i stället? Varför
              vill inte Ulla Andersson att man startar kommunala asfaltsverk,
              kommunala byggbolag etcetera eftersom vi då skulle kunna få ut
              mer av pengarna? Det är en intressant del som man kan syna.
            </seg>
            <seg n="c3a11566">
              Vi diskuterade snöröjningen i Umeå kommun i år. Kvaliteten på
              den kan man diskutera. Men självklart går de som utför snöröjningen
              inom kommunal verksamhet med vinst, och de måste gå med vinst.
              Företag måste gå med vinst. Men det blir samma retorik där. Då
              skulle man kunna säga att denna vinst i stället skulle återinvesteras
              i snöröjning. Då skulle vi helt plötsligt få mer snöröjning för
              pengarna, Ulla Andersson. Varför angriper du inte det? Varför
              går du inte den vägen och höjer kvaliteten på snöröjningen genom
              att du ställer krav på att vinsten i denna verksamhet ska återinvesteras?
            </seg>
            <seg n="204e3dcf">
              Men sanningen är väl att vi i kommuner och landsting inte ska
              upphandla någonting av företag som inte är solida och som inte
              levererar vinst för att kunna göra det jobb som vi vill få utfört.
              Vi skulle inte anlita dessa bolag. Det är det som är sanningen.
              Därför behövs det vinst hos de privata utförarna för att vi ska
              kunna anlita dem och för att de också ska kunna leverera en bra
              och god verksamhet, oavsett om det är inom den hårda sektorn eller
              den mjuka sektorn.
            </seg>
          </u>
          <note type="speaker" n="9c879b26">
            Anf. 18 Finansminister ANDERS BORG (M):
          </note>
          <u who="Q182050" xml:id="i-f8e8e17302b1f2b5-2" n="69f60dee">
            <seg n="c43d5866">
              Herr talman! Det är dags att summera denna debatt. Det är alldeles
              tydligt att vi har två alternativ. Det ena är ett pragmatiskt
              alliansalternativ som tror på välfärden, som vill tillföra resurser,
              som vill förstärka kvaliteten, öka valfriheten och bidra till
              att alla människor i Sverige kan bygga sin framtid genom att vi
              har en väl fungerande välfärd. Mot det står Socialdemokraterna
              och Vänsterpartiet. Vad är deras politik? Jennie Nilsson frågar:
              Vad har riskkapitalbolagen och de privata alternativen över huvud
              taget att tillföra välfärden? Läget i denna verksamhet beskrivs
              som katastrofalt. Ulla Andersson fyller på med att det är anorektiskt
              och en katastrof och att det sker till ett oerhört högt pris för
              människorna som är i denna vård och de 200 000 människor som är
              anställda och de hundratusentals elever och patienter som tar
              del av denna verksamhet. Läget är alltså katastrofalt.
            </seg>
            <seg n="e2d4eaa4">
              Då får man förvänta sig att det finns skarpa, genomtänkta, enkla
              och robusta förslag som kommer att genomföras. Ska Socialdemokraterna
              nu förbjuda riskkapitalbolag att vara verksamma i verksamheter
              kopplade till offentlig finansiering? Är det så att det inom privata
              alternativ och riskkapitalbolag inom vård, omsorg och läkemedel
              och annat som säljs till det offentliga ska vara förbud mot en
              särskild sorts aktiebolag? Eller är det alla aktiebolag som ska
              förbjudas?
            </seg>
            <seg n="d9cd8a62">
              Det är ingen politik som Socialdemokraterna har. Det är bara
              en kritik utan alternativ. Samma sak gäller på skattesidan. Vi
              har inte hört ett enda konstruktivt förslag från Socialdemokraterna
              om hur räntesnurrorna ska stängas. Det finns ingen självkritik
              i fråga om att de näringsbetingade andelarna öppnade upp för detta
              snurrande. Det finns inte ett enda realistiskt förslag. Ett högt
              tonläge utan förslag tycks vara Socialdemokraternas alternativ.
            </seg>
            <seg n="831632b9">
              Mot detta står ett pragmatiskt vardagligt arbete i kommuner,
              landsting, regering och riksdag för att alltid förbättra och för
              att alltid underlätta för att det ska vara bra valfrihet kombinerad
              med hög kvalitet.
            </seg>
          </u>
          <note type="speaker" n="d0a48199">
            Anf. 19 JENNIE NILSSON (S):
          </note>
          <u who="Q4563096" xml:id="i-d5b3b59186549694-3" n="63c5a467">
            <seg n="19354f1e">
              Herr talman! Vi socialdemokrater anklagas ibland för att vara
              dåliga på att vara i opposition. Det är säkert sant. Men jag tycker
              att det är ett betydligt allvarligare problem att vi har en regering
              som är dålig på att regera och som rent av är ovillig att regera.
            </seg>
            <seg n="d421cba5">
              Anders Borg har under en dryg timmes debatt egentligen vägrat
              att över huvud taget ta ansvar för ett samhällsproblem. Ansvaret
              är alla andras.
            </seg>
            <seg n="d5ab3c66">
              När han med högt tonläge jag vill påstå att ministern är den
              som använder det riktigt höga tonläget i debatten går i gång och
              skyller brister inom vården och omsorgen på exempelvis Socialdemokraterna
              skulle man möjligtvis kunna misstänka att det beror på ett sätt
              att försöka skyla över det egna ointresset.
            </seg>
            <seg n="2fcbcb2b">
              Tittar man på vad denna pragmatiska regering, som Anders Borg
              försöker hänvisa till, faktiskt har gjort kan man konstatera att
              det egentligen handlar om att regeringen har gett ett uppdrag
              som handlar om att räntesnurrorna ska ses över. Det är ett uppdrag
              som Skatteverket har fått och som de inte behöver slutredovisa
              förrän i slutet av 2012 ingen brådska här inte.
            </seg>
            <seg n="035c4d7f">
              Man ska utreda meddelarfriheten, något som redan finns för stora
              delar av verksamheten men inte för hela. Man behöver dock inte
              utreda än; det kan vänta till sommaren. Ingen brådska här inte.
            </seg>
            <seg n="40c6cbd5">
              Man har tillsatt en moderatledd arbetsgrupp som ska börja analysera
              och titta på frågan. Man gör det med en retorik som ska låta socialdemokratisk.
              Men ingen brådska här inte den ska redovisa ett resultat i slutet
              av året.
            </seg>
            <seg n="856a6d46">
              Det är beklämmande att ha en regering och en finansminister som
              är så ovillig att erkänna problem som finns i samhället att han
              när han blir kritiserad nästan går i spinn och lägger skulden
              på allt och alla andra.
            </seg>
            <seg n="04f3a9d8">
              Jag har också noterat att det tydligen har börjat bli modernt
              att citera kända socialdemokratiska företrädare. Jag tänkte avsluta
              med ett citat. Olof Palme sade en gång: Politik är att vilja.
            </seg>
            <seg n="bab1c244">
              Jag måste erkänna att jag fortfarande inte vet vad regeringen
              och Anders Borg vill i den här frågan.
            </seg>
          </u>
          <note type="speaker" n="b34b69a3">
            Anf. 20 PER BOLUND (MP):
          </note>
          <u who="unknown" xml:id="i-eca75bd0a47c06c2-2" n="30fe6464">
            <seg n="f9d8acbb">
              Herr talman! Det jag framför allt slås av i denna debatt är den
              handfallenhet som präglar de flesta av de andra partierna. Det
              är många högtravande ord, men det är få väldigt få konkreta och
              genomförbara förslag.
            </seg>
            <seg n="f632726e">
              Här måste jag säga att Miljöpartiet särskiljer sig. Vi tror inte
              på förföriska löften om att allt blir bättre bara kommunerna tar
              över all verksamhet i välfärden. Då slänger man ut barnet med
              badvattnet och slänger ut de verksamheter som faktiskt fungerar
              väldigt bra. Vi nöjer oss dock inte heller med att som Moderaterna
              begrava frågan i arbetsgrupper och hoppas på att stormen blåser
              över.
            </seg>
            <seg n="627180e5">
              För oss och, tror jag, också för svenska folket är det oerhört
              viktigt att ord och handling hänger ihop. Det räcker inte med
              att bara prata. Man måste också komma med förslag som går att
              genomföra. Från Miljöpartiets sida har vi på plats i den här debatten
              levererat konkreta förslag som är möjliga att genomföra och som
              skulle förbättra kvaliteten och säkerställa att vi får bort de
              sämsta varianterna inom välfärden.
            </seg>
            <seg n="7c43db66">
              Vi har levererat konkreta förslag som säkerställer att kvalitet
              alltid ska gå först i omsorgen och i skolan. Vi har föreslagit
              åtgärder för att resurserna som avsätts till skolan verkligen
              ska gå till att utveckla skolan och förbättra för eleverna. Vi
              har lagt fram förslag som höjer kontrollen så att oseriösa aktörer
              faktiskt aldrig tillåts komma in i omsorgen eller utbildningen.
              Vi har lagt fram förslag för att säkerställa att det ska finnas
              tillräckligt med personal i de kommunala och de privata äldreboendena,
              så att vi kan säkerställa kvaliteten.
            </seg>
            <seg n="140cf83f">
              Från de andra partierna saknar vi dessa förslag. Vi saknar också
              respons på de förslag vi har lagt fram. Vi trodde att politik
              gick ut på att lägga fram förslag och bryta dem mot andras åsikter.
              Från de andra partierna möts vi dock mest av handfallenhet, undflyende
              och en vilja att skjuta frågorna på framtiden genom att tillsätta
              arbetsgrupper. Det duger inte. De som drabbas av denna avvaktande
              hållning är nämligen de svagaste. Det är de äldre, och det är
              eleverna. Det är inte acceptabelt.
            </seg>
          </u>
          <note type="speaker" n="8aa60fe7">
            Anf. 21 ALLAN WIDMAN (FP):
          </note>
          <u who="Q4731041" xml:id="i-237996475a9a4de5-2" n="8866d1d3">
            <seg n="537e8ea5">
              Herr talman! Det har varit min avsikt att försöka medverka till
              att debatten om vinster i välfärden inte förenklas. Det är naturligtvis
              av det skälet att det är ett viktigt problem, alldeles oavsett
              vinst eller inte vinst, om vår välfärd inte fungerar och om det
              finns missförhållanden som drabbar enskilda.
            </seg>
            <seg n="51cd4378">
              Därför har jag försökt bidra med att säga att det inte bara är
              riskkapitalbolag som behöver tyglas när vi funderar över lösningar
              som ska tillförsäkra kvalitet och inflytande för enskilda. All
              vinstdrivande verksamhet har ett ändamål som i förhållande till
              skattebetalarnas anslagna medel skiljer ut sig. Det är viktigt
              att erkänna det.
            </seg>
            <seg n="9471c1cd">
              Det är också viktigt att förstå att offentlig sektor i dag, oavsett
              om den är kommunal, landstingskommunal eller statlig, stannar
              utan privata leverantörer. Jag tycker att Anders Sellström gjorde
              en föredömlig uppräkning som visade på komplexiteten och hur väl
              hopflätad offentlig och enskild sektor i dag är. När vi reglerar
              vissa områden utifrån till exempel vinster måste vi åtminstone
              av principiella skäl ställa oss frågan vad vi gör på de andra
              områdena. Vad gör vi med byggnadsindustrin? Vad gör vi med försvarsindustrin?
              Det är bara ett par exempel.
            </seg>
            <seg n="cda6f2e2">
              Det är också viktigt att komma ihåg att det inte är tillräckligt
              med tillsyn och tillstånd. Våra äldre och deras anhöriga måste
              få möjlighet att värja sig mot missförhållanden. Detta kräver
              en reglerad etableringsfrihet i kombination med personlig valfrihet.
            </seg>
            <seg n="a2356536">
              På en punkt vill jag ge Jennie Nilsson en eloge: Att lyfta fram
              problematiken i lex Sarah är viktigt. Både inom privat och inom
              kommunal verksamhet visar det sig att det när missförhållanden
              uppstår och de anmäls uppåt inte når huvudmännen.
            </seg>
          </u>
          <note type="speaker" n="c0ecc57f">
            Anf. 22 ANDERS W JONSSON (C):
          </note>
          <u who="unknown" xml:id="i-d476364b82743db8-2" n="0bee9b04">
            <seg n="37782cc9">
              Herr talman! Jag vill tacka Socialdemokraterna för att de begärde
              debatten, för den har min själ varit klargörande. Den har varit
              klargörande därför att detta i grunden är en ideologisk fråga.
            </seg>
            <seg n="cdebce34">
              Vänsterpartiet, som enligt sitt partiprogram gärna ser mycket
              mer av både statliga och kommunala företag, har kunnat berätta
              att man gärna ser att resan mot socialismen börjar med att de
              tusentals företag som i dag finns i välfärden försvinner. Mest
              spännande tycker jag att det har varit att följa de socialdemokratiska
              inläggen. Där har jag fått lite grann av en déjà vu-upplevelse
              från 70-talet, då den rättrogna socialdemokraten inte kunde handla
              på det privata Ica utan gärna åkte några mil för att komma till
              Konsum.
            </seg>
            <seg n="3c66f073">
              Debatten har också gett Socialdemokraterna, som under det senaste
              året på den enkla frågan hur man ser på privata företag i välfärden
              har levererat allehanda möjliga och omöjliga svar, chansen att
              komma med ett nytt ställningstagande. Dagsnoteringen är väl att
              man i dag är negativ till vinster i välfärden, men man saknar
              förslag om hur vi ska komma dit.
            </seg>
            <seg n="f3c78763">
              För Centerpartiets del kan vårt budskap om riskkapital och vinster
              i äldreomsorgen och annan välfärd snarast sammanfattas i visdomsorden
              från en gammal kommunist, Deng Xiaoping: Det spelar ingen roll
              om katten är svart eller vit så länge den fångar möss.
            </seg>
            <seg n="636eb3b3">
              Det spelar för Centerpartiet ingen roll om äldreboendet är kommunalt
              eller privat inte ens om det är ägt av ett privat riskkapitalbolag
              så länge det levererar omsorg om de äldre med värme och hög kvalitet
              och så länge kommunpolitikerna vågar ge de äldre och de anhöriga
              den självklara rätten att välja bort det som inte är bra.
            </seg>
            <seg n="393a669e">
              (Applåder)
            </seg>
          </u>
          <note type="speaker" n="b9381a32">
            Anf. 23 JOHNNY SKALIN (SD):
          </note>
          <u who="Q6328008" xml:id="i-55637356b8d665a0-2" n="3710373d">
            <seg n="16027a7d">
              Herr talman! Det har på många sätt varit en intressant debatt
              att vara en del av. Ämnet vi har diskuterat berör oss alla på
              flera sätt, varför inte minst de beslut vi fattar kring hur vi
              förhåller oss till en konkurrensutsatt välfärd också får en avgörande
              betydelse för det samhälle vi utformar.
            </seg>
            <seg n="2d5da1ae">
              När nu både Miljöpartiet och Socialdemokraterna närmar sig våra
              ställningstaganden, vilket har redogjorts för i medierna de senaste
              dagarna, finns det ingen anledning att vänta. Från Sverigedemokraternas
              sida vill jag därför klargöra att vi är beredda att agera och
              ta tag i de här frågorna redan i dag. Jag bjuder därför in den
              övriga oppositionen till samtal kring dessa frågor. Finns bara
              viljan finns också kraften att ta tag i de problem vi har identifierat.
            </seg>
            <seg n="791928b2">
              Avslutningsvis måste jag bara få lov att tacka alla er tusentals
              och åter tusentals kämpande välfärdsarbetare ute i landet. Alldeles
              oavsett om ni arbetar inom en privat eller en offentlig inrättning
              kan ert arbete inte värderas högt nog.
            </seg>
          </u>
          <note type="speaker" n="9a94b6c9">
            Anf. 24 ULLA ANDERSSON (V):
          </note>
          <u who="Q4935938" xml:id="i-89dc1ea56c6a89e5-2" n="fb40bf45">
            <seg n="fde06314">
              Herr talman! För Kristdemokraterna är byggande av hus och snöröjning
              detsamma som omsorgen om våra äldre. Det säger en hel del om var
              det partiet har hamnat. Då är det också klart att det faktum att
              de skattepengar som skulle ha gått till de äldres omsorg i stället
              går till vinst inte är något problem för dem, och att vinsten
              inom äldreomsorgen är tre gånger så hög som inom elbolagen är
              självklart då inget problem.
            </seg>
            <seg n="4c749e3d">
              De enligt Borg så pragmatiska Moderaterna lovordar numer riskkapitalbolagen.
              Och, det är klart, han privatiserar ju av ideologiska skäl och
              har gjort Sverige till en experimentverkstad för vinstintresserade
              placerare. Till och med Financial Times rekommenderar Sverige
              ur det perspektivet. Investera i välfärden! Den är totalt konjunkturokänslig,
              kunde man läsa där.
            </seg>
            <seg n="fa7f0d65">
              Men, Anders Borg, varför är du så upprörd över bankernas stora
              vinster när vinsterna inom utbildning, vård och omsorg, där man
              gör vinster på våra skattepengar, är mångdubbelt så höga? 8 miljarder
              kronor går till vinster. 8 miljarder är rätt mycket pengar. Jag
              skulle använda dem till att anställa 20 000 fler i vård, skola
              och omsorg. Jag skulle använda dem till att skapa bättre arbetsvillkor,
              till att höja lönerna och skapa mer möjligheter till utbildning.
              Det skapar bättre kvalitet.
            </seg>
            <seg n="7e0583ab">
              Sådant brukar inte Anders Borg förstå, men om man pratar om skattesänkningar
              brukar han lystra till. Om man omräknar vinsten i välfärden till
              en skattesänkning skulle det innebära 2 100 kronor för en arbetande
              normalinkomsttagare. Det säger en del om vad det här handlar om.
            </seg>
            <seg n="b9590702">
              Jag tycker att den här debatten har varit klargörande, som de
              flesta här säger. Det är bara Vänsterpartiet som tydligt står
              upp för att vinstintressen inte har någonting i välfärden att
              göra. Och låt mig vara tydlig: En stor andel av svenska folket
              håller med oss, medan ni övriga i den här kammaren har väldigt
              lite stöd för er linje.
            </seg>
          </u>
          <note type="speaker" n="1f5997b1">
            Anf. 25 ANDERS SELLSTRÖM (KD):
          </note>
          <u who="Q6172463" xml:id="i-1cd688a19858b768-2" n="f0266b1a">
            <seg n="98046493">
              Herr talman! Kristdemokraterna tror på att olika utförare inom
              offentlig verksamhet, hård som mjuk, är av godo. Det tillför betydligt
              mer av utveckling inom välfärdssektorn än det omvända. Men avarter,
              oavsett var de dyker upp, ska bort. De ska förebyggas så att de
              inte kommer tillbaka någonstans.
            </seg>
            <seg n="b896e155">
              Per Bolund frågar vad regeringen gör. Ja, Kristdemokraterna föreslår
              en tillsynsmyndighet, en statlig myndighet med muskler som kan
              gå in och bötfälla där det inte fungerar eller till och med stänga
              butiken helt och hållet. Men här har också kommuner och landsting
              en oerhört viktig roll att spela. Människorna som jobbar inom
              de här verksamheterna, ägarna av bolag eller olika typer av utförare
              och kommunernas politiker ska ha människovärdet inpräntat i hjärteroten
              hela tiden. Inget får ställas före människovärdet. Det ska alltid
              sättas i första rummet.
            </seg>
            <seg n="462c3a37">
              Det andra förslaget, Per Bolund, som du efterlyser och som vi
              Kristdemokrater också har genomfört tillsammans med regeringen,
              är att det ska finnas en möjlighet i varje kommun att införa värdighetsgarantier.
              Den frågan har vi kristdemokrater drivit i många år.
            </seg>
            <seg n="478a4df8">
              Här tror jag att det nu är dags för de kommuner som inte jobbar
              med det här att sätta till klutarna. En värdighetsgaranti som
              uttalat sätter fingret på vad en värdig vård och omsorg handlar
              om ska vara en självklarhet i varje kommun runt om i Sverige.
              Då kommer kommunerna och landstingen att kunna fatta beslut om
              betydligt större och viktigare uppdrag när man lägger ut verksamhet
              eller använder sig av alternativa utförare.
            </seg>
          </u>
          <note type="speaker" n="b6c94417">
            Anf. 26 Finansminister ANDERS BORG (M):
          </note>
          <u who="Q182050" xml:id="i-1688215afc1a85bb-0" n="69f60dee" next="i-36a44b1c46b83038-0">
            <seg n="375069d1">
              Herr talman! Välfärdssamhället är en grund för den frihet och
              den möjlighet att välja och att utvecklas som vi erbjuder medborgarna
              i Sverige. Genom att man har skolan, sjukvården och äldreomsorgen,
              oavsett inkomst och oavsett arbetsförmåga, omfördelar vi livschanser.
              Den verksamheten ska naturligtvis bedrivas med högsta möjliga
              kvalitet, men också i former som inte präglas av likformighet
              och likhet utan som öppnar för personals och företagares möjligheter
              att skapa dynamik i verksamheterna.
            </seg>
            <seg n="b1e4a1db">
              Lika självklart är det att alla företag i Sverige ska betala
              skatt. Den verksamhet man bedriver här och de vinster som upparbetas
              här, som delvis beror på att man har nytta av våra skolor, vår
              infrastruktur och våra forskningssatsningar, ska man naturligtvis
              betala skatt för i Sverige. Och genom att vi har låga skatter
              med breda skattebaser skapar vi ett konkurrenskraftigt näringslivsklimat.
              Sverige är inte längre ett högskatteland, utan vi har skapat förbättringar
              för vanliga människor och för företag att verka här. Det lägger
              naturligtvis också grunden för bättre välfärd. Mer tillväxt ger
              mer skatteintäkter och större trygghet för människor.
            </seg>
            <seg n="7251ecc0">
              Det här är vårt alternativ. Vi säger inte att alla kommunala
              dagis är perfekta och vi säger inte att alla verksamheter inom
              äldreomsorgen som drivs av privata aktörer är bra, utan vi säger
              att här måste man arbeta med förstärkt kontroll. Här måste man
              följa upp och här måste man utvärdera. Det är så som vi ser på
              det. Det är det pragmatiska förhållningssättet.
            </seg>
            <seg n="ca48edcc">
              Vi har inget ideologiskt motiv för att sälja ut verksamheter
              eller överföra dem i privat regi, utan bra verksamheter kan vara
              kommunala och de kan vara privata. De ska följas upp och de ska
              kontrolleras. Ett pragmatiskt förhållningssätt till välfärd och
              ett pragmatiskt förhållningssätt till skatter är vår utgångspunkt
              i den här debatten, som visar de tydliga skiljelinjer som vi i
              dag har sett.
            </seg>
          </u>
          <note n="dc7c7ea2">
            Överläggningen var härmed avslutad.
          </note>
          <note n="7fe2a17f">
            2 § Fortsatt ledighet
          </note>
          <note n="a0e8633d">
            Talmannen meddelade att Erik A Eriksson (C) ansökt om fortsatt
            ledighet under tiden den 5 februari4 mars.
          </note>
          <note n="a91a5ba0">
            Kammaren biföll denna ansökan.
          </note>
          <note n="c7519bef">
            Talmannen anmälde att Marie Wickberg (C) skulle fortsätta att
            tjänstgöra som ersättare för Erik A Eriksson.
          </note>
          <note n="7860966f">
            3 § Anmälan om kompletteringsval till skatteutskottet och näringsutskottet
          </note>
          <note n="d618ca03">
            Talmannen meddelade att Centerpartiets riksdagsgrupp anmält Marie
            Wickberg som suppleant i skatteutskottet och näringsutskottet
            under Erik A Erikssons ledighet.
          </note>
          <note n="c8b9e4f7">
            Talmannen förklarade vald under tiden den 5 februari4 mars till
          </note>
          <note n="4ab74ec1">
            suppleant i skatteutskottet
          </note>
          <note n="be809ef3">
            suppleant i näringsutskottet
          </note>
          <note n="98cd8aa7">
            4 § Meddelande om utrikespolitisk debatt
          </note>
          <note n="e29990da">
            Talmannen meddelade att den utrikespolitiska debatten skulle
            äga rum onsdagen den 15 februari kl. 9.00.
          </note>
          <note n="a16b5fca">
            5 § Anmälan om fördröjt svar på interpellation
          </note>
          <note n="f7eec4d5">
            Till riksdagen hade inkommit följande skrivelse:
          </note>
          <note n="13539a5d">
            Interpellation 2011/12:201
          </note>
          <note n="da6ad18d">
            Interpellation 2011/12:201 Hjärtstopp
          </note>
          <note n="b397a4c6">
            Interpellationen kommer att besvaras den 17 februari.
          </note>
          <u who="Q182050" xml:id="i-36a44b1c46b83038-0" n="69f60dee" prev="i-1688215afc1a85bb-0">
            <seg n="78e8da86">
              Skälet till dröjsmålet är redan inbokade engagemang.
            </seg>
          </u>
          <note n="8327a23c">
            Marianne Jenryd
          </note>
          <note n="3c26d3cd">
            6 § Hänvisning av ärenden till utskott
          </note>
          <note n="615cd762">
            Föredrogs och hänvisades
          </note>
          <note n="046ff63f">
            7 § Anmälan om interpellationer
          </note>
          <note n="c289fd23">
            Anmäldes att följande interpellationer framställts
          </note>
          <note n="90b8afa8">
            den 3 februari
          </note>
          <note n="db6a9aee">
            Jens Holm
          </note>
          <note n="8c94b33a">
            Eva-Lena Jansson
          </note>
          <note n="354126b4">
            Leif Pettersson
          </note>
          <note n="192dc77c">
            Interpellationerna redovisas i bilaga som fogats till riksdagens
            snabbprotokoll tisdagen den 14 februari.
          </note>
          <note n="11b01f07">
            8 § Anmälan om frågor för skriftliga svar
          </note>
          <note n="c6c3ee15">
            Anmäldes att följande frågor för skriftliga svar framställts
          </note>
          <note n="05c31efd">
            den 2 februari
          </note>
          <note n="a8fbdad3">
            Hans Olsson
          </note>
          <note n="41fdc4e0">
            Sven-Erik Bucht
          </note>
          <note n="082528dc">
            Krister Örnfjäder
          </note>
          <note n="db6a9aee">
            Jens Holm
          </note>
          <note n="30c44a65">
            Caroline Helmersson Olsson
          </note>
          <note n="90b8afa8">
            den 3 februari
          </note>
          <note n="fa8d93cb">
            Åsa Lindestam
          </note>
          <note n="c54015df">
            Siv Holma
          </note>
          <note n="48601e13">
            Lena Olsson
          </note>
          <note n="db6a9aee">
            Jens Holm
          </note>
          <note n="c6b7927c">
            Frågorna redovisas i bilaga som fogats till riksdagens snabbprotokoll
            tisdagen den 14 februari.
          </note>
          <note n="dfdd0205">
            9 § Anmälan om skriftliga svar på frågor
          </note>
          <note n="33c154c9">
            Anmäldes att skriftliga svar på följande frågor inkommit
          </note>
          <note n="05c31efd">
            den 2 februari
          </note>
          <note n="23af20bf">
            Robert Halef
          </note>
          <note n="f343955d">
            Tomas Nilsson
          </note>
          <note n="90b8afa8">
            den 3 februari
          </note>
          <note n="7fceae7c">
            Hans Linde
          </note>
          <note n="2492a713">
            Svaren redovisas i bilaga som fogats till riksdagens snabbprotokoll
            tisdagen den 14 februari.
          </note>
          <note n="c188c03c">
            10 § Kammaren åtskildes kl. 10.47.
          </note>
          <note n="49c4643d">
            Förhandlingarna leddes av talmannen.
          </note>
          <note n="599b01ac">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
