<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201112</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201112</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--62</head>
          <docDate when="2012-01-26">2012-01-26</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2011/12:62
          </note>
          <note>
            Torsdagen den 26 januari
          </note>
          <note>
            Kl. 12:00 - 17:11
          </note>
          <note>
            1 § Justering av protokoll
          </note>
          <note>
            Justerades protokollet för den 20 januari.
          </note>
          <note>
            2 § Avsägelser
          </note>
          <note>
            Andre vice talmannen meddelade
          </note>
          <note>
            att Jonas Sjöstedt (V) avsagt sig uppdraget som ledamot i EU-nämnden
            och
          </note>
          <note>
            att Eva Olofsson (V) avsagt sig uppdraget som suppleant i EU-nämnden.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval till EU-nämnden
          </note>
          <note>
            Andre vice talmannen meddelade att Vänsterpartiets riksdagsgrupp
            på grund av uppkomna vakanser anmält Lars Ohly som ledamot i EU-nämnden
            och Jonas Sjöstedt som suppleant i EU-nämnden.
          </note>
          <note>
            Andre vice talmannen förklarade valda till
          </note>
          <note>
            ledamot i EU-nämnden
          </note>
          <note>
            suppleant i EU-nämnden
          </note>
          <note>
            4 § Anmälan om inkomna protokollsutdrag från utskott
          </note>
          <note>
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note>
            5 § Anmälan om inkomna faktapromemorior om förslag från Europeiska
            kommissionen
          </note>
          <note>
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-a0eaec152b87c525-0" who="unknown">
            <seg>
              KOM(2011)885
            </seg>
          </u>
          <note>
            KOM(2011)933
          </note>
          <u xml:id="i-a0eaec152b87c525-1" who="unknown">
            <seg>
              KOM(2011)874
            </seg>
          </u>
          <note>
            KOM(2011)798
          </note>
          <note>
            KOM(2011)928
          </note>
          <note>
            KOM(2011)903
          </note>
          <note>
            6 § Svar på interpellation 2011/12:140 om kontroll av enskilda
            företag som anlitats för att utföra tjänster
          </note>
          <note type="speaker">
            Anf. 1 Näringsminister ANNIE LÖÖF (C):
          </note>
          <u xml:id="i-a0eaec152b87c525-2" next="i-a0eaec152b87c525-9" who="Q439393">
            <seg>
              Herr talman! Jonas Sjöstedt har ställt tre frågor till EU-ministern
              med hänvisning till att regeringen skulle ha ändrat uppfattning
              i fråga om vilka kriterier som regeringen anser bör vara uppfyllda
              för att statligt stöd till tjänster av allmänt ekonomiskt intresse
              inte ska behöva anmälas till Europeiska kommissionen för godkännande
              innan ersättningen utbetalas.
            </seg>
          </u>
          <u xml:id="i-a0eaec152b87c525-3" prev="i-a0eaec152b87c525-2" who="Q439393">
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-a0eaec152b87c525-4" prev="i-a0eaec152b87c525-2" who="Q439393">
            <seg>
              Låt mig först klargöra att regeringen inte har ändrat uppfattning
              i den aktuella frågan.
            </seg>
          </u>
          <note>
            Svaret till kommissionen avser EU:s statsstödsregler medan presskonferensen
            den 14 november avsåg svenska regler om ränteavdrag. Detta är
            två helt skilda frågor. I den senare delen beslutade regeringen
            den 1 december 2011 om ett uppdrag till Skatteverket att kartlägga
            och analysera förekomsten av skatteplanering i företag inom välfärdssektorn.
          </note>
          <u xml:id="i-a0eaec152b87c525-5" prev="i-a0eaec152b87c525-2" who="Q439393">
            <seg>
              Vad gäller regeringens svar till EU-kommissionen gällande statsstöd
              är detta helt i linje med den politik som Sverige alltid har drivit,
              nämligen att en effektiv konkurrensutsättning förutsätter att
              konkurrens sker på lika villkor med klara spelregler som fastställs
              på förhand för att garantera konsumenternas och skattebetalarnas
              intressen.
            </seg>
          </u>
          <u xml:id="i-a0eaec152b87c525-6" prev="i-a0eaec152b87c525-2" who="Q439393">
            <seg>
              Upphandlingslagstiftningen förutsätter att alla krav som ställs
              är uppföljningsbara. Det finns även annan lagstiftning som reglerar
              den upphandlande myndigheten eller enhetens skyldighet att kontrollera
              och följa upp de krav som ställs. Ansvariga myndigheter bör därför
              fokusera på att följa upp kvaliteten på tjänsterna för att säkerställa
              värdet för mottagarna av tjänsten och inte på att följa upp lönsamheten
              hos utföraren.
            </seg>
          </u>
          <u xml:id="i-a0eaec152b87c525-7" prev="i-a0eaec152b87c525-2" who="Q439393">
            <seg>
              EU:s statsstödsregler kan omfatta statligt stöd till såväl privat
              ägd som offentligt ägd verksamhet när stödet riskerar att snedvrida
              konkurrensen på ett sätt som kan påverka handeln mellan EU:s medlemsstater.
              Enligt EU-domstolens dom i målet Altmark kan en upphandling under
              vissa förutsättningar innebära att det inte är fråga om statligt
              stöd. Regeringens förslag skulle kodifiera denna princip i kommissionens
              beslut, vilket skulle öka den rättsliga förutsägbarheten för inblandade
              aktörer.
            </seg>
          </u>
          <u xml:id="i-a0eaec152b87c525-8" prev="i-a0eaec152b87c525-2" who="Q439393">
            <seg>
              EU:s statsstöds- och upphandlingsregler är centrala regelverk
              för god hushållning med offentliga resurser och högkvalitativa
              tjänster. Det är samtidigt viktigt att dessa regelverk är ändamålsenligt
              utformade och inte leder till omotiverat hög administrativ börda
              eller rättslig osäkerhet för såväl privata som offentligt ägda
              leverantörer eller för det allmänna i dess roll som köpare av
              offentligt finansierade tjänster.
            </seg>
          </u>
          <u xml:id="i-a0eaec152b87c525-9" prev="i-a0eaec152b87c525-2" who="Q439393">
            <seg>
              Regeringen är angelägen om att en effektiv konkurrensutsättning
              och uppföljning av denna sker och att det inte ställs omotiverat
              höga administrativa krav på privata och offentliga utförare som
              tillhandahåller allmännyttiga tjänster.
            </seg>
          </u>
          <note>
            Då Jonas Sjöstedt, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Jens Holm i stället fick delta i överläggningen.
          </note>
          <note type="speaker">
            Anf. 2 JENS HOLM (V):
          </note>
          <u xml:id="i-a0eaec152b87c525-10" next="i-a0eaec152b87c525-18" who="Q946708">
            <seg>
              Herr talman! Jag tackar näringsministern för svaret. Man kan
              fråga sig varför vi i riksdagen över huvud taget ställer frågor
              om regeringens svar till en förändrad förordning från kommissionen.
              För Vänsterpartiets del handlar det om att vi tycker att denna
              fråga är så viktig att vi vill vara med och påverka. Vi menar
              att regeringen här hade chansen att åtminstone lite grann öka
              kontrollen av de privata företag som finns inom välfärdssektorn.
            </seg>
          </u>
          <u xml:id="i-a0eaec152b87c525-11" prev="i-a0eaec152b87c525-10" who="Q946708">
            <seg>
              Jag börjar med att referera till en artikel i dagens Dagens Nyheter.
              Den handlar om äldreboendet Linnégården i Stockholm som drivs
              av företaget Carema. Det har avslöjats att en psykiskt sjuk boende
              på äldreboendet har legat fastbunden under natten och skrikit
              på hjälp i över en timme utan att få hjälp.
            </seg>
          </u>
          <u xml:id="i-a0eaec152b87c525-12" prev="i-a0eaec152b87c525-10" who="Q946708">
            <seg>
              Man frågar sig: Hur kommer det sig att man binder fast en äldre
              psykiskt sjuk människa? Personalen på äldreboendet är inte på
              något vis illvillig, men man är underbemannad. Man har inte tid,
              i synnerhet inte nattetid, att ge alla boende den vård de behöver.
            </seg>
          </u>
          <u xml:id="i-a0eaec152b87c525-13" prev="i-a0eaec152b87c525-10" who="Q946708">
            <seg>
              Det här är ett uttryck för hur det ser ut i verkligheten. Vi
              vet att de privata äldreboendena har ungefär 10 procents lägre
              bemanning än de kommunala. Det är inte så konstigt. Carema och
              de andra företagen ägs ofta av riskkapitalister. Deras främsta
              syfte är att maximera sin vinst, och det gör man främst genom
              att ha en lägre personaltäthet. Man har helt enkelt färre anställda.
            </seg>
          </u>
          <u xml:id="i-a0eaec152b87c525-14" prev="i-a0eaec152b87c525-10" who="Q946708">
            <seg>
              Vad händer då? Jo, riskkapitalisterna gör stora vinster. Ingen
              av oss här inne kan berätta hur stora vinster de gör och flyttar
              till skatteparadis. Uppskattningsvis handlar det om ungefär 10
              miljarder svenska kronor.
            </seg>
          </u>
          <u xml:id="i-a0eaec152b87c525-15" prev="i-a0eaec152b87c525-10" who="Q946708">
            <seg>
              Vänsterpartiet tycker att vi måste använda alla tänkbara möjligheter
              vi har för att sätta stopp för detta. Detta måste kontrolleras.
              Därför blev vi besvikna när vi läste regeringens svar till EU-kommissionen
              när det kom ett förslag om hur man kan strama upp rutinerna för
              företag som anlitas för att utföra tjänster. Regeringen svarar
              att om det har skett en korrekt offentlig upphandling har vi den
              kontroll som behövs.
            </seg>
          </u>
          <u xml:id="i-a0eaec152b87c525-16" prev="i-a0eaec152b87c525-10" who="Q946708">
            <seg>
              Men om nu kommissionen lägger fram ett förslag som handlar om
              att vi ska ha en efterkontroll på dessa företag och kunna kontrollera
              hur stora vinster de tar borde regeringen välkomna det och inte
              gå emot det.
            </seg>
          </u>
          <u xml:id="i-a0eaec152b87c525-17" prev="i-a0eaec152b87c525-10" who="Q946708">
            <seg>
              Man borde i synnerhet välkomna detta med tanke på andra europeiska
              länder. Sverige är ett av de länder i Europa som har kommit längst
              vad gäller avreglering och privatisering, och vi har sett ganska
              många exempel på att det inte fungerar särskilt bra. Då borde
              vi sända en signal till Europa att vi välkomnar krav på efterkontroll,
              för det kan vara bra för andra länder.
            </seg>
          </u>
          <u xml:id="i-a0eaec152b87c525-18" prev="i-a0eaec152b87c525-10" who="Q946708">
            <seg>
              Varför gör ni inte det, Annie Lööf?
            </seg>
          </u>
          <note type="speaker">
            Anf. 3 HELENA LINDAHL (C):
          </note>
          <u xml:id="i-a0eaec152b87c525-19" next="i-a0eaec152b87c525-25" who="Q4962331">
            <seg>
              Herr talman! Centerpartiet vill ha ett samhälle där kvaliteten
              på utförda tjänster ska stå i fokus. Det handlar om att använda
              skattepengarna på bästa sätt. För oss som anser att uttaget av
              skattepengar är begränsat är det viktigt att varje krona används
              så effektivt som möjligt.
            </seg>
          </u>
          <u xml:id="i-a0eaec152b87c525-20" prev="i-a0eaec152b87c525-19" who="Q4962331">
            <seg>
              Jag är säker på att vi är överens om att vi vill ha en hög kvalitet
              i de tjänster som utförs för våra skattepengar, men frågan är
              hur vi ser till att det blir så.
            </seg>
          </u>
          <u xml:id="i-a0eaec152b87c525-21" prev="i-a0eaec152b87c525-19" who="Q4962331">
            <seg>
              För Jens Holm och Jonas Sjöstedt verkar vinsterna vara det som
              i första hand ska granskas. För oss ligger fokus på verksamheten,
              alltså hur vi mäter kvaliteten på tjänsterna som utförs. Det är
              där huvudfokus bör ligga.
            </seg>
          </u>
          <u xml:id="i-a0eaec152b87c525-22" prev="i-a0eaec152b87c525-19" who="Q4962331">
            <seg>
              Det finns inget som säger att hög vinst ger sämre vård eller
              att företag som är nära konkurs skulle vara bäst på att utföra
              vård.
            </seg>
          </u>
          <u xml:id="i-a0eaec152b87c525-23" prev="i-a0eaec152b87c525-19" who="Q4962331">
            <seg>
              Det är också intressant att notera att Jens Holm och Jonas Sjöstedt
              inte har varit så pigga på att ställa samma krav på tjänster som
              utförts på en icke konkurrensutsatt marknad. Där verkar det inte
              spela någon roll hur varje krona används.
            </seg>
          </u>
          <u xml:id="i-a0eaec152b87c525-24" prev="i-a0eaec152b87c525-19" who="Q4962331">
            <seg>
              Min svärfar hade alzheimer. Han är tyvärr död nu, men en gång
              när jag besökte honom på den institution där han tillbringade
              sin sista tid fick jag se att han var fastbunden i en stol. Det
              är jättejobbigt att prata om det. Vad jag vill säga är att det
              är på samma sätt på offentliga institutioner som på privata, att
              vården inte alltid fungerar som den ska på grund av att det är
              underbemannat. Jag säger ingenting om personalen i det här fallet.
              Kan ni tänka er hur det känns att se någon man älskar sitta fastbunden
              i en stol en människa som har varit livaktig, tjänat sina pengar
              och betalat och tjänat staten och samhället väl? Det är precis
              likadant på offentliga institutioner som på privata.
            </seg>
          </u>
          <u xml:id="i-a0eaec152b87c525-25" prev="i-a0eaec152b87c525-19" who="Q4962331">
            <seg>
              I ett samhälle där det endast är det offentliga som tillåts utföra
              välfärdstjänster finns inte ens möjligheten att välja bort eller
              välja nytt. Vem ska jag gå till om det inte finns något alternativ?
            </seg>
          </u>
          <note type="speaker">
            Anf. 4 Näringsminister ANNIE LÖÖF (C):
          </note>
          <u xml:id="i-a0eaec152b87c525-26" next="i-a0eaec152b87c525-34" who="Q439393">
            <seg>
              Herr talman! Det är angelägna frågor, både interpellationen och
              den fråga som kom upp i debatten och som handlar om kvalitet och
              valmöjlighet i välfärden, inte minst inom äldreomsorgen.
            </seg>
          </u>
          <u xml:id="i-a0eaec152b87c525-27" prev="i-a0eaec152b87c525-26" who="Q439393">
            <seg>
              När det gäller äldreomsorgen är det naturligtvis helt oacceptabelt
              med den vanvård som har kommit fram via medierna och genom samtal
              med anhöriga, inte bara under det senaste halvåret utan under
              ett flertal år. Oavsett om det sker i privat, ideell eller kommunal
              regi är det givetvis helt oacceptabelt. Det finns fruktansvärda
              exempel från kommunala äldreboenden. Ett var i Norrköping i augusti
              då en äldre fick sina spyor nedtryckta i halsen. Ett annat var
              på ett äldreboende i Norrland där en äldre var fastbunden vid
              en toalett alldeles för många timmar. Vi har också de fruktansvärda
              händelser på Linnégården som i dag uppdagas genom uppgifter i
              medierna. Allt detta är givetvis beklagligt och oacceptabelt och
              kommer att kräva rättning i leden.
            </seg>
          </u>
          <u xml:id="i-a0eaec152b87c525-28" prev="i-a0eaec152b87c525-26" who="Q439393">
            <seg>
              När man diskuterar välfärd och äldreomsorg är det viktigt att
              sätta människan i centrum och fokusera på den äldres möjlighet
              att välja till och välja bort. Det handlar om att fokusera på
              vilka kvalitetskriterier som ska ställas oavsett huvudman. Det
              är av den anledningen som regeringen anser att det är viktigt
              att det finns fler valmöjligheter, inte färre. Med fler valmöjligheter
              kan den äldre välja äldreboende och välja bort det äldreboende
              som inte håller måttet; det konkurreras ut.
            </seg>
          </u>
          <u xml:id="i-a0eaec152b87c525-29" prev="i-a0eaec152b87c525-26" who="Q439393">
            <seg>
              När vi pratar om kvalitet och omsorg är det viktigt att vi sätter
              den enskilde äldre i centrum och att vi på nationell, lokal och
              regional nivå sätter upp tydliga kvalitetskriterier med tydlig
              uppföljning, kontroll och tillsyn så att de efterlevs.
            </seg>
          </u>
          <u xml:id="i-a0eaec152b87c525-30" prev="i-a0eaec152b87c525-26" who="Q439393">
            <seg>
              I interpellationen har jag och regeringen fått tre frågor som
              jag svarar på. Det är svar på en förändring av en förordning som
              kommissionen fattade beslut om före jul, den 20 december. Regeringens
              ståndpunkt i svaret är väl förankrad genom en promemoria som lämnades
              till riksdagen våren 2011. Frågan har varit uppe i olika sammanhang
              i EU-nämnden och i näringsutskottet.
            </seg>
          </u>
          <u xml:id="i-a0eaec152b87c525-31" prev="i-a0eaec152b87c525-26" who="Q439393">
            <seg>
              Det var tre frågor som jag har lämnat svar på.
            </seg>
          </u>
          <u xml:id="i-a0eaec152b87c525-32" prev="i-a0eaec152b87c525-26" who="Q439393">
            <seg>
              Den första frågan var: Kan statsrådet klargöra hur det gick till
              när man på tio dagar tycks ha ändrat åsikt i frågan? Jag svarar:
              Det är två helt olika frågor, och vi har inte ändrat åsikt.
            </seg>
          </u>
          <u xml:id="i-a0eaec152b87c525-33" prev="i-a0eaec152b87c525-26" who="Q439393">
            <seg>
              Den andra frågan var: Avser statsrådet att meddela kommissionen
              att man drar tillbaka skrivelsen då man har kommit till nya insikter?
              Som följdsvar på fråga ett säger jag att vi givetvis inte drar
              tillbaka skrivelsen eftersom det rör två helt olika saker. Det
              är en komplicerad fråga när det gäller statsstöd och det är det
              som regeringen har lämnat svar på.
            </seg>
          </u>
          <u xml:id="i-a0eaec152b87c525-34" prev="i-a0eaec152b87c525-26" who="Q439393">
            <seg>
              Den sista frågan handlar om huruvida statsrådet i så fall ska
              komma med en ny skrivelse som innehåller de analyser vi senare
              har gjort. Svaret på den frågan är också nej. Vi tycker att det
              är viktigt med statsstödsregler som förhindrar statsstödsrace
              mellan medlemsstater och ser till att vi har en god konkurrens
              oavsett verksamhet och medlemsland.
            </seg>
          </u>
          <note type="speaker">
            Anf. 5 JENS HOLM (V):
          </note>
          <u xml:id="i-a0eaec152b87c525-35" next="i-a0eaec152b87c525-38" who="Q946708">
            <seg>
              Herr talman! Vi börjar närma oss några viktiga punkter i den
              här debatten när det gäller äldreomsorgen. Vi i Vänsterpartiet
              säger att det som äldreomsorgen behöver är mer resurser. Vi är
              det enda parti som har anslagit mer resurser till äldreomsorgen
              för att personalen ska kunna vidareutbilda sig och fortbilda sig.
              Vi har anslagit särskilda pengar för att maten ska kunna bli bättre
              på våra äldreboenden. Vi har anslagit särskilda pengar för att
              man ska kunna anställa mer personal på våra äldreboenden.
            </seg>
          </u>
          <u xml:id="i-a0eaec152b87c525-36" prev="i-a0eaec152b87c525-35" who="Q946708">
            <seg>
              Vi tycker att verklig valfrihet är när man känner att det finns
              äldreboenden som har bra kvalitet och där de boende till exempel
              kan få hjälp med att gå ut och promenera precis när de vill. Så
              fungerar det inte på många äldreboenden.
            </seg>
          </u>
          <u xml:id="i-a0eaec152b87c525-37" prev="i-a0eaec152b87c525-35" who="Q946708">
            <seg>
              Både Annie Lööf och Helena Lindahl säger att det inte är någon
              skillnad mellan privata och kommunala äldreboenden. Jag vet inte
              om ni har följt medierapporteringen det senaste året. Det står
              klart att de privata äldreboendena har 10 procent lägre bemanning.
              Om man har 10 procent lägre bemanning tycker jag att det är uppenbart
              att kvaliteten blir sämre. Det är inte för att Carema och andra
              är illvilliga utan för att de ägs av riskkapitalister. De måste
              generera vinst, och vinsten uppskattningsvis 10 miljarder kronor
              varje år flyttar till skatteparadis. Det tycker uppenbarligen
              Annie Lööf och Helena Lindahl inte är något problem. Jag tycker
              att det är ett stort problem om välfärden plundras på 10 miljarder
              kronor varje år. Det är 10 miljarder kronor som de äldre, de psykiskt
              sjuka och de dementa behöver, inte riskkapitalisterna som gömmer
              sig i skatteparadis där vi inte ens kan granska deras verksamhet.
            </seg>
          </u>
          <u xml:id="i-a0eaec152b87c525-38" prev="i-a0eaec152b87c525-35" who="Q946708">
            <seg>
              När det gäller förslaget från EU-kommissionen tyckte vi att det
              var bra med ett förslag som skulle strama upp rutinerna ett förslag
              med efterkontroll. Jag tror inte att det skulle lösa alla problem,
              men det är förvånande att Annie Lööf säger att vi ska ha tydlig
              uppföljning och kontroll samtidigt som ni går emot det förslaget
              på EU-nivå. Det tycker jag är märkligt.
            </seg>
          </u>
          <note type="speaker">
            Anf. 6 HELENA LINDAHL (C):
          </note>
          <u xml:id="i-a0eaec152b87c525-39" next="i-a0eaec152b87c525-44" who="Q4962331">
            <seg>
              Herr talman! Jag kan inte låta bli att kommentera att Jens Holm
              säger att privata äldreboenden har 10 procent lägre bemanning
              och att han därför ifrågasätter mig och statsrådet Annie Lööf
              när vi säger att det inte är någon skillnad mellan privata och
              offentliga äldreboenden. Hur vet Jens Holm att effektiviteten
              är 10 procent bättre och att bemanningen är det enda mätbara tal
              som ger bättre effektivitet och bättre vård inom offentlig sektor?
              Det är obegripligt för mig.
            </seg>
          </u>
          <u xml:id="i-a0eaec152b87c525-40" prev="i-a0eaec152b87c525-39" who="Q4962331">
            <seg>
              Under hela min uppväxt jobbade min mamma inom hemtjänsten. När
              jag var yngre och det såg lite annorlunda ut inom vården kunde
              hon till exempel baka en kaka tillsammans med brukarna, och man
              kunde ha tid att gå en promenad. Det var livskvalitet. Många människor
              är väldigt ensamma. Jag tror att ensamhet är en av de största
              folksjukdomarna i Sverige.
            </seg>
          </u>
          <u xml:id="i-a0eaec152b87c525-41" prev="i-a0eaec152b87c525-39" who="Q4962331">
            <seg>
              I dag finns andra alternativ, som till exempel RUT. Då har man
              möjlighet att välja. Man kanske inte vill ha städat; man kanske
              vill ha sällskap. Man kanske vill ha någon att sitta och prata
              med. Det kanske är den enda person som kommer hem till en på hela
              veckan. Då kan det vara mer prioriterat att prata eller gå en
              promenad.
            </seg>
          </u>
          <u xml:id="i-a0eaec152b87c525-42" prev="i-a0eaec152b87c525-39" who="Q4962331">
            <seg>
              Jag vill säga att den privata verksamheten behövs och kan många
              gånger erbjuda betydligt mer än den offentliga.
            </seg>
          </u>
          <u xml:id="i-a0eaec152b87c525-43" prev="i-a0eaec152b87c525-39" who="Q4962331">
            <seg>
              Jag kommer ihåg mitt första sommarjobb. Det var som solflicka
              på ett sjukhem. Som solflicka skulle jag förgylla tillvaron för
              de äldre. Jag var under 18 år, och jag fick därför inte mata de
              äldre därför att någon skulle kunna kvävas. Jag skulle spela och
              sjunga, gå ut och gå och läsa tidningen.
            </seg>
          </u>
          <u xml:id="i-a0eaec152b87c525-44" prev="i-a0eaec152b87c525-39" who="Q4962331">
            <seg>
              Den tiden är förbi. I dag finns det inga solflickor eller solpojkar,
              åtminstone inte i den kommun där jag bor. Tyvärr har man skurit
              ned på mycket inom offentlig sektor.
            </seg>
          </u>
          <note type="speaker">
            Anf. 7 Näringsminister ANNIE LÖÖF (C):
          </note>
          <u xml:id="i-a0eaec152b87c525-45" next="i-a0eaec152b87c525-55" who="Q439393">
            <seg>
              Herr talman! När man lyssnar på den här efterföljande debatten
              och inte har läst interpellationen kan man tro att interpellationen
              handlar om just äldreomsorgen och kvaliteten där. Det är en mycket
              angelägen diskussion. Men låt oss komma tillbaka till själva interpellationen
              som handlar om regeringens svar på den förordning som gäller EU:s
              statsstöd, och den är inte särskilt upphetsande, vill jag lova.
            </seg>
          </u>
          <u xml:id="i-a0eaec152b87c525-46" prev="i-a0eaec152b87c525-45" who="Q439393">
            <seg>
              I slutet av december förra året fattade man beslut om en rad
              olika saker vad gäller EU:s statsstöd. Det har ingenting med just
              kvaliteten i äldreomsorgen att göra, utan det är ett nytt regelpaket
              som består av fyra olika instrument som kommer att gälla alla
              myndigheter oavsett om det är på lokal eller nationell nivå. Det
              handlar om vilka krav man ska ställa när man beviljar ersättning
              som rör allmänna ekonomiska intressen.
            </seg>
          </u>
          <u xml:id="i-a0eaec152b87c525-47" prev="i-a0eaec152b87c525-45" who="Q439393">
            <seg>
              Man fattade bland annat beslut om ett nytt meddelande om definitioner
              inom detta område. Jag kan konstatera att det sannerligen behövs
              ett förtydligande kring olika komplicerade europeiska ord. Det
              handlar om att klargöra det rättsläge som EU-domstolen har haft
              vad gäller statsstödsregler.
            </seg>
          </u>
          <u xml:id="i-a0eaec152b87c525-48" prev="i-a0eaec152b87c525-45" who="Q439393">
            <seg>
              Den andra delen handlar om ett reviderat beslut där man har diskuterat
              vilka tjänster som man inte behöver anmäla till kommissionen när
              man ska bedöma statsstöd. Tidigare har det i stort sett bara handlat
              om sjukvård som man inte har behövt anmäla till kommissionen.
              Det utvidgas nu till fler tjänster som man inte behöver anmäla
              just till kommissionen.
            </seg>
          </u>
          <u xml:id="i-a0eaec152b87c525-49" prev="i-a0eaec152b87c525-45" who="Q439393">
            <seg>
              I vår kommer man att återkomma med ytterligare ett förslag om
              att man inte heller behöver anmäla tjänster som har ett mindre
              ekonomiskt värde vad gäller EU:s statsstöd. Det är både offentliga
              och privata aktörer som hanterar detta.
            </seg>
          </u>
          <u xml:id="i-a0eaec152b87c525-50" prev="i-a0eaec152b87c525-45" who="Q439393">
            <seg>
              Detta är den torra juridiska sanningen om vad denna fråga egentligen
              handlar om.
            </seg>
          </u>
          <u xml:id="i-a0eaec152b87c525-51" prev="i-a0eaec152b87c525-45" who="Q439393">
            <seg>
              Den andra delen som har varit föremål för debatt här i kammaren
              debatterar vi i många andra sammanhang. Jag debatterar den gärna
              i dag också, men det är detta som interpellationen egentligen
              handlar om. Jag kan känna att man här lite grann blandar äpplen
              och päron.
            </seg>
          </u>
          <u xml:id="i-a0eaec152b87c525-52" prev="i-a0eaec152b87c525-45" who="Q439393">
            <seg>
              Det är klart att äldreomsorgen behöver mer fokus och mer resurser.
              Det är av den anledningen som alliansregeringen under den förra
              mandatperioden har satsat just på äldreomsorgen ute i kommunerna.
            </seg>
          </u>
          <u xml:id="i-a0eaec152b87c525-53" prev="i-a0eaec152b87c525-45" who="Q439393">
            <seg>
              Jag besökte i går äldreboenden i Skåne. Det var fantastiska möten
              där jag träffade föreståndare, anställda och de som bor på äldreboenden.
              Det som man berättade för mig handlade om skillnaden vad gäller
              offentliga och privata aktörer i svenskt kvalitetsindex. Tittar
              man exempelvis på vårdpengen, barnomsorgspengen och skolpengen,
              det vill säga den peng som följer den enskilde, har de privata
              utförarna i dessa verksamheter ett betydligt högre anseende, och
              anställda, elever och vårdtagare är betydligt mer nöjda när reellt
              självbestämmande och valfrihet tillämpas.
            </seg>
          </u>
          <u xml:id="i-a0eaec152b87c525-54" prev="i-a0eaec152b87c525-45" who="Q439393">
            <seg>
              Däremot inom äldreomsorgen, där det inte finns någon äldrepeng
              utan där man använder upphandling och det finns en aktör, antingen
              privat eller offentlig, och där man inte kan välja mellan olika
              aktörer som när det gäller vårdcentraler och skolor, ser vi att
              det finns ett lägre förtroende både för den offentliga verksamheten
              och för den privata verksamheten.
            </seg>
          </u>
          <u xml:id="i-a0eaec152b87c525-55" prev="i-a0eaec152b87c525-45" who="Q439393">
            <seg>
              Då är mitt svar inte att man ska frånta de äldre valfrihet och
              självbestämmande, utan mitt svar från regeringen är mer valfrihet
              och mer tilltro till de äldre att kunna välja och kunna välja
              bort. Då blir det fokus på kvalitet, oavsett om det är verksamhet
              i privat, kommunal eller ideell regi. Då är det de som håller
              hög kvalitet som blir valda och som också kan fortsätta bedriva
              verksamhet.
            </seg>
          </u>
          <note type="speaker">
            Anf. 8 JENS HOLM (V):
          </note>
          <u xml:id="i-a0eaec152b87c525-56" next="i-a0eaec152b87c525-61" who="Q946708">
            <seg>
              Herr talman! Jag anknyter gärna till detta förslag från EU. Precis
              som jag sade tidigare har jag inte fått något bra svar från näringsministern
              om varför Sverige har gått emot EU:s förslag om en efterkontroll.
            </seg>
          </u>
          <u xml:id="i-a0eaec152b87c525-57" prev="i-a0eaec152b87c525-56" who="Q946708">
            <seg>
              Det som näringsministern och regeringen skriver i sitt svar till
              EU är att så länge som denna tjänst konkurrensutsätts säkerställs
              en rimlig kontroll. Det tycker man räcker. Bara man har konkurrensutsättning
              är allting klart.
            </seg>
          </u>
          <u xml:id="i-a0eaec152b87c525-58" prev="i-a0eaec152b87c525-56" who="Q946708">
            <seg>
              Men när vi nu har haft exempel på exempel här i Sverige på hur
              pengar flyttas från välfärdssektorn till skatteparadis i andra
              länder då borde man väl åtminstone tillmötesgå ett förslag om
              att vi ska ha lite bättre kontroll så att man ska kunna göra en
              kontroll i efterhand, efter upphandlingen, av vad som har hänt
              med pengarna. Men det vill uppenbarligen inte regeringen, och
              det beklagar jag.
            </seg>
          </u>
          <u xml:id="i-a0eaec152b87c525-59" prev="i-a0eaec152b87c525-56" who="Q946708">
            <seg>
              Vi talar här om kvaliteten inom äldrevården. Jag vill ställa
              en fråga till näringsministern. Tycker inte näringsministern att
              det är viktigt med 10 procent mer personal inom äldreomsorgen?
              Det tycker i alla fall vi i Vänsterpartiet.
            </seg>
          </u>
          <u xml:id="i-a0eaec152b87c525-60" prev="i-a0eaec152b87c525-56" who="Q946708">
            <seg>
              Jag vill också fråga näringsministern: Vore det inte bra att
              tillskjuta extra resurser från staten till äldreomsorgen, såsom
              vi i Vänsterpartiet föreslår, så att man kan anställa mer personal,
              fortbilda personal och se till att det blir bättre mat. Det är
              tre konkreta exempel.
            </seg>
          </u>
          <u xml:id="i-a0eaec152b87c525-61" prev="i-a0eaec152b87c525-56" who="Q946708">
            <seg>
              Jag vill också passa på att fråga följande: Tänker näringsministern
              föreslå ett system med äldrepeng? Det låter så.
            </seg>
          </u>
          <note type="speaker">
            Anf. 9 Näringsminister ANNIE LÖÖF (C):
          </note>
          <u xml:id="i-a0eaec152b87c525-62" next="i-a0eaec152b87c525-66" who="Q439393">
            <seg>
              Herr talman! Frågan som gäller regeringens svar till EU-kommissionen
              handlar inte om huruvida vi gillar uppföljning eller inte, utan
              den handlar om huruvida EU ska bestämma detta eller inte. I Sverige
              har vi en uppföljning och en tillsyn. Några år här av missförhållanden
              och oacceptabel hantering av det som är både kommunalt och privat
              tyder på att det är viktigt att denna tillsyn och denna uppföljning
              blir än striktare.
            </seg>
          </u>
          <u xml:id="i-a0eaec152b87c525-63" prev="i-a0eaec152b87c525-62" who="Q439393">
            <seg>
              Den andra frågan handlar om mer resurser. Det är givetvis alltid
              välkommet med mer resurser. Regeringen har satsat på äldreomsorgen
              genom en värdighetsgaranti och genom att tillskjuta pengar till
              kommunerna under förra mandatperioden, och vi kommer att följa
              utvecklingen noga.
            </seg>
          </u>
          <u xml:id="i-a0eaec152b87c525-64" prev="i-a0eaec152b87c525-62" who="Q439393">
            <seg>
              Det viktigaste är att vi har tydliga kvalitetskriterier och att
              vi får en bukett av olika aktörer som de äldre kan välja mellan.
            </seg>
          </u>
          <u xml:id="i-a0eaec152b87c525-65" prev="i-a0eaec152b87c525-62" who="Q439393">
            <seg>
              Äldrepeng är någonting som vi på ett begripligt sätt kan översätta
              lagen om valfrihetssystem med. Vi har skolpeng, vi har vårdpeng,
              och vi har barnomsorgspeng. En äldrepeng ryms också inom regeringens
              förslag om lagen om valfrihet, som nu har införts.
            </seg>
          </u>
          <u xml:id="i-a0eaec152b87c525-66" prev="i-a0eaec152b87c525-62" who="Q439393">
            <seg>
              Tänk om fler äldre runt om i hela Sverige skulle ha möjlighet
              att välja och välja bort äldreboenden. Då ger man makten till
              de enskilda pensionärerna och ger dem möjlighet att bestämma var
              de ska bo och vilken service de ska ha.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2011/12:161 om strukturfondernas roll
            i den regionala tillväxten
          </note>
          <note type="speaker">
            Anf. 10 Näringsminister ANNIE LÖÖF (C):
          </note>
          <u xml:id="i-a0eaec152b87c525-67" next="i-a0eaec152b87c525-72" who="Q439393">
            <seg>
              Herr talman! Marie Nordén har frågat mig om vilka förändringar
              jag är beredd att vidta för att förenkla regelverket, minska byråkratin
              och få en bättre ordning vad gäller löpande utbetalningar av projektmedel
              samt se till att strukturfondsprogrammen uppfyller det ursprungliga
              syftet att stärka det lokala näringslivet. Marie Nordén har också
              frågat mig om jag är beredd att ändra förutsättningarna för återbetalning
              av medel för redan avslutade projekt.
            </seg>
          </u>
          <u xml:id="i-a0eaec152b87c525-68" prev="i-a0eaec152b87c525-67" who="Q439393">
            <seg>
              Jag vill betona att det är viktigt att förenklingen av strukturfondsarbetet
              fortgår. Regeringen arbetar därför för tydliga och transparenta
              processer och för en ändamålsenlig och effektiv administration.
              Arbetet avser förenklingar som kan göras redan under innevarande
              programperiod och sådant som är möjligt att införa under nästa
              programperiod, alltså efter 2013.
            </seg>
          </u>
          <u xml:id="i-a0eaec152b87c525-69" prev="i-a0eaec152b87c525-67" who="Q439393">
            <seg>
              Det är en utmaning att ställa rimliga administrativa krav på
              projektägare och samtidigt säkerställa att EU-medlen hamnar i
              rätt ficka. Om fel upptäcks efter att ett projekt har avslutats
              kan det i vissa fall bli nödvändigt att återbetala medel. Det
              är därför viktigt att ansvariga myndigheter informerar projektägare
              om detta och begär in nödvändig information i förväg.
            </seg>
          </u>
          <u xml:id="i-a0eaec152b87c525-70" prev="i-a0eaec152b87c525-67" who="Q439393">
            <seg>
              Under förhandlingarna om strukturfondsregelverket efter 2013
              samlar Näringsdepartementet in synpunkter och erfarenheter av
              att driva projekt inom ramen för EU:s strukturfondsprogram. En
              studie om näringslivets medverkan i strukturfondsprogrammen visar
              att en stor del av projekten inriktas mot näringslivet och företag.
              Företag deltar i samt finansierar projekt, vilket borde tyda på
              att projekten bidrar till att stärka det lokala näringslivet.
            </seg>
          </u>
          <u xml:id="i-a0eaec152b87c525-71" prev="i-a0eaec152b87c525-67" who="Q439393">
            <seg>
              Flera medlemsstater, däribland Sverige, har pekat ut enskilda
              lagstiftningar som orsak till fel och administrativ börda inom
              sammanhållningspolitiken, däribland upphandlings- och statsstödsregelverken.
              En genomgång av dessa regelverk görs inför nästa programperiod.
            </seg>
          </u>
          <u xml:id="i-a0eaec152b87c525-72" prev="i-a0eaec152b87c525-67" who="Q439393">
            <seg>
              Regeringskansliet följer vidare handläggningstiderna för att
              fånga upp signaler om förseningar i utbetalningar av projektmedel.
              Jag känner inte igen den bild som målas upp av interpellanten.
              Tvärtom är Sverige bland de länder som har högst genomförandetakt
              när det gäller strukturfondsprogrammen. Detta är naturligtvis
              centralt för att sammanhållningspolitiken ska kunna vara ett viktigt
              verktyg i arbetet för en hållbar tillväxt i våra regioner.
            </seg>
          </u>
          <note type="speaker">
            Anf. 11 MARIE NORDÉN (S):
          </note>
          <u xml:id="i-a0eaec152b87c525-73" next="i-a0eaec152b87c525-80" who="Q3373142">
            <seg>
              Herr talman! Jag vill börja med att tacka ministern för svaret.
            </seg>
          </u>
          <u xml:id="i-a0eaec152b87c525-74" prev="i-a0eaec152b87c525-73" who="Q3373142">
            <seg>
              Precis som ministern säger är strukturfondsprogrammen väldigt
              viktiga för stora delar av landet. Om regeringens intentioner
              med politiken säger man jag läser innantill att det ska vara en
              utvecklingskraft i alla delar av landet med stärkt lokal och regional
              konkurrenskraft och att målet för politiken bäst genomförs genom
              en dialog på alla nivåer.
            </seg>
          </u>
          <u xml:id="i-a0eaec152b87c525-75" prev="i-a0eaec152b87c525-73" who="Q3373142">
            <seg>
              Jag kommer från ett län där strukturfondsprogrammen är väldigt
              viktiga för den regionala utvecklingen. Den kraft som finns för
              att utveckla länet är många gånger beroende av att strukturfondsprogrammet
              fungerar. Därför är det bekymmersamt att vi så här långt in i
              vårt medlemskap vi har ju haft de här programmen länge fortfarande
              inte fungerar tillfredsställande.
            </seg>
          </u>
          <u xml:id="i-a0eaec152b87c525-76" prev="i-a0eaec152b87c525-73" who="Q3373142">
            <seg>
              Jag hade en liknande debatt med den tidigare ministern på området,
              Anna-Karin Hatt. Orsaken till att jag nu tar upp nästan samma
              frågeställning med Annie Lööf är att jag fortfarande möter många
              projektägare som slåss med en stor problematik när gäller utbetalning
              av medel till pågående projekt och även bedömningar som förändras
              under pågående projekt. Fortfarande finns det byråkrati och krångel
              när det gäller utbetalning av kapital till enskilda projektägare.
              Jag möter projektägare som är tvungna att utöka sin kredit på
              banken i väntan på utlovade medel från Tillväxtverket.
            </seg>
          </u>
          <u xml:id="i-a0eaec152b87c525-77" prev="i-a0eaec152b87c525-73" who="Q3373142">
            <seg>
              Om den problematik jag tar upp när det gäller återbetalning avseende
              avslutade projekt som genomgår en revision efter avslutad projekttid
              kan man tycka att det är viktigt med revision och att pengarna
              används på rätt sätt. Jag är den första att hålla med om det.
              Men någonstans känner projektägare som drabbats av den här situationen
              att någonting haltar. De väntar länge på att pengar betalas ut
              men vill känna en trygghet i att orsaken är att man vill göra
              en riktig bedömning av hur projektpengarna används så att de inte
              felaktigt betalas ut.
            </seg>
          </u>
          <u xml:id="i-a0eaec152b87c525-78" prev="i-a0eaec152b87c525-73" who="Q3373142">
            <seg>
              När man äntligen får sina pengar kan det ha gått så lång tid
              att projektet till och med har avslutats. Det har skett i Jämtland
              med projektet Teknikland. Ett år efter avslutat projekt och efter
              att pengarna använts görs en revision. I revisionen konstateras
              att felaktigheter begicks vid upphandlingen. Tillväxtverket har
              under hela perioden varit väldigt nära involverat. Men i dag vill
              man inte känna något ansvar för att det gick fel.
            </seg>
          </u>
          <u xml:id="i-a0eaec152b87c525-79" prev="i-a0eaec152b87c525-73" who="Q3373142">
            <seg>
              Därför ställer jag frågan till ministern om det inte borde finnas
              ett delat ansvar när det faktiskt begås felaktigheter. Man tror
              dock att man har gjort rätt. Det är inte så att man har förskingrat
              pengar, och det är inte så att man slösat bort pengar eller att
              pengar hamnat i fel händer och inte gått till det man fått projektpengarna
              till. Dock har man lyckats göra ett enda fel. Tillväxtverket tar
              inget som helst ansvar för detta.
            </seg>
          </u>
          <u xml:id="i-a0eaec152b87c525-80" prev="i-a0eaec152b87c525-73" who="Q3373142">
            <seg>
              Sådant här leder till en helt ohållbar situation för projektägarna
              då det inte finns några pengar samtidigt som pengar ska betalas
              tillbaka. Denna verklighet lever många i. Det är inte bara i Jämtland
              som problemet finns. Därför tycker jag att det är oroväckande
              att man fortfarande inte vill kännas vid att det ser ut på detta
              sätt. Jag hoppas att ministern har ett svar om det här.
            </seg>
          </u>
          <note type="speaker">
            Anf. 12 MARIE WICKBERG (C):
          </note>
          <u xml:id="i-a0eaec152b87c525-81" next="i-a0eaec152b87c525-90" who="Q99342645">
            <seg>
              Herr talman! Jag vill börja med att tacka Annie Lööf för ett
              utmärkt svar.
            </seg>
          </u>
          <u xml:id="i-a0eaec152b87c525-82" prev="i-a0eaec152b87c525-81" who="Q99342645">
            <seg>
              Jag tror att vi kan vara överens om att regelkrångel dödar kreativitet.
              Det gör att driftiga människor som borde ägna sin tid åt att vara
              entreprenörer i stället tvingas att bli byråkrater. Men oftast
              är de människor som är bra byråkrater inte bra entreprenörer.
            </seg>
          </u>
          <u xml:id="i-a0eaec152b87c525-83" prev="i-a0eaec152b87c525-81" who="Q99342645">
            <seg>
              Just därför är regelkrånglet en högt prioriterad fråga för Centerpartiet.
              Regeringen jobbar med regelförenkling och har lyckats minska regelbördan.
              Det kan påpekas att regeringen är den första regeringen någonsin
              som lyckats med det. Sedan kan vi alltid önska att man skulle
              ha kommit längre och att man skulle ha minskat regelkrånglet ännu
              mer, men det arbetet vet jag är prioriterat från regeringshåll.
            </seg>
          </u>
          <u xml:id="i-a0eaec152b87c525-84" prev="i-a0eaec152b87c525-81" who="Q99342645">
            <seg>
              Det här arbetet är prioriterat på många områden, även inom strukturfonderna
              och inom landsbygdsprogrammet. Därigenom är arbetet prioriterat
              också på EU-nivå, för det är där man måste ha med sig frågan.
              Hur mycket vi kapar reglerna i Sverige spelar ingen roll om någon
              annan kontinuerligt lägger mer på regelhögen.
            </seg>
          </u>
          <u xml:id="i-a0eaec152b87c525-85" prev="i-a0eaec152b87c525-81" who="Q99342645">
            <seg>
              Jag instämmer ändå inte i Marie Nordéns kritik mot regeringen
              först och främst därför att jag tror att vi måste se på strukturfonderna
              som en fantastisk möjlighet. Här har vi 22,3 miljarder till att
              jobba med att skapa utvecklingskraft och tillväxt runt om i Sverige.
              Sverige är bra på detta. I Europa är vi i Sverige bäst på genomförandet
              av strukturfonderna. En beslutsnivå på 98 procent är otroligt
              positivt.
            </seg>
          </u>
          <u xml:id="i-a0eaec152b87c525-86" prev="i-a0eaec152b87c525-81" who="Q99342645">
            <seg>
              I det här fallet måste man också skilja på det som kan göras
              och det som inte kan göras. Vi måste verka inom uppsatta ramar.
              Det handlar om rättstrygghet och om likabehandling i Sverige och
              i EU. Vi kan jobba inom de ramar som finns inom befintlig programperiod
              och inom ramen för de regler som i dag finns med att så långt
              som möjligt förenkla och förklara regelverken och se till att
              handläggningstiderna blir så korta som möjligt.
            </seg>
          </u>
          <u xml:id="i-a0eaec152b87c525-87" prev="i-a0eaec152b87c525-81" who="Q99342645">
            <seg>
              Jag vet att man jobbar med att förändra inom dessa ramar och
              att man ger sig i kast med den gigantiska drake som vi ibland
              brukar kalla för EU-byråkrati. Just därför har man inom EU pekat
              ut specifik lagstiftning som jag vet att regeringen jobbar med.
              Det handlar om upphandlingsregler och om de statsstödsregler som
              vi tidigare här talat om som särskilt prioriterade att titta på.
            </seg>
          </u>
          <u xml:id="i-a0eaec152b87c525-88" prev="i-a0eaec152b87c525-81" who="Q99342645">
            <seg>
              I årets budgetproposition tillför regeringen 6 miljoner kronor
              till Tillväxtverket avsedda för kontroller inom programmet för
              territoriellt samarbete. Man jobbar med fortlöpande utvärdering.
              Man har en lärandeprocess, och hela tiden jobbar man med att förenkla
              inom ramarna för programmet. Det här är ett viktigt och värdefullt
              arbete.
            </seg>
          </u>
          <u xml:id="i-a0eaec152b87c525-89" prev="i-a0eaec152b87c525-81" who="Q99342645">
            <seg>
              Inte minst ska man komma ihåg att vi centerpartister finns i
              hela landet. Vi reser mycket och träffar människor som jobbar
              med de här projekten. Vi lyssnar och tar till oss idéer. I regeringen
              har vi makt att ändra inom de ramar som finns i programmet, vilket
              hela tiden görs.
            </seg>
          </u>
          <u xml:id="i-a0eaec152b87c525-90" prev="i-a0eaec152b87c525-81" who="Q99342645">
            <seg>
              Målet är naturligtvis att skapa jobb- och utvecklingskraft på
              landsbygden och att till alla buds stående medel minska regelkrånglet
              och byråkratin så att entreprenörer kan få vara entreprenörer.
            </seg>
          </u>
          <note type="speaker">
            Anf. 13 BÖRJE VESTLUND (S):
          </note>
          <u xml:id="i-a0eaec152b87c525-91" next="i-a0eaec152b87c525-94" who="Q512590">
            <seg>
              Herr talman! Jag begärde ordet med anledning av att de här frågorna
              just nu i allra högsta grad är föremål för förhandlingar i EU.
              Därmed blir frågorna lite mer intressanta.
            </seg>
          </u>
          <u xml:id="i-a0eaec152b87c525-92" prev="i-a0eaec152b87c525-91" who="Q512590">
            <seg>
              Därför undrar jag: Vad gör regeringen för att få en förändring?
              Även vi som inte dagligen och stundligen sysslar med regionalpolitik
              och sammanhållningspolitik har i alla fall mer än en gång träffat
              aktörer som har talat om hur fruktansvärt byråkratiskt och krångligt
              det är att hålla på med sammanhållningsstöden och regionalpolitiken.
            </seg>
          </u>
          <u xml:id="i-a0eaec152b87c525-93" prev="i-a0eaec152b87c525-91" who="Q512590">
            <seg>
              Vad gör regeringen för att det åtminstone ska bli ett minskat
              antal mejl, brev och telefonsamtal från människor som i förtvivlan
              river sitt hår? De tycker att de gör rätt. Ändå får de smäll på
              fingrarna av någon myndighet, oftast av länsstyrelsen i de här
              fallen eller av Tillväxtverket, för att de gjort fel. Detta är
              min konkreta fråga.
            </seg>
          </u>
          <u xml:id="i-a0eaec152b87c525-94" prev="i-a0eaec152b87c525-91" who="Q512590">
            <seg>
              Om det ska vara någon mening med att bygga ut här måste det göras
              nu när vi kan påverka, för snart stänger man böckerna så att säga.
              Då kan vi inte påverka så mycket, utan då har vi de regler vi
              har.
            </seg>
          </u>
          <note type="speaker">
            Anf. 14 Näringsminister ANNIE LÖÖF (C):
          </note>
          <u xml:id="i-a0eaec152b87c525-95" next="i-a0eaec152b87c525-102" who="Q439393">
            <seg>
              Herr talman! Det är väldigt angelägna frågor, tycker jag både
              regionala tillväxtfrågor som sådana och hur vi kan smalna av myndighetshantering,
              byråkrati och regelverk så att vi släpper loss den regionala kreativitet
              och utvecklingsförmåga som finns i hela landet. De regionala tillväxtmedlen
              kommer nämligen i stort sett hela Sverige till del.
            </seg>
          </u>
          <u xml:id="i-a0eaec152b87c525-96" prev="i-a0eaec152b87c525-95" who="Q439393">
            <seg>
              I dag finns det åtta regionala strukturfondsprogram i Sverige.
              Det är, som Marie Wickberg tog upp i sitt inlägg, 22,3 miljarder
              kronor det handlar om. Det är 8 miljarder i EU-medel, och nästan
              hälften av dessa medel går till det område Marie Nordén kommer
              ifrån, alltså mellersta och översta Norrland. 3,6 miljarder går
              till dessa områden. Det är 10 miljarder i svenska kronor som medfinansiering
              och från näringslivet 4,3 miljarder.
            </seg>
          </u>
          <u xml:id="i-a0eaec152b87c525-97" prev="i-a0eaec152b87c525-95" who="Q439393">
            <seg>
              Därför är det så ofantligt viktigt att dessa pengar ska arbeta
              ute i verkligheten och göra nytta vad gäller landsbygdsutveckling,
              innovation, grön teknik, utvecklingskraft och regionala möjligheter
              runt om i hela landet. Dessutom finns Socialfonden i detta, som
              arbetar mer med arbetsmarknadsfokus. Vi har tillskjutit medel
              inför det här årets budget. I BP 12 tillsköts Tillväxtverket 6
              miljoner ytterligare för just detta, med fokus på det territoriella
              samarbetet.
            </seg>
          </u>
          <u xml:id="i-a0eaec152b87c525-98" prev="i-a0eaec152b87c525-95" who="Q439393">
            <seg>
              Vi arbetar hela tiden med förenklingar. Till exempel finns det
              fortlöpande utvärdering och uppföljning, både av vad man kan göra
              för förenklingar under innevarande programperiod och av vad man
              kan göra efter 2013. Vi har bland annat samlat in projektägares
              syn på förenklingsmöjligheter, och det finns fortfarande möjlighet
              att skicka in till Näringsdepartementet så att vi kan få en bred
              bild och se vilka fler åtgärder vi kan göra för att göra det så
              enkelt som möjligt.
            </seg>
          </u>
          <u xml:id="i-a0eaec152b87c525-99" prev="i-a0eaec152b87c525-95" who="Q439393">
            <seg>
              Vad gäller genomförandetakten på detta område har vi gett Statskontoret
              i uppdrag att göra en analys av Tillväxtverket. Man konstaterar
              att myndigheten har klarat beredningen. Den har klarat granskningen,
              och den har klarat utbetalningarna. Ingenting tyder på att det
              skulle vara dålig ordning vad gäller utbetalningar. Beslutsnivån
              ligger på 98 procent. Detta mättes i augusti 2011. Sverige ligger
              bäst till i Europa när det gäller genomförande av strukturfondsprogrammen
              vad gäller både beslut och utbetalningstakt.
            </seg>
          </u>
          <u xml:id="i-a0eaec152b87c525-100" prev="i-a0eaec152b87c525-95" who="Q439393">
            <seg>
              Att vi är bäst och att vi är bra på dessa områden betyder dock
              inte att vi ska sitta still och rulla tummarna. Det handlar i
              stället om kontinuerlig uppföljning och kontinuerlig granskning,
              och det kommer regeringen att fortsätta med.
            </seg>
          </u>
          <u xml:id="i-a0eaec152b87c525-101" prev="i-a0eaec152b87c525-95" who="Q439393">
            <seg>
              Börje Vestlund tog upp frågan vad regeringen gör framöver. Arbetet
              är så fördelat att det är EU-minister Birgitta Ohlsson som hanterar
              sammanhållningspolitiken vad gäller budgetära frågor, och jag
              som ansvarig för regional tillväxt tar ansvar för själva innehållet
              som sådant. Jag var i Bryssel i december, då vi diskuterade just
              innehållet. På ett av mötena var det fokus på regelförenkling.
              Vad kan vi göra för att underlätta i den bibel EU-kommissionen
              nu faktiskt producerar vad gäller regelverk för sammanhållningspolitiken?
              Vad kan vi göra också lokalt och regionalt för att snabba upp
              detta?
            </seg>
          </u>
          <u xml:id="i-a0eaec152b87c525-102" prev="i-a0eaec152b87c525-95" who="Q439393">
            <seg>
              Det är alltså nu en top of the top-fråga vad gäller de förhandlingar
              som är heta under 2012. Där är den svenska regeringen väldigt
              aktiv i att driva på frågan om regelförenkling på EU-nivå.
            </seg>
          </u>
          <note type="speaker">
            Anf. 15 MARIE NORDÉN (S):
          </note>
          <u xml:id="i-a0eaec152b87c525-103" next="i-a0eaec152b87c525-109" who="Q3373142">
            <seg>
              Herr talman! Min kritiska bild är inte min bild, utan det är
              projektägarnas bild. Motivationen jag har för att ta denna debatt
              igen med ministern är inte på något sätt att försöka måla upp
              en bild av att vi inte kan göra ett bra jobb och att detta inte
              är viktiga medel för Jämtland och för landet. Motivationen jag
              har för att ta upp detta är att jag vill att det ska fungera bättre.
              Det är det uppdrag jag har fått av projektägare och dem jag har
              pratat med hemma i Jämtland. Som sagt: Vi tar emot ungefär 3,6
              miljarder. Det är självklart att det är otroligt viktigt att det
              fungerar.
            </seg>
          </u>
          <u xml:id="i-a0eaec152b87c525-104" prev="i-a0eaec152b87c525-103" who="Q3373142">
            <seg>
              Socialdemokraterna och den regering som satt när detta startade
              var de som byggde upp modellen för att hantera strukturfondspengarna.
              Just den modell där man tar besluten så nära länets invånare och
              projektägare de som har en drivkraft och är entreprenörer som
              möjligt är en fantastisk modell. Jag tycker att det är en modell
              vi ska vara stolta över att vi fortsätter att utveckla.
            </seg>
          </u>
          <u xml:id="i-a0eaec152b87c525-105" prev="i-a0eaec152b87c525-103" who="Q3373142">
            <seg>
              Att jag tar upp frågan igen är för att jag och många med mig
              känner att den bild som målas upp i rapporten faktiskt inte är
              helt sann. Jag ser att det finns en rättsosäkerhet för dem som
              är projektägare i dag. Man vet inte om de godkännanden som kommer
              under pågående projekt håller. När Tillväxtverket efter mycket
              om och men och efter lång väntan säger att de ska betala ut pengarna
              tror man ändå på att man kan känna sig trygg i att man har gjort
              rätt.
            </seg>
          </u>
          <u xml:id="i-a0eaec152b87c525-106" prev="i-a0eaec152b87c525-103" who="Q3373142">
            <seg>
              Jag kan ta ett exempel som är skrämmande. Det gäller Almi i Jämtland,
              som under våren 2011 låg ute med 23 miljoner. Då hade de inte
              fått någon betalning sedan tredje kvartalet 2009. Under april
              2011 fick man till slut betalning för 2009, men inte för 2010.
              Om detta inte når fram till regeringen och ansvarig minister är
              detta det sätt jag måste använda för att ni ska få en riktig bild
              av hur det är ute i landet. Det kanske inte fungerar precis så
              problemfritt som regeringen har fått rapport om.
            </seg>
          </u>
          <u xml:id="i-a0eaec152b87c525-107" prev="i-a0eaec152b87c525-103" who="Q3373142">
            <seg>
              Jag vill att detta ska vara någonting som får människor att känna
              att det finns möjlighet att förverkliga sina idéer. Varje län
              ska utifrån den regionala utvecklingsstrategin känna att man har
              en kraft att göra saker gemensamt. Jag möter dock tidigare projektägare,
              eller sådana som är inne i projekt, som faktiskt ifrågasätter
              om de vågar gå in i ett projekt. Teknikland är ett självklart
              ett exempel på hur man känner sig i händerna på en situation och
              en myndighet man inte har möjlighet att påverka. Man vet inte
              hur man ska hantera detta, för det finns inga pengar att betala
              tillbaka.
            </seg>
          </u>
          <u xml:id="i-a0eaec152b87c525-108" prev="i-a0eaec152b87c525-103" who="Q3373142">
            <seg>
              Jag vet att ministern inte kan ha åsikter om och synpunkter på
              enskilda fall, men jag tycker att det är viktigt att ministern
              får information om enskilda fall som visar på att detta är en
              del av hela den modell vi har som faktiskt inte fungerar.
            </seg>
          </u>
          <u xml:id="i-a0eaec152b87c525-109" prev="i-a0eaec152b87c525-103" who="Q3373142">
            <seg>
              När man blir återbetalningsskyldig och har gjort fel om man har
              förskingrat pengar och medvetet lurat staten och EU på pengar
              ska man självklart betala tillbaka. Jag vill inte att det ska
              bli ett system man utnyttjar, utan detta är ett system som ska
              fungera. Det ska fungera bra, så att många kan vara med och engagera
              sig i det.
            </seg>
          </u>
          <note type="speaker">
            Anf. 16 Näringsminister ANNIE LÖÖF (C):
          </note>
          <u xml:id="i-a0eaec152b87c525-110" next="i-a0eaec152b87c525-117" who="Q439393">
            <seg>
              Herr talman! Jag tycker också att det är problematiskt att höra
              just de enskilda fall som har råkat i knipa. Jag kan givetvis
              inte gå in och kommentera enskilda fall, precis som Marie Nordén
              sade. Jag kan dock konstatera att man aldrig kan skapa ett system
              som är helt vattentätt.
            </seg>
          </u>
          <u xml:id="i-a0eaec152b87c525-111" prev="i-a0eaec152b87c525-110" who="Q439393">
            <seg>
              Den kritiska bild som Marie Nordén ändå målar upp är angelägen
              för mig att inte bara få reda på utan också bemöta. Därför välkomnar
              jag att vi har denna debatt i riksdagen i dag. Jag tycker att
              det är viktigt att vi använder det parlamentariska golvet till
              att just föra diskussion om hur vi kan föra regional utveckling
              framåt och hur vi kan skapa system och regelverk i Sverige som
              inte dödar kreativitet utan främjar kreativitet. Det är nämligen
              en jätteangelägen fråga.
            </seg>
          </u>
          <u xml:id="i-a0eaec152b87c525-112" prev="i-a0eaec152b87c525-110" who="Q439393">
            <seg>
              Vi vet att det finns en problematik, och det är därför vi bland
              annat har tillfört mer medel. Vi har gett Statskontoret i uppdrag
              att följa myndighetens verksamhet. Vi har samlat in projektägares
              synpunkter på förenklingsåtgärder både för den innevarande programperioden
              och som ett väldigt viktigt medskick inför den kommande programperioden,
              som Näringsdepartementet nu febrilt håller på att arbeta med.
              Det gäller både förhandlingsläget i Bryssel och förberedelser
              inför nästa programperiod.
            </seg>
          </u>
          <u xml:id="i-a0eaec152b87c525-113" prev="i-a0eaec152b87c525-110" who="Q439393">
            <seg>
              Vad gäller återbetalningen stadgas den i EU:s regelverk. Det
              stadgas också i den svenska förordningen att om beslut har fattats
              på grund av oriktig, vilseledande eller ofullständig uppgift från
              sökanden får myndigheten som beslutat om stöd upphäva detta.
            </seg>
          </u>
          <u xml:id="i-a0eaec152b87c525-114" prev="i-a0eaec152b87c525-110" who="Q439393">
            <seg>
              Jag tror att det är viktigt också ur rättssäkerhetsaspekt att
              skattepengar, EU-medel, verkligen arbetar på rätt sätt. Och jag
              förutsätter att de regelverk som finns efterföljs och att man
              lever upp till dem.
            </seg>
          </u>
          <u xml:id="i-a0eaec152b87c525-115" prev="i-a0eaec152b87c525-110" who="Q439393">
            <seg>
              Marie Nordén tog också upp frågan om Almi, som inte ligger inom
              ramen för sammanhållningspolitiken utan är en annan fråga. Den
              har regeringen också uppmärksammat. Det pågår i dag en översyn
              av det statliga riskkapitalsystemet och de statliga riskkapitalaktörerna.
              Detta aviserades i budgetpropositionen 2012. Nu gör man en översyn
              för att se om det finns en möjlighet att slå samman Almi Företagspartner
              med Innovationsbron, för att på det sättet ha statliga aktörer
              utspridda i regionerna runt om i landet som kan vara effektiva
              och samordnande i de tidiga skedena, det vill säga i såddfas eller
              tidig expansionsfas.
            </seg>
          </u>
          <u xml:id="i-a0eaec152b87c525-116" prev="i-a0eaec152b87c525-110" who="Q439393">
            <seg>
              Det här är viktiga regelverk för både statliga riskkapitalaktörerna
              och sammanhållningspolitiken. Det är av den anledningen som jag
              personligen har gått in hårt i arbetet för att för nästa programperiod
              fokusera på innovation, grön teknik och näringslivsutveckling,
              för de här medlen betyder så oerhört mycket för jobb och utveckling,
              inte minst i norra delen av Sverige. Därför är det viktigt att
              vi har en regering som är offensiv i Europasammanhang. Och när
              jag möter mina europeiska kolleger får jag berättat för mig att
              vi nu har en regering som är offensiv, som sätter sig vid bordet
              och diskuterar de här frågorna på ett annat sätt än under tidigare
              decennier.
            </seg>
          </u>
          <u xml:id="i-a0eaec152b87c525-117" prev="i-a0eaec152b87c525-110" who="Q439393">
            <seg>
              Jag är väldigt glad över att vi har en regering som i dag tar
              strid för att få ett så gott återflöde som möjligt till Sverige
              och till regional tillväxt.
            </seg>
          </u>
          <note type="speaker">
            Anf. 17 MARIE NORDÉN (S):
          </note>
          <u xml:id="i-a0eaec152b87c525-118" next="i-a0eaec152b87c525-122" who="Q3373142">
            <seg>
              Herr talman! Om regeringen har varit speciellt offensiv råder
              det delade meningar om, med tanke på att man har riktat den största
              kraften på att hålla nere budgeten, och att man har kommit in
              väldigt sent i den här diskussionen är vi alla medvetna om.
            </seg>
          </u>
          <u xml:id="i-a0eaec152b87c525-119" prev="i-a0eaec152b87c525-118" who="Q3373142">
            <seg>
              Det är bra att regeringen jobbar med regelförenklingar. Men exemplet
              som jag tog upp, projektet på Almi, var ett projekt inom strukturfondspengarna.
              Det handlade alltså inte om riskkapital, utan det var ett strukturfondsprojekt
              som man väntade på utbetalning för.
            </seg>
          </u>
          <u xml:id="i-a0eaec152b87c525-120" prev="i-a0eaec152b87c525-118" who="Q3373142">
            <seg>
              Det är bra att Tillväxtverket får ökade resurser. Jag hoppas
              att de går till rätt saker. Men det oroar mig att å ena sidan
              säger ministern att man inte har några signaler om att det finns
              några längre väntetider för att få utbetalningar och att de å
              andra sidan har fått pengar för att de ska fixa utbetalningstiderna.
              Då frågar jag: Går de ökade resurserna verkligen till rätt saker
              om Tillväxtverket har aviserat för regeringen att de har problem
              med att betala ut i tid?
            </seg>
          </u>
          <u xml:id="i-a0eaec152b87c525-121" prev="i-a0eaec152b87c525-118" who="Q3373142">
            <seg>
              En sak som efterfrågas bland många projektägare är att Tillväxtverket
              ska få en mer rådgivande roll under löpande projekt. Det upplever
              man inte att man har i dag. Det hoppas jag att det går att hitta
              en lösning på.
            </seg>
          </u>
          <u xml:id="i-a0eaec152b87c525-122" prev="i-a0eaec152b87c525-118" who="Q3373142">
            <seg>
              Tekniklandet visade mig en paragraf i förvaltningslagen. De undrade:
              Ska inte också Tillväxtverket följa § 4 om myndigheternas serviceskyldighet,
              att lämna upplysningar, vägledning råd och vara till hjälp i enskilda
              frågor som rör myndighetens verksamhetsområde? Man känner sig
              så otroligt hjälplös i en situation där man tror att man har gjort
              rätt, har haft kontakt med myndigheten och myndigheten sedan anser
              sig inte ha något ansvar för att det gick fel. Det är den rättsosäkerheten
              som jag hoppas att regeringen tar med sig. Det är ett otroligt
              viktigt arbete att bygga upp nästa programperiod som vi alla vill
              ska fungera väldigt bra.
            </seg>
          </u>
          <note type="speaker">
            Anf. 18 Näringsminister ANNIE LÖÖF (C):
          </note>
          <u xml:id="i-a0eaec152b87c525-123" next="i-a0eaec152b87c525-126" who="Q439393">
            <seg>
              Herr talman! Jag vill tacka Marie Nordéns för inspelen i det
              sista replikskiftet. Jag tror att det är viktigt att vi vill lyssna
              in de fall som finns runt om i landet.
            </seg>
          </u>
          <u xml:id="i-a0eaec152b87c525-124" prev="i-a0eaec152b87c525-123" who="Q439393">
            <seg>
              Det jag ville säga med mitt inledande svar i interpellationsdebatten
              är att Sverige ligger väldigt bra till i Europa, till och med
              bäst vad gäller genomförandetakten och utbetalningarna. Men det
              betyder inte att vi är nöjda till 110 procent, utan det betyder
              att vi ändå hela tiden kan förbättra oss, och det är det som vi
              hela tiden arbetar med.
            </seg>
          </u>
          <u xml:id="i-a0eaec152b87c525-125" prev="i-a0eaec152b87c525-123" who="Q439393">
            <seg>
              Jag känner inte igen bilden att Sverige har kommit in sent i
              diskussionerna vad gäller nästa programperiod. Under hösten var
              jag med på informella ministermöten, där både de nordiska och
              de europeiska ministrarna samordnade sig och där vi också hade
              bilaterala möten mellan olika länder som är likasinnade med Sverige
              i att offensivt driva på. Jag har också deltagit i möten där innehållet
              i nästa programperiod har diskuterats, liksom EU-ministern har
              varit med då budgetära frågor har diskuterats.
            </seg>
          </u>
          <u xml:id="i-a0eaec152b87c525-126" prev="i-a0eaec152b87c525-123" who="Q439393">
            <seg>
              Det är viktigt att markera vår aktivitet i de här frågorna. År
              2012 är ett högkonjunkturår för förhandlingarna vad gäller sammanhållningspolitiken,
              som väntas gå i mål i början av 2013. Det är viktigt att vi här
              maximerar svenskt återflöde och driver på vad gäller gleshetsbonus
              och gleshetskriterium, för det är en viktig del för fördelningen
              av medel, inte minst till Finland och Sverige som är relativt
              glesbefolkade länder jämfört med övriga europeiska länder.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2011/12:186 om jämlik vård för personer
            med diabetes
          </note>
          <note type="speaker">
            Anf. 19 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-127" next="i-a0eaec152b87c525-133" who="Q918261">
            <seg>
              Herr talman! Gunnar Sandberg har frågat mig följande:
            </seg>
          </u>
          <u xml:id="i-a0eaec152b87c525-128" prev="i-a0eaec152b87c525-127" who="Q918261">
            <seg>
              Kan socialministern garantera att den av TLV föreslagna uteslutningen
              av diabeteshjälpmedel ur den statliga subventionen inte kommer
              att påverka patienterna negativt?
            </seg>
          </u>
          <u xml:id="i-a0eaec152b87c525-129" prev="i-a0eaec152b87c525-127" who="Q918261">
            <seg>
              Hur avser socialministern att säkerställa att TLV:s beslut inte
              innebär en återgång till äldre diabeteshjälpmedel och behandlingar?
            </seg>
          </u>
          <u xml:id="i-a0eaec152b87c525-130" prev="i-a0eaec152b87c525-127" who="Q918261">
            <seg>
              Vilka åtgärder avser socialministern att vidta för att personer
              med diabetes även i framtiden ska ha tillgång till likvärdiga
              hjälpmedel oavsett vilket landsting de tillhör?
            </seg>
          </u>
          <u xml:id="i-a0eaec152b87c525-131" prev="i-a0eaec152b87c525-127" who="Q918261">
            <seg>
              Jag vill först och främst understryka att den hälso- och sjukvård
              som erbjuds ska vara jämlik, av god kvalitet och ges efter behov
              till alla. Den ska också vara lätt tillgänglig, oavsett var i
              landet man bor. Hälso- och sjukvården är landstingsstyrd och det
              är, enligt hälso- och sjukvårdslagen (1982:763), landstingens
              ansvar att tillgodose behovet av hälso- och sjukvård.
            </seg>
          </u>
          <u xml:id="i-a0eaec152b87c525-132" prev="i-a0eaec152b87c525-127" who="Q918261">
            <seg>
              I budgetpropositionen för 2011 aviserade regeringen en satsning
              på jämlik vård. För 2011 satsades 15 miljoner kronor, och under
              2012 satsas lika mycket. Under föregående år vidareutvecklades
              arbetet med öppna jämförelser för att belysa ojämlikhet i vården.
              Socialstyrelsen fick också ett uppdrag att kartlägga utmaningarna
              på området. Under innevarande år kommer en strategi för jämlik
              vård att tas fram.
            </seg>
          </u>
          <u xml:id="i-a0eaec152b87c525-133" prev="i-a0eaec152b87c525-127" who="Q918261">
            <seg>
              I lagen (2002:160) om läkemedelsförmåner finns angivet att det
              är Tandvårds- och läkemedelsförmånsverket (TLV) som beslutar om
              vilka förbrukningsartiklar som ska subventioneras inom ramen för
              förmånssystemet. TLV har även möjlighet att själva initiera omprövningar
              av redan fattade subventionsbeslut. Den omprövning av insulinpumpar
              som nu genomförs har alltså initierats av myndigheten själv. TLV:s
              beslut om huruvida insulinpumparna fortsättningsvis ska ingå i
              läkemedelsförmånerna kommer att träda i kraft tidigast under 2013.
              Omprövningen av insulinpumparna görs i dialog med Sveriges Kommuner
              och Landsting som själva har aviserat att insulinpumparna även
              i fortsättningen kommer att vara subventionerade för patienterna.
              Jag har tillsammans med mina medarbetare informerat mig om det
              pågående arbetet och kommer fortsättningsvis att följa arbetet
              noggrant.
            </seg>
          </u>
          <note type="speaker">
            Anf. 20 GUNNAR SANDBERG (S):
          </note>
          <u xml:id="i-a0eaec152b87c525-134" next="i-a0eaec152b87c525-140" who="Q3374587">
            <seg>
              Herr talman! Jag får tacka socialministern för svaret. Vi står
              återigen här och ska debattera en stor folkhälsofråga, och jag
              känner lite extra ansvar för folkhälsan.
            </seg>
          </u>
          <u xml:id="i-a0eaec152b87c525-135" prev="i-a0eaec152b87c525-134" who="Q3374587">
            <seg>
              Diabetes är en av de stora folksjukdomarna. Anledningen till
              att jag har ställt interpellationen är den stora oro som finns
              bland diabetiker efter beskedet att den statliga myndigheten TLV
              vill ta bort den statliga subventionen av insulinpumpar som funnits
              i 15 år.
            </seg>
          </u>
          <u xml:id="i-a0eaec152b87c525-136" prev="i-a0eaec152b87c525-134" who="Q3374587">
            <seg>
              Detta riskerar att leda till försämrad behandling för patienter
              med diabetes. Att leva med diabetes innebär att man regelbundet
              måste kontrollera sina blodsockervärden och reglera medicineringen
              av insulin. Tidigare skedde medicineringen uteslutande genom sprutor
              med insulin. I dag sker den främst genom en insulinpump.
            </seg>
          </u>
          <u xml:id="i-a0eaec152b87c525-137" prev="i-a0eaec152b87c525-134" who="Q3374587">
            <seg>
              Med hjälp av en insulinpump som fästs på kroppen kan man ge sig
              själv direktverkande insulin utan sprutor. Pumpen kan ställas
              in individuellt och kan enkelt bäras och hanteras av patienten.
              Insulinpumpen är extra viktig för barn som kan ha svårt att hantera
              sprutor och komma ihåg när de ska ta dem.
            </seg>
          </u>
          <u xml:id="i-a0eaec152b87c525-138" prev="i-a0eaec152b87c525-134" who="Q3374587">
            <seg>
              Fel medicinering kan ge allvarliga komplikationer och vara direkt
              livshotande. Dåligt behandlad diabetes leder bland annat till
              blindhet, njursvikt, hjärtinfarkt, stroke och problem med blodcirkulationen,
              vilket kan leda till amputation. Föräldrar till barn med diabetes
              måste dygnet runt kontrollera värdena för att inte riskera sitt
              barns hälsa.
            </seg>
          </u>
          <u xml:id="i-a0eaec152b87c525-139" prev="i-a0eaec152b87c525-134" who="Q3374587">
            <seg>
              Sveriges Kommuner och Landsting, SKL, har uppgett i medierna
              att insulinpumpar även i fortsättningen kommer att subventioneras
              och då via landstingsbudgeterna. Detta kan dock inte SKL garantera
              rent lagligt eftersom varje landsting ansvarar självständigt för
              sin budget och sina prioriteringar. Risken är stor att det kommer
              att bli stora skillnader när det gäller vem som kommer att erbjudas
              insulinpumpsbehandling samt urvalet av produkter och innovationer
              beroende på de enskilda landstingens ekonomiska prioriteringar
              och regler. Risken är stor att vi får en ojämlik vård i Sverige
              på ett viktigt område som diabetesvård.
            </seg>
          </u>
          <u xml:id="i-a0eaec152b87c525-140" prev="i-a0eaec152b87c525-134" who="Q3374587">
            <seg>
              Min fråga till Göran Hägglund är därför: Vilka initiativ tänker
              han ta för att se till att patienterna inte drabbas?
            </seg>
          </u>
          <note type="speaker">
            Anf. 21 CHRISTINA KARLSSON (S):
          </note>
          <u xml:id="i-a0eaec152b87c525-141" who="unknown">
            <seg>
              Herr talman! Att vara förälder är något av det bästa man kan
              vara. Vi vet också att det är ett stort ansvar. De allra flesta
              gör allt för att deras barn ska få vad de behöver för att leva
              ett bra liv. Det är mycket att tänka på även med fullt friska
              barn. Har man dessutom ett barn med någon form av speciella behov,
              det kan vara sjukdom, handikapp eller någon annan form av funktionshinder,
              blir det än mer att tänka på.
            </seg>
          </u>
          <u xml:id="i-a0eaec152b87c525-142" who="unknown">
            <seg>
              I dag finns det ungefär 8 000 barn med diabetes i Sverige. Jag
              tror att det är svårt för oss som inte är drabbade av detta att
              sätta oss in i hur dessa människors vardag ser ut och hur det
              är att verkligen leva med ett barn med diabetes. Det är ständiga
              blodsockerkontroller, medicineringar, funderingar och tankar på
              hur det ska gå för barnet i framtiden, om man gör det rätta och
              om det är det allra bästa. Man oroar sig över framtiden och vilka
              komplikationer som kan uppstå om man misslyckas på något sätt
              som förälder.
            </seg>
          </u>
          <u xml:id="i-a0eaec152b87c525-143" who="unknown">
            <seg>
              Jag tycker att ministern i sina anföranden ofta framhåller att
              det är föräldrarna som vet bäst vad deras barn behöver. Just nu
              upplever jag att det finns en stor oro bland dessa föräldrar med
              anledning av den diskussion som har varit om diabeteshjälpmedlen.
              Varje förälder vill självfallet att deras barn ska få tillgång
              till den allra bästa behandling som finns. I dag är insulinpumpar
              det närmaste man kan komma att ha egna, friska, insulinproducerande
              celler.
            </seg>
          </u>
          <u xml:id="i-a0eaec152b87c525-144" who="unknown">
            <seg>
              Jag har svårt att förstå vilken anledning det finns att förändra
              ett väl fungerande system. De föräldrar som jag har talat med
              har framfört till mig att de tycker att det fungerar relativt
              bra med den ordning vi har i dag. Det skulle vara väldigt intressant
              om ministern kunde utveckla vilket syftet är med denna förändring.
              I vilken mån tar ministern hänsyn till vad dessa föräldrar anser
              vara det bästa för just deras barn?
            </seg>
          </u>
          <note type="speaker">
            Anf. 22 HILLEVI LARSSON (S):
          </note>
          <u xml:id="i-a0eaec152b87c525-145" next="i-a0eaec152b87c525-152" who="Q3375042">
            <seg>
              Herr talman! Det är någonting alldeles oerhört som håller på
              att hända här. Diabetes är faktiskt en potentiellt livshotande
              sjukdom. De här pumparna är avsedda för personer som har diabetes
              1, och det får man som regel redan som barn. Här har vi alltså
              små barn som riskerar att gå miste om denna pump som kan underlätta
              deras liv så mycket och förebygga allvarliga sjukdomar som hjärtinfarkt,
              njursvikt, stroke, amputation av fötter och blindhet i framtiden.
            </seg>
          </u>
          <u xml:id="i-a0eaec152b87c525-146" prev="i-a0eaec152b87c525-145" who="Q3375042">
            <seg>
              Då kan man fråga sig: Är det inte lätt för föräldrarna att fixa
              detta? Nej, det är det inte. En sådan här pump kostar mellan 30
              000 och 40 000 kronor, och den måste bytas ut ungefär vart fjärde
              år. Det innebär att detta riskerar att bli en klassfråga där de
              som inte har råd varken kan ge sina barn eller sig själva det
              här hjälpmedlet om de lider av diabetes.
            </seg>
          </u>
          <u xml:id="i-a0eaec152b87c525-147" prev="i-a0eaec152b87c525-145" who="Q3375042">
            <seg>
              Det kommer nog att lösa sig i vissa landsting, men det kommer
              att bli helt avgörande var man råkar bo. Regeringen har inte tillskjutit
              mer pengar till landstingen för att de ska kunna sköta den här
              frågan. Det är rätt mycket pengar det handlar om. Risken är att
              det blir en sämre form av pumpar i en del landsting eller att
              en del tvingas gå tillbaka till sprutbehandling. Det var vad som
              stod till buds innan, och en del håller fortfarande på med det.
            </seg>
          </u>
          <u xml:id="i-a0eaec152b87c525-148" prev="i-a0eaec152b87c525-145" who="Q3375042">
            <seg>
              Det innebär att man tvingas ta i genomsnitt åtta sprutor per
              dygn. Det kan vara jobbigt nog för en vuxen människa, men tänk
              på hur det skulle vara för ett litet barn i två- till treårsåldern.
              Ska föräldrarna tvingas hålla fast dem åtta gånger per dygn? Det
              blir ytterligare ett problem när det gäller alla barn som går
              i förskolan. Förskolepersonalen är inte utbildad för att behandla
              diabetespatienter. De har inte heller resurser till detta. De
              har svårt att hinna med som det är.
            </seg>
          </u>
          <u xml:id="i-a0eaec152b87c525-149" prev="i-a0eaec152b87c525-145" who="Q3375042">
            <seg>
              Med en sådan här pump kan man klara vardagen ganska enkelt. Pumpen
              mäter blodsockernivåer, och man anpassar detta efter måltiderna.
              Det är även så att pumpen anpassar sig efter måltider och blodsockernivåer.
              Man kan hålla sig på en mycket jämnare nivå och därmed slippa
              obehag för den enskilde och risk för svimning och att det ska
              gå snett på olika sätt. Man kan också, som jag var inne på tidigare,
              förebygga framtida mycket allvarliga sjukdomar.
            </seg>
          </u>
          <u xml:id="i-a0eaec152b87c525-150" prev="i-a0eaec152b87c525-145" who="Q3375042">
            <seg>
              Jag tycker att det är helt sanslöst att detta har kunnat glida
              igenom. Som motivering har det här verket, TLV, använt att den
              här pumpen inte är någon förbrukningsvara. Det är klart att den
              är en förbrukningsvara. Den byts ju ut även om det är mer sällan,
              det vill säga vart fjärde år.
            </seg>
          </u>
          <u xml:id="i-a0eaec152b87c525-151" prev="i-a0eaec152b87c525-145" who="Q3375042">
            <seg>
              En annan oro som diabetiker som är beroende av sin pump känner
              är att det kommer att bli problem även med alla förbrukningsartiklar
              som byts ut oftare, med tanke på TLV:s motivering att man inte
              innefattar förbrukningsvaror. Det kan vara lika dyrt med alla
              dessa enskilda nålar som ska bytas ut i pumpen och alla små tillbehör
              som kostar. Ska den enskilde stå för det? Det blir upp till landstingen
              att besluta om det, och vi vet ju att landstingen redan går på
              knäna ekonomiskt. Risken är att man i en del landsting inte kommer
              att ge den absolut bästa behandlingen. Det är mycket allvarligt
              med tanke på att antalet med diabetes 1 växer och att man får
              det redan i barndomen.
            </seg>
          </u>
          <u xml:id="i-a0eaec152b87c525-152" prev="i-a0eaec152b87c525-145" who="Q3375042">
            <seg>
              Jag kan inte för mitt liv förstå hur detta kan accepteras. Det
              är klart att verket får fatta sina beslut självständigt, men regeringen
              måste ta ansvar för att förebygga en folkhälsokatastrof. Detta
              kan också bli livshotande i förlängningen.
            </seg>
          </u>
          <note type="speaker">
            Anf. 23 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-153" next="i-a0eaec152b87c525-158" who="Q918261">
            <seg>
              Herr talman! Jag tror att det är viktigt att behålla sansen också
              i den här diskussionen som självfallet är otroligt viktig. Jag
              uppskattar mycket den interpellation som Gunnar Sandberg har ställt.
              Gunnar Sandberg har visat ett stort engagemang i de här frågorna
              under mycket lång tid. Vi vet att det här är jätteviktigt för
              många enskilda personer. I många sammanhang, inte minst när det
              handlar om barn, spelar det också en jättestor roll för omgivning
              och för hela livsföringen. Det här är en sjukdom som man bär med
              sig ständigt och jämt, och man måste ständigt och jämt behandla
              för att inte drabbas akut och allvarligt.
            </seg>
          </u>
          <u xml:id="i-a0eaec152b87c525-154" prev="i-a0eaec152b87c525-153" who="Q918261">
            <seg>
              Det är viktigt att säga att det inte finns något beslut fattat
              om hur det ska vara. En myndighet som har till uppgift att ständigt
              pröva statens subvention på det här området har bestämt sig för
              att titta på den här frågan. Den kommer så småningom med ett beslut.
            </seg>
          </u>
          <u xml:id="i-a0eaec152b87c525-155" prev="i-a0eaec152b87c525-153" who="Q918261">
            <seg>
              Man kan också notera att Sveriges Kommuner och Landsting, precis
              som har sagts här i diskussionen, vid ett par tillfällen också
              i skrift har uttalat sig för att man är villig att ta ansvar på
              det här området. Det är mycket riktigt som har sagts att Sveriges
              Kommuner och Landsting är en part som inte bindande kan företräda
              alla sina medlemmar när det gäller ställningstaganden. Däremot
              är det klart att man är lyhörd för sina medlemmars synpunkter
              och, föreställer jag mig, att ledningen oavsett om det handlar
              om tjänstemän eller politiskt förtroendevalda inte säger mer än
              man kan föreställa sig att man har stöd för i den egna organisationen.
              Annars blir man i regel inte så långlivad i ett sådant sammanhang.
            </seg>
          </u>
          <u xml:id="i-a0eaec152b87c525-156" prev="i-a0eaec152b87c525-153" who="Q918261">
            <seg>
              Jag kommer självklart att följa det här mycket noggrant. Det
              är självklart angeläget att alla människor som är i behov av medicinsk
              utrustning för att kunna klara sin dagliga livsföring utan att
              drabbas av sjukdom ska ha möjlighet till det.
            </seg>
          </u>
          <u xml:id="i-a0eaec152b87c525-157" prev="i-a0eaec152b87c525-153" who="Q918261">
            <seg>
              För det här finns också ett väldigt tydligt lagstöd. Sedan handlar
              det om hur man på det mest effektiva sättet organiserar det här
              mellan de olika nivåerna. Vem står för kostnaden? Det kommer det
              möjligen att finnas skäl att diskutera om nu TLV landar på ett
              sådant här beslut.
            </seg>
          </u>
          <u xml:id="i-a0eaec152b87c525-158" prev="i-a0eaec152b87c525-153" who="Q918261">
            <seg>
              Vi följer som sagt diskussionen väldigt noggrant och kommer inte
              att låta någonting inträffa som drabbar människor på ett orimligt
              sätt, självklart inte!
            </seg>
          </u>
          <note type="speaker">
            Anf. 24 GUNNAR SANDBERG (S):
          </note>
          <u xml:id="i-a0eaec152b87c525-159" next="i-a0eaec152b87c525-166" who="Q3374587">
            <seg>
              Herr talman! Det gläder mig att höra att ministern och jag är
              överens om hur viktigt det är med en bra diabetesvård. Jag menar
              heller inte att socialministern ska överta TLV:s uppgifter.
            </seg>
          </u>
          <u xml:id="i-a0eaec152b87c525-160" prev="i-a0eaec152b87c525-159" who="Q3374587">
            <seg>
              Tandvårds- och läkemedelsförmånsverket, TLV, har i uppdrag att
              pröva vilka läkemedel och medicintekniska produkter som ska innefattas
              i den statliga läkemedelsförmånen. Myndigheten ska dock inte göra
              politiska prioriteringar i vården. TLV:s förslag att den statliga
              subventionen av insulinpumpar ska tas bort och beslutet att utesluta
              ett hjälpmedel för kontinuerlig blodsockermätning har skapat en
              stor oro bland berörda patienter.
            </seg>
          </u>
          <u xml:id="i-a0eaec152b87c525-161" prev="i-a0eaec152b87c525-159" who="Q3374587">
            <seg>
              TLV:s beslut rimmar också illa med regeringens nationella läkemedelsstrategi
              som antogs i augusti 2011. I strategin görs bland annat en särskild
              satsning på att öka patientsäkerheten. I strategin betonas även
              jämlik vård. Strategin uttrycker att vården ska hålla en bra kvalitet
              för alla och tillgängligheten ska vara god för både män och kvinnor,
              utrikes och inrikes födda, oavsett ålder, bostadsort, utbildning,
              ekonomiska förutsättningar, sjukdom eller funktionsnedsättning.
              Borttagen eller minskad statlig subvention kommer troligen inte
              att innebära någon ekonomisk vinst för samhället, inte ens på
              kort sikt. I sämsta fall blir vården sämre för denna grupp patienter,
              vilket är en direkt samhällsekonomisk förlust. I bästa fall leder
              TLV:s beslut bara till en omfördelning av offentliga utgifter.
            </seg>
          </u>
          <u xml:id="i-a0eaec152b87c525-162" prev="i-a0eaec152b87c525-159" who="Q3374587">
            <seg>
              TLV har inte tagit tillräcklig hänsyn till patienter eller samhällsekonomin.
              Risken är att endast de som har råd eller bor i rätt landsting
              kommer att kunna utföra den egenbehandling och medicinering som
              är livsnödvändig för en person med diabetes. Detta kommer att
              leda till oregelbundna kontroller. Därmed riskerar fler diabetiker
              att drabbas av komplikationer och sjukhusinläggningar. Detta betyder
              i sin tur stora kostnader för vården och samhället. Patientsäkerheten
              hotas med andra ord.
            </seg>
          </u>
          <u xml:id="i-a0eaec152b87c525-163" prev="i-a0eaec152b87c525-159" who="Q3374587">
            <seg>
              För Jämtland skulle en övervältring av kostnaderna innebära en
              kostnad på 5 miljoner årligen i en redan pressad landstingsekonomi.
              Det är alltså inga småpengar det handlar om, och Jämtland har
              dem inte utan måste prioritera in detta bland alla andra angelägna
              frågor.
            </seg>
          </u>
          <u xml:id="i-a0eaec152b87c525-164" prev="i-a0eaec152b87c525-159" who="Q3374587">
            <seg>
              Regeringen kan hjälpa TLV att tolka regelverket så att insulinpumpar
              får fortsatt statlig subvention. Detta kan ske inom ramen för
              regeringens och TLV:s löpande budget och verksamhetsdialog eller
              i ett särskilt beslut.
            </seg>
          </u>
          <u xml:id="i-a0eaec152b87c525-165" prev="i-a0eaec152b87c525-159" who="Q3374587">
            <seg>
              Regeringen kan förstås också tillskjuta medel om det är detta
              som krävs. Därmed skulle regeringen ta sitt ansvar som TLV:s huvudman.
              Det finns säkert också andra lösningar. Helt klart är att alternativet
              sämre diabetesvård måste vara uteslutet.
            </seg>
          </u>
          <u xml:id="i-a0eaec152b87c525-166" prev="i-a0eaec152b87c525-159" who="Q3374587">
            <seg>
              Vad kan Göran Hägglund ta för initiativ för att se till att vi
              inte hamnar i en sådan situation?
            </seg>
          </u>
          <note type="speaker">
            Anf. 25 CHRISTINA KARLSSON (S):
          </note>
          <u xml:id="i-a0eaec152b87c525-167" who="unknown">
            <seg>
              Herr talman! Jag hör att ministern säger att han uppskattar interpellationen,
              att inget beslut är fattat och att han avser att följa frågan
              noggrant. Det är mycket bra. Men jag tycker inte att jag fick
              någon djupare förklaring till varför det här systemet behöver
              förändras.
            </seg>
          </u>
          <u xml:id="i-a0eaec152b87c525-168" who="unknown">
            <seg>
              Nu ska jag drista mig till att komma med ett råd till ministern.
              Jag tycker att ministern ska visa i handling och inte bara i ord
              att han menar allvar med att föräldrar vet bäst vad som passar
              dem och deras barn. Lyssna på föräldrarna! Här har ministern ett
              gyllene tillfälle att visa att det inte bara är ord som ministern
              använder för att det ska låta bra utan att han verkligen menar
              det. Om nu ministern tänker gå emot den här föräldragruppen och
              vidhålla att han vet bättre i den här frågan än föräldrarna tycker
              jag faktiskt att det vore klädsamt om föräldrarna fick en tydlig
              förklaring av på vilket sätt detta ska bli bättre.
            </seg>
          </u>
          <note type="speaker">
            Anf. 26 HILLEVI LARSSON (S):
          </note>
          <u xml:id="i-a0eaec152b87c525-169" next="i-a0eaec152b87c525-172" who="Q3375042">
            <seg>
              Herr talman! Det är ofta på grund av ekonomi som sådana här beslut
              fattas, men precis som tidigare har sagts kommer inte detta att
              medföra en ekonomisk vinst för samhället. Tvärtom har de här pumparna
              hittills inneburit en enorm ekonomisk vinst för samhället. Det
              är många diabetiker som tidigare inte kunde arbeta som kan göra
              det nu. Många kan till och med ha oregelbundna arbetstider och
              äta oregelbundet, vilket tidigare var helt otänkbart för diabetessjuka.
              Det har inneburit en enorm frihet för de här människorna, men
              det innebär också en stor vinst för samhället att de kan arbeta.
              Om människor i framtiden kommer att berövas den här pumpen kommer
              det att vara fler som inte kan sköta ett vanligt jobb, och det
              kommer verkligen att bli ett bortfall för samhället.
            </seg>
          </u>
          <u xml:id="i-a0eaec152b87c525-170" prev="i-a0eaec152b87c525-169" who="Q3375042">
            <seg>
              Samma sak gäller förskolan. Vad händer med dessa barn vars föräldrar
              bor i landsting som inte bekostar pumpen och inte har råd med
              den? Kommer kommunerna att hyra in extrapersonal till förskolan
              som med tvång ger barnen de åtta sprutorna? Eller är det den ordinarie
              förskolepersonalen som ska sköta detta? Den är en hel vetenskap
              att räkna ut exakt när man ska ge sprutor och hur mycket. Detta
              kommer inte att bli någon vinst för samhället och framför allt
              inte för de familjer som drabbas. Det här kommer att bli en klassfråga
              där de som inte har råd tvingas återgå till sprutorna mot sin
              vilja.
            </seg>
          </u>
          <u xml:id="i-a0eaec152b87c525-171" prev="i-a0eaec152b87c525-169" who="Q3375042">
            <seg>
              Regeringen har självklart möjlighet att ta tag i den här frågan.
              Man kan ge tydliga direktiv till Tandvårds- och läkemedelförmånssverket.
              Det innebär inte att man lägger sig i enskilda fall, utan man
              kan ge tydliga direktiv i de här så viktiga frågorna.
            </seg>
          </u>
          <u xml:id="i-a0eaec152b87c525-172" prev="i-a0eaec152b87c525-169" who="Q3375042">
            <seg>
              Avslutningsvis vill jag säga att hela spektrumet av infusionspumpar
              är i fara. Det gäller även cancerpatienter och deras smärtlindring.
              Det här är alltså en stor fråga. Det är mycket som är negativt,
              och regeringen måste göra något.
            </seg>
          </u>
          <note type="speaker">
            Anf. 27 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-173" next="i-a0eaec152b87c525-179" who="Q918261">
            <seg>
              Herr talman! Jag är säker på att alla här i kammaren, och nästan
              varje person i Sverige som har tittat på det här, liksom jag själv
              vet betydelsen av att en trygg vård och god utrustning som finns
              tillgänglig för alla är av största betydelse för att människor
              ska kunna leva ett så normalt liv som man kan göra med en sjukdom
              som man har drabbats av.
            </seg>
          </u>
          <u xml:id="i-a0eaec152b87c525-174" prev="i-a0eaec152b87c525-173" who="Q918261">
            <seg>
              Självklart finns det en särskild aspekt på detta när det gäller
              barn. När Christina Karlsson säger att jag inte borde hålla fast
              vid att jag vet bättre vill jag bara konstatera att vad som har
              hänt är att en myndighet har sagt: Vi tittar på just den här utrustningen.
              Fortfarande har inga beslut fattats, och än mindre har det förstås
              fått några konsekvenser i verkligheten.
            </seg>
          </u>
          <u xml:id="i-a0eaec152b87c525-175" prev="i-a0eaec152b87c525-173" who="Q918261">
            <seg>
              Vi ska, som jag har sagt tidigare, följa det här mycket noggrant.
            </seg>
          </u>
          <u xml:id="i-a0eaec152b87c525-176" prev="i-a0eaec152b87c525-173" who="Q918261">
            <seg>
              En fråga som jag också fick av Christina Karlsson handlar om
              vad skälet till detta är. Min bedömning efter att ha följt det
              här något är att det inte framför allt är en fråga om att det
              här kostar mycket, utan det handlar om att ha en ordning för myndigheten
              som gör att de lever upp till de bestämmelser som de har. Och
              de har gjort en bedömning att det finns skäl att titta på det
              här.
            </seg>
          </u>
          <u xml:id="i-a0eaec152b87c525-177" prev="i-a0eaec152b87c525-173" who="Q918261">
            <seg>
              Vi behöver naturligtvis titta på det här. Är lagstiftningen helt
              up to date? Finns det någonting man behöver göra där? Men det
              är en lite annan diskussion. Det vi just nu resonerar om gäller
              en patientgrupp som är tydligt utpekad i sammanhanget och som
              naturligtvis går omkring och funderar på detta. Man läser om det
              och funderar på vad det kan komma att betyda för en själv och
              familjen.
            </seg>
          </u>
          <u xml:id="i-a0eaec152b87c525-178" prev="i-a0eaec152b87c525-173" who="Q918261">
            <seg>
              Det jag kan säga och än en gång stryka under är att inga beslut
              ännu är fattade, mer än att man ska titta på detta. Man tittar
              på det och har kommunikation och dialog med Sveriges Kommuner
              och Landsting. Jag vet inte om de talar för alla medlemmar i organisationen,
              men de säger sig vara villiga att ta över eftersom de tror att
              de kan göra det på ett bättre sätt.
            </seg>
          </u>
          <u xml:id="i-a0eaec152b87c525-179" prev="i-a0eaec152b87c525-173" who="Q918261">
            <seg>
              Låt oss följa frågan och se vad som händer. Det är viktigt att
              säga att alla de personer som har medicinska behov, som är i behov
              av den medicinska utrustningen för att kunna ha ett så normalt
              liv som möjligt, självklart ska tillförsäkras det. Vi har en lagstiftning
              som ger ett mycket gott stöd för den saken. Låt oss därför inte
              rusa i väg i förväg.
            </seg>
          </u>
          <note type="speaker">
            Anf. 28 GUNNAR SANDBERG (S):
          </note>
          <u xml:id="i-a0eaec152b87c525-180" next="i-a0eaec152b87c525-182" who="Q3374587">
            <seg>
              Herr talman! Jag vill tacka Göran Hägglund för debatten, och
              jag avstår från ytterligare argumentering.
            </seg>
          </u>
          <u xml:id="i-a0eaec152b87c525-181" prev="i-a0eaec152b87c525-180" who="Q3374587">
            <seg>
              Kvaliteten i diabetesvården måste återupprättas och upprätthållas.
              Alla patienter måste ha tillgång till likvärdiga hjälpmedel, oavsett
              var de bor.
            </seg>
          </u>
          <u xml:id="i-a0eaec152b87c525-182" prev="i-a0eaec152b87c525-180" who="Q3374587">
            <seg>
              Nu kommer socialministern att följa frågan noga framöver. Ministern
              har en viktig roll och uppgift att se till att kvaliteten i diabetesvården
              kan upprätthållas och att administrativa beslut centralt inte
              leder till sämre vård. Som jag lärt känna ministern hoppas jag
              att han tar tag i frågan. Ordning för föräldrarna är viktigare
              än ordning för myndigheten.
            </seg>
          </u>
          <note type="speaker">
            Anf. 29 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-183" next="i-a0eaec152b87c525-185" who="Q918261">
            <seg>
              Herr talman! Jag tackar alla som deltagit i diskussionen Hillevi
              Larsson, Christina Karlsson och Gunnar Sandberg, som initierade
              den.
            </seg>
          </u>
          <u xml:id="i-a0eaec152b87c525-184" prev="i-a0eaec152b87c525-183" who="Q918261">
            <seg>
              Ingen kan säga att den här frågan inte spelar någon roll. Den
              är rasande viktig. Även om det för mig, som inte är diabetiker,
              inte spelar någon roll i vardagen är det sådant som kan drabba
              precis vem som helst av oss. Vi vet att många är drabbade. Vi
              har ett ansvar att säkerställa att dessa personer kan känna trygghet
              också när de drabbats av denna sjukdom. Vi ska säkra att det även
              gäller i framtiden.
            </seg>
          </u>
          <u xml:id="i-a0eaec152b87c525-185" prev="i-a0eaec152b87c525-183" who="Q918261">
            <seg>
              Vi har en fantastisk utveckling när det gäller situationen för
              dessa människor. Vi har gått från en situation när sjukdomen var
              omgärdad av mycket stora problem. Problem finns fortfarande, men
              det finns i dag fantastiska hjälpmedel som gör att människor har
              en betydligt högre livskvalitet än de hade för bara något decennium
              sedan. Det ska vi vara glada för och se till att den utvecklingen
              fortsätter.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellationerna 2011/12:194 och 197 om en modern
            lag för könskorrigering
          </note>
          <note type="speaker">
            Anf. 30 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-186" who="Q918261">
            <seg>
              Herr talman! Börje Vestlund har frågat mig vad jag kommer att
              göra för att en modern lagstiftning för könskorrigering, där inte
              tvångssterilisering finns med, ska läggas fram. Marianne Berg
              har frågat mig vilka åtgärder jag avser att vidta för att modernisera
              lagen om fastställande av könstillhörighet och för att bland annat
              tvångssteriliseringskravet ska avföras ur lagen.
            </seg>
          </u>
          <note>
            Könstillhörighetsutredningen lämnade sitt betänkande 2007. Utredningen
            föreslog en ny lag för ändring av könstillhörighet och att lagens
            nuvarande krav på sterilisering ska ersättas av ett mer långtgående
            krav på kastrering. Socialstyrelsen har därefter utrett frågan
            ytterligare, och i juni 2011 överlämnade myndigheten en rapport
            till regeringen där man föreslog vissa ändringar i lagen, bland
            annat att kravet på sterilisering ska avskaffas.
          </note>
          <note>
            Beredning av de lämnade förslagen pågår för närvarande inom Regeringskansliet.
          </note>
          <note type="speaker">
            Anf. 31 BÖRJE VESTLUND (S):
          </note>
          <u xml:id="i-a0eaec152b87c525-187" next="i-a0eaec152b87c525-193" who="Q512590">
            <seg>
              Herr talman! Jag ska inte tacka för svaret, för det finns inget
              att tacka för tyvärr. Man har inte ens försökt anstränga sig att
              skriva ett svar. Jag har sett många interpellationssvar. Jag har
              sett sådana som varit konstiga, jag har till och med sett sådana
              som varit roliga, men jag har inte sett sådana som varit helt
              intetsägande. Jag har även sett sådana som försökt svara på frågor
              som inte ställts i interpellationen.
            </seg>
          </u>
          <u xml:id="i-a0eaec152b87c525-188" prev="i-a0eaec152b87c525-187" who="Q512590">
            <seg>
              Herr talman! Låt mig få börja denna debatt med att vara lite
              personlig. Innan jag träffade min nuvarande partner var jag under
              några år tillsammans med en man som var vansinnigt stolt över
              sin mormor. Hans mormor hade varit ledamot av riksdagens andra
              kammare under 50- och 60-talen. Det pågick en debatt under 80-
              och början av 90-talet som handlade om kastrering, sterilisering,
              av sjuka människor.
            </seg>
          </u>
          <u xml:id="i-a0eaec152b87c525-189" prev="i-a0eaec152b87c525-187" who="Q512590">
            <seg>
              Den stolthet man kände för mormodern i den familjen kom emellertid
              att svärtas ned en del. Det kom konstiga brev till familjen mormodern
              var vid det tillfället redan avliden där man undrade vad det egentligen
              var för familj. Mormodern hade nämligen varit aktiv och tyckt
              att det var ett bra sätt att lösa problemen för utvecklingsstörda
              och psykiskt sjuka. Hon hade naturligtvis fel.
            </seg>
          </u>
          <u xml:id="i-a0eaec152b87c525-190" prev="i-a0eaec152b87c525-187" who="Q512590">
            <seg>
              I dag står vi med exakt samma problem framför oss. Problemen
              är inte annorlunda. Det finns inte några sakskäl för att vi i
              dag ska gå in och stympa människor i förhållande till det som
              skedde tidigare, i det här fallet på 50- och 60-talen. Det är
              ingen skillnad i sak, utan det gäller människor som har andra
              behov. Här handlar det om att kunna göra en könskorrigering.
            </seg>
          </u>
          <u xml:id="i-a0eaec152b87c525-191" prev="i-a0eaec152b87c525-187" who="Q512590">
            <seg>
              När man går ut och talar om detta brukar ett vanligt argument
              vara: Kan man inte låta bli att könskorrigera sig då? Bland mina
              vänner har det varit deras lyckligaste dag när de fått genomföra
              den slutliga operationen. Det har varit det bästa de någonsin
              fått göra. Då känner de sig hela som människor. Jag tror inte
              att någon som inte upplevt det kan sätta sig in i den situationen.
            </seg>
          </u>
          <u xml:id="i-a0eaec152b87c525-192" prev="i-a0eaec152b87c525-187" who="Q512590">
            <seg>
              Det handlar inte bara om att man känner sig tjock eller ful utan
              hela jaget är fel, och om hela jaget är fel måste man få göra
              om sig. Då ska man inte, herr talman, i första hand behöva höra
              att för att du ska få göra det som du vill göra kräver samhället
              att du stympar dig. Samhället kräver att man ska sterilisera sig.
              Det är inte rimligt.
            </seg>
          </u>
          <u xml:id="i-a0eaec152b87c525-193" prev="i-a0eaec152b87c525-187" who="Q512590">
            <seg>
              Jag återkommer till detta i mitt nästa inlägg.
            </seg>
          </u>
          <note type="speaker">
            Anf. 32 MARIANNE BERG (V):
          </note>
          <u xml:id="i-a0eaec152b87c525-194" next="i-a0eaec152b87c525-201" who="Q517921">
            <seg>
              Herr talman! Hur många turer ska vi ha vad gäller lagen om fastställande
              av könsidentitet? I den här frågan är jag säker på att ministern
              som riktmärke har den gamla slagdängan Börja om från början, börja
              om på nytt . Vi har inte kommit någonstans sedan 2007. Hur länge
              ska människor i vårt samhälle behöva leva med både sorg och oro?
              Varför ska en grupp människor i vårt land inte få sina mänskliga
              rättigheter tillgodosedda?
            </seg>
          </u>
          <u xml:id="i-a0eaec152b87c525-195" prev="i-a0eaec152b87c525-194" who="Q517921">
            <seg>
              Socialministern har aldrig sedan våren 2007 i en debatt eller
              ett svar på en skriftlig fråga visat någon vilja att berätta hur
              lagen ska förändras. Aldrig har ministern heller kunnat ge en
              tidsram för när så ska ha skett.
            </seg>
          </u>
          <u xml:id="i-a0eaec152b87c525-196" prev="i-a0eaec152b87c525-194" who="Q517921">
            <seg>
              Ministern hänvisade under sommaren och hösten 2007 till att frågan
              var under beredning. Några år senare, när debatten kom upp igen,
              hänvisade ministern till att han väntade på Socialstyrelsens rapport.
              Nu är denna på plats. Där förespråkas bland annat att steriliseringskravet
              ska skrotas.
            </seg>
          </u>
          <u xml:id="i-a0eaec152b87c525-197" prev="i-a0eaec152b87c525-194" who="Q517921">
            <seg>
              Nu vet vi att en proposition är på gång. Den förväntas komma
              i april. Men då vill Kristdemokraterna lyfta ut steriliseringskravet
              för att göra ytterligare en utredning.
            </seg>
          </u>
          <u xml:id="i-a0eaec152b87c525-198" prev="i-a0eaec152b87c525-194" who="Q517921">
            <seg>
              Herr talman! Det är inte ovanligt att man har olika åsikter och
              argument. Men i denna fråga gällande tvångssterilisering finns
              inte längre några argument. Utredningar som socialministern har
              väntat på är nu gjorda. Nu är det dags att se till att steriliseringskravet
              förpassas till historien.
            </seg>
          </u>
          <u xml:id="i-a0eaec152b87c525-199" prev="i-a0eaec152b87c525-194" who="Q517921">
            <seg>
              Jag har ett par frågor till socialministern.
            </seg>
          </u>
          <u xml:id="i-a0eaec152b87c525-200" prev="i-a0eaec152b87c525-194" who="Q517921">
            <seg>
              Är verkligen Alliansen överens om att utreda steriliseringskravet
              ytterligare, eller har Kristdemokraterna endast kommit överens
              med sig själva?
            </seg>
          </u>
          <u xml:id="i-a0eaec152b87c525-201" prev="i-a0eaec152b87c525-194" who="Q517921">
            <seg>
              Vilken ambition har ministern till att steriliseringskravet ska
              avskaffas i lagen om fastställande av könsidentitet? Jag och många
              med mig tycker att det verkligen är dags att bekänna färg och
              inte gömma sig bakom ytterligare utredningar.
            </seg>
          </u>
          <note type="speaker">
            Anf. 33 KENNETH JOHANSSON (C):
          </note>
          <u xml:id="i-a0eaec152b87c525-202" next="i-a0eaec152b87c525-204" who="Q5886752">
            <seg>
              Herr talman! Att frågan om tvångssteriliseringar väcker känslor
              och upprör är uppenbart. Det gäller även mig. Jag vill göra tydligt
              att vi i Centerpartiet är helt emot att transpersoner som genomgår
              könskorrigerande behandling måste vara sterila. Vi har som parti
              tagit ställning för att bejaka Socialstyrelsens utredning från
              2010. Således ställer vi oss bakom kravet på att sterilisering
              ska avskaffas. Vi vill se förändringen genomförd på ett klokt
              sätt så fort det är möjligt.
            </seg>
          </u>
          <u xml:id="i-a0eaec152b87c525-203" prev="i-a0eaec152b87c525-202" who="Q5886752">
            <seg>
              Nu väntar vi på en aviserad proposition som ska komma i april.
              Det har socialministern sagt, och det står i propositionsförteckningen.
              Socialutskottet har behandlat ett utskottsinitiativ och i det
              varit tydligt med att vi när propositionen kommer avser att behandla
              den tillsammans med ett antal motioner som är inlämnade eller
              kan komma utifrån framlagd proposition på ett sådant sätt att
              riksdagsbeslut kan tas före sommaruppehållet i år.
            </seg>
          </u>
          <u xml:id="i-a0eaec152b87c525-204" prev="i-a0eaec152b87c525-202" who="Q5886752">
            <seg>
              Jag ser som vanligt fram emot en bra proposition. Vi utgår från
              att socialutskottet behandlar den före sommaruppehållet. Jag är
              för min del övertygad om att alliansregeringen även vid det här
              tillfället kommer att kunna presentera kloka, genomtänkta och
              beredda förslag.
            </seg>
          </u>
          <note type="speaker">
            Anf. 34 HILLEVI LARSSON (S):
          </note>
          <u xml:id="i-a0eaec152b87c525-205" next="i-a0eaec152b87c525-210" who="Q3375042">
            <seg>
              Herr talman! Den här lagen är en kvarleva från äldre tider. Det
              är helt andra värderingar som styr hur den lagen ser ut än de
              värderingar vi har i dagens samhälle. Det finns annars en reglering
              till i den här lagen som tidigare var väldigt problematisk, men
              nu betyder den inte längre något. Det var kravet på att man skulle
              skilja sig. Om man var gift när man genomgick ett könsbyte tvingades
              man skilja sig. Även om den man var gift med ville fortsätta vara
              gift med en och stödja en genom hela processen tvingades man skilja
              sig för att sedan gifta om sig. Beroende på vilket kön man hade
              kallades det äktenskap eller partnerskap. Nu har vi tack och lov
              lämnat det där bakom oss; nu har vi könsneutrala äktenskap.
            </seg>
          </u>
          <u xml:id="i-a0eaec152b87c525-206" prev="i-a0eaec152b87c525-205" who="Q3375042">
            <seg>
              Men den här delen finns fortfarande kvar. Det är ganska bråttom,
              med tanke på att nya människor steriliseras hela tiden. De känner
              att de måste genomgå könskorrigeringen för att kunna leva fullt
              ut och trivas. De tycker verkligen att det är så viktigt. Många
              är beredda att betala detta väldigt höga pris: att sterilisera
              sig. Men det är en fruktansvärd utpressningssituation när man
              måste sterilisera sig för att kunna genomgå könskorrigeringen.
            </seg>
          </u>
          <u xml:id="i-a0eaec152b87c525-207" prev="i-a0eaec152b87c525-205" who="Q3375042">
            <seg>
              Det här påminner tyvärr om gamla tider och den gamla rasbiologin
              som vi trodde att vi lämnat bakom oss. Detta är en liten kvarleva
              av det. Bland tattare dagens romer steriliserades unga kvinnor
              på löpande band. Utvecklingsstörda och andra som ansågs defekta
              och inte skulle få föra vidare sina gener tvångssteriliserades
              också. Det förekom till och med att kvinnor som inte var gifta
              men hade blivit gravida och ville genomgå abort på grund av samhällets
              fördomar tvingades välja och fick genomgå abort mot att de sedan
              steriliserade sig. Det är helt fruktansvärt att utsätta människor
              för något sådant, och det gör vi i dag, för det är samma utpressningssituation
              i dag mot transsexuella: Om du ska byta kön måste du sterilisera
              dig!
            </seg>
          </u>
          <u xml:id="i-a0eaec152b87c525-208" prev="i-a0eaec152b87c525-205" who="Q3375042">
            <seg>
              De som tvångssteriliserades förr i Sveriges historia har kompenserats
              med skadestånd. Vi har även nyligen haft en diskussion om vanvårdade
              fosterhemsbarn, som också har fått skadestånd för de övergrepp
              som har gjorts i statens namn. Det sorgliga är att vi kanske får
              en sådan här debatt i framtiden, när vi har lärt av historien,
              och ger skadestånd till alla transsexuella som har tvångssteriliserats.
              Är det inte bättre att vi lär av historien nu och sätter stopp
              för tvångssteriliseringarna i stället för att i framtiden betala
              ut skadestånd i efterhand för någonting som inte kan mätas i pengar
              över huvud taget?
            </seg>
          </u>
          <u xml:id="i-a0eaec152b87c525-209" prev="i-a0eaec152b87c525-205" who="Q3375042">
            <seg>
              Detta handlar om att få anses som en fullvärdig individ, vilket
              gäller även dem som inte vill skaffa barn. Det är en form av könsstympning,
              en form av omyndigförklarande, när man säger att dessa människor
              inte är lämpliga att bli föräldrar trots att det inte finns några
              som helst belägg för att föräldraskapet skulle sitta i könstillhörigheten.
              Det gäller självklart också dem som vill ha barn. Att beröva dessa
              människor möjligheten att skaffa barn som enda grupp i samhället
              är ett oerhört övergrepp. Det får inte förekomma över huvud taget.
            </seg>
          </u>
          <u xml:id="i-a0eaec152b87c525-210" prev="i-a0eaec152b87c525-205" who="Q3375042">
            <seg>
              Det finns ett exempel med en man i USA som blev gravid efter
              att tidigare ha varit kvinna. Det var otroligt fint, tycker jag.
              Han var gift med en kvinna efter att ha bytt kön. När hon inte
              kunde få barn födde han deras gemensamma barn. Sedan ammade hans
              fru barnet. Det var väldigt fint, men det kan inte hända i Sverige
              på grund av tvångssteriliseringar.
            </seg>
          </u>
          <note type="speaker">
            Anf. 35 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-211" next="i-a0eaec152b87c525-222" who="Q918261">
            <seg>
              Herr talman! Med tanke på inte minst Marianne Bergs rätt höga
              tonläge om att det inte händer någonting vill jag konstatera att
              det innan vi tillträdde regeringsmakten 2006 under ganska många
              år fanns en vänstermajoritet i parlamentet. Man hade haft alla
              möjligheter att göra allt det som man i dag tycker är självklart.
              Man valde av något skäl att inte göra det.
            </seg>
          </u>
          <u xml:id="i-a0eaec152b87c525-212" prev="i-a0eaec152b87c525-211" who="Q918261">
            <seg>
              Det är riktigt att man tillsatte en utredning som levererades
              till mig 2007. Marianne Berg antyder i sitt inlägg att det borde
              ha blivit något av den. Men det finns väl ingen här i kammaren
              som tycker att vi skulle ha gjort verklighet av den utredningen?
              Jag har fortfarande inte träffat någon, möjligen med undantag
              för utredaren, som tyckt att det är så vi borde göra. Den kunde
              vi inte gå vidare med.
            </seg>
          </u>
          <u xml:id="i-a0eaec152b87c525-213" prev="i-a0eaec152b87c525-211" who="Q918261">
            <seg>
              Nu har vi en bättre utredning. Vi har aviserat att vi kommer
              att lämna en proposition i april månad. Det är den tidsplan vi
              har. I den bör vi kunna trycka på det som Hillevi Larsson tog
              upp om det krav som finns i lagstiftningen på att man måste vara
              ogift för att genomgå en könskorrigering. Där finns även frågan
              om svenskt medborgarskap. Den bör vi också enkelt kunna göra någonting
              åt.
            </seg>
          </u>
          <u xml:id="i-a0eaec152b87c525-214" prev="i-a0eaec152b87c525-211" who="Q918261">
            <seg>
              Sedan finns det en rad saker när det gäller vård och behandling
              där vi och våra myndigheter har ett ansvar. Men vi behöver samarbeta
              väl med landstingen för att alla de personer som finns där ska
              veta att de får bästa möjliga vård och behandling.
            </seg>
          </u>
          <u xml:id="i-a0eaec152b87c525-215" prev="i-a0eaec152b87c525-211" who="Q918261">
            <seg>
              Det kan finnas skäl att fundera över möjligheterna att koncentrera
              resurser och bidra till kunskapssökande. Vi kanske inte kan vara
              bäst på varje sjukhus på det utan kan koncentrera våra resurser
              till några sjukhus där vi kan vara bättre än andra.
            </seg>
          </u>
          <u xml:id="i-a0eaec152b87c525-216" prev="i-a0eaec152b87c525-211" who="Q918261">
            <seg>
              Det handlar om att bemötandefrågorna bearbetas och andra saker.
              Vi vet att vi har skillnader när det gäller väntetider, som är
              ganska stora mellan landstingen, som inte känns tillfredsställande.
              Det finns en hel del sådana saker som vi bör göra.
            </seg>
          </u>
          <u xml:id="i-a0eaec152b87c525-217" prev="i-a0eaec152b87c525-211" who="Q918261">
            <seg>
              Det finns två kvarvarande frågor. Den ena frågan är 18-årsgränsen.
              Ska man behöva ha uppnått den åldern innan man genomgår en behandling
              eller ska man inte? Där finns det lite olika meningar. Det bör
              vi i något sammanhang titta på och fundera över.
            </seg>
          </u>
          <u xml:id="i-a0eaec152b87c525-218" prev="i-a0eaec152b87c525-211" who="Q918261">
            <seg>
              Den andra frågan är den stora och svåra frågan om sterilisering.
              Där har flera av remissinstanserna sagt: Det underlag vi har från
              Socialstyrelsen är inte tillräckligt väl berett och det är inte
              tillräckligt genomtänkt.
            </seg>
          </u>
          <u xml:id="i-a0eaec152b87c525-219" prev="i-a0eaec152b87c525-211" who="Q918261">
            <seg>
              Man kan inte se vad det får för konsekvenser när det gäller föräldrabalken
              och vad gäller faderskapspresumtion och andra frågor som hänger
              samman med lagstiftningen. Det finns också en del andra saker
              som vi som seriösa lagstiftare behöver ta hänsyn till och tänka
              över.
            </seg>
          </u>
          <u xml:id="i-a0eaec152b87c525-220" prev="i-a0eaec152b87c525-211" who="Q918261">
            <seg>
              Någon ställde frågan: Vad är regeringens ståndpunkt? Jag ska
              vara tydlig när det gäller det svar jag lämnat om hanteringen.
              Vi lämnar en proposition under våren, och vi är förstås överens
              om att vi tittar på den senare delen.
            </seg>
          </u>
          <u xml:id="i-a0eaec152b87c525-221" prev="i-a0eaec152b87c525-211" who="Q918261">
            <seg>
              Experterna på mitt departement säger att detta inte är ett tillräckligt
              bra underlag att skriva lag på. Här upplever jag att alla partier
              åtminstone inom alliansamarbetet vill titta närmare på detta.
              Behöver det utredas ytterligare, eller är det något som det går
              att gå fram med snabbare?
            </seg>
          </u>
          <u xml:id="i-a0eaec152b87c525-222" prev="i-a0eaec152b87c525-211" who="Q918261">
            <seg>
              Det är beredningsläget. Snabbare eller tydligare besked än så
              kan jag inte lämna i dag. Det är vad som finns att säga.
            </seg>
          </u>
          <note type="speaker">
            Anf. 36 BÖRJE VESTLUND (S):
          </note>
          <u xml:id="i-a0eaec152b87c525-223" next="i-a0eaec152b87c525-229" who="Q512590">
            <seg>
              Herr talman! Jag tror att både Marianne Berg och jag kan vara
              rätt ödmjuka i denna debatt. Både Marianne och jag har varit med
              i hbt-debatten väldigt länge. Det var bara h- och b-frågorna som
              hängde med till praktiskt taget långt in på 90-talet. Det var
              inte så stor diskussion om detta.
            </seg>
          </u>
          <u xml:id="i-a0eaec152b87c525-224" prev="i-a0eaec152b87c525-223" who="Q512590">
            <seg>
              Sedan kom det med en faslig kraft och väldigt fort. Men det tog
              naturligtvis några år innan man hade satt sig ned och funderat
              över: Vilka är de viktiga politiska frågorna? Där finns bland
              annat denna lagstiftning, och därav den ganska senkomna delen.
            </seg>
          </u>
          <u xml:id="i-a0eaec152b87c525-225" prev="i-a0eaec152b87c525-223" who="Q512590">
            <seg>
              Jag tycker inte att det är en försening att man fick i gång utredningen
              så pass sent som man fick. Sedan var det en katastrof till utredning,
              och det finns mycket mer att önska där. Det är därför det är viktigt
              att nu säga att vi sätter ned foten.
            </seg>
          </u>
          <u xml:id="i-a0eaec152b87c525-226" prev="i-a0eaec152b87c525-223" who="Q512590">
            <seg>
              Visst kan det finnas konsekvenser av att man avskaffar tvångssterilisering.
              Men det kan inte överensstämma med mänskliga rättigheter att stympa
              kroppar. Där ska vi vara ärliga. Om man byter genitalier är det
              klart att man stympar kroppsdelar. Men då har man bestämt det
              själv, eftersom man kan göra könsbyten olika långt.
            </seg>
          </u>
          <u xml:id="i-a0eaec152b87c525-227" prev="i-a0eaec152b87c525-223" who="Q512590">
            <seg>
              Man kanske måste stympa kroppsdelar. I varje fall om man går
              från man till kvinna. Men det innebär inte att samhället ska ställa
              krav på att vi ska stympa människors kroppar för att man ska få
              genomföra könskorrigeringarna.
            </seg>
          </u>
          <u xml:id="i-a0eaec152b87c525-228" prev="i-a0eaec152b87c525-223" who="Q512590">
            <seg>
              Det är poängen i detta. Det har blivit en stor fråga. När vi
              har debatterat den här frågan tidigare trodde jag ärligt talat
              att vi var ganska överens. Det var bara det att vi var tvungna
              att få utredningen från Socialstyrelsen på plats.
            </seg>
          </u>
          <u xml:id="i-a0eaec152b87c525-229" prev="i-a0eaec152b87c525-223" who="Q512590">
            <seg>
              Det kanske finns något litet frågetecken som inte är utrett.
              Men det kan ändå inte motivera att man behåller ett regelverk
              där man ska stympa människors kroppar. Det kan inte vara så när
              vi börjar närma oss 2015 att vi ska gå in med klara ögon och säga:
              Nu har vi en lagstiftning som innebär vi stympar människors kroppar.
              Det är inte rimligt, och det kan aldrig vara rimligt.
            </seg>
          </u>
          <note type="speaker">
            Anf. 37 MARIANNE BERG (V):
          </note>
          <u xml:id="i-a0eaec152b87c525-230" next="i-a0eaec152b87c525-236" who="Q517921">
            <seg>
              Herr talman! Nej, socialministern, jag hänvisar inte bara till
              utredningen från 2007, för den tyckte jag inte var okej. Därefter
              var det tyst från regeringens sida. Det tog väldigt lång tid.
              Jag har ställt fyra interpellationer och tagit upp hur många frågor
              som helst när det gäller lagstiftningen, och det har bara dragit
              ut på tiden.
            </seg>
          </u>
          <u xml:id="i-a0eaec152b87c525-231" prev="i-a0eaec152b87c525-230" who="Q517921">
            <seg>
              Sedan kom rapporten som ministern vid tidigare tillfällen sagt
              att man väntar på, och då händer det ingenting. Jag ställde en
              fråga till ministern i torsdags i förra veckan. Jag tycker att
              ministern skyller på lagtekniska problem, bland annat i förhållande
              till föräldrabalken. De jurister jag har varit i kontakt med anser
              inte att det ska vara några problem över huvud taget.
            </seg>
          </u>
          <u xml:id="i-a0eaec152b87c525-232" prev="i-a0eaec152b87c525-230" who="Q517921">
            <seg>
              Det finns andra ting som är väldigt betydelsefulla. I vår grundlag
              2 kap. 6 § står det följande: Varje medborgare ska vara skyddad
              från påtvingade kroppsliga ingrepp från myndigheterna. Där har
              vi en sak. Vi ska inte vara påtvingade detta.
            </seg>
          </u>
          <u xml:id="i-a0eaec152b87c525-233" prev="i-a0eaec152b87c525-230" who="Q517921">
            <seg>
              Steriliseringskravet strider också mot de grundläggande mänskliga
              rättigheterna i Europakonventionen när stater kräver sterilisering
              som motkrav på personer som ansöker om juridisk ändring av kön.
              Kravet är inget annat än tvångssterilisering, detta enligt Europarådet.
            </seg>
          </u>
          <u xml:id="i-a0eaec152b87c525-234" prev="i-a0eaec152b87c525-230" who="Q517921">
            <seg>
              Herr talman! FN:s råd för mänskliga rättigheter är ännu tydligare
              med sitt ställningstagande mot ett steriliseringskrav: Ingen ska
              bli tvingad att undergå en medicinsk process inkluderande könskorrigerande
              operationer, sterilisering eller hormonell terapi som krav för
              lagligt erkännande av sin könsidentitet.
            </seg>
          </u>
          <u xml:id="i-a0eaec152b87c525-235" prev="i-a0eaec152b87c525-230" who="Q517921">
            <seg>
              I Ungern, Portugal, Spanien och Storbritannien behöver den som
              byter kön inte sterilisera sig enligt den rapport som kommer från
              Europarådet. I både Österrike och Tyskland har författningsdomstolarna
              slagit fast att kravet på sterilisering strider mot ländernas
              konstitution.
            </seg>
          </u>
          <u xml:id="i-a0eaec152b87c525-236" prev="i-a0eaec152b87c525-230" who="Q517921">
            <seg>
              Herr talman! När det strider mot vår grundlag, Europakonventionen
              och FN:s råd gällande de mänskliga rättigheterna att tvångssterilisera
              människor undrar jag: På vilken grund vilar ministerns ställningstagande
              att, som jag ser det, förhala, hindra och blockera ett borttagande
              av tvångssterilisering?
            </seg>
          </u>
          <note type="speaker">
            Anf. 38 HILLEVI LARSSON (S):
          </note>
          <u xml:id="i-a0eaec152b87c525-237" next="i-a0eaec152b87c525-240" who="Q3375042">
            <seg>
              Herr talman! Det jag tycker är lite skrämmande är att problemen
              med hur vi ska göra med faderskapspresumtion och andra sådana
              juridiska frågor används som argument. Vi måste först stoppa tvångssteriliseringarna
              och sedan ta ställning till hur vi löser detta. Det är ju samma
              sak med alla barn; man försöker ta reda på vilka föräldrarna är
              och reder ut det hela. Självfallet kan vi göra en juridisk lösning
              och en lösning i varje enskilt fall, precis som vi gör med alla
              andra barn.
            </seg>
          </u>
          <u xml:id="i-a0eaec152b87c525-238" prev="i-a0eaec152b87c525-237" who="Q3375042">
            <seg>
              När de transexuella genomgår en könsoperation är det inte bara
              så att man könsstympar dem mot deras vilja när det gäller reproduktionsförmågan,
              utan det är också förbjudet att frysa in ägg och spermier för
              framtida behov. Det är en tydlig signal: Du är inte lämplig att
              bli förälder! Detta gör man inte mot någon annan grupp i samhället
              alldeles oavsett vad de har gjort och hur olämpliga de har visat
              sig vara som föräldrar. Den enda gruppen är just de transsexuella.
              Vi behöver bara gå tillbaka i historien och titta på hur argumentationen
              var förr. Då sade man: Det gäller bara den här gruppen, det gäller
              bara de utvecklingsstörda, det gäller bara tattarna och det gäller
              bara de som inte är lämpliga. Ni andra behöver inte känna er oroliga!
            </seg>
          </u>
          <u xml:id="i-a0eaec152b87c525-239" prev="i-a0eaec152b87c525-237" who="Q3375042">
            <seg>
              Det är just detta tankesätt som är så fruktansvärt skrämmande.
              Man pekar ut en grupp vars mänskliga rättigheter man kränker,
              och så ska de andra i samhället acceptera det med hänvisning till
              att det bara gäller just en särskild grupp. De är inte lämpliga,
              och det är något fel på den gruppen, menar man.
            </seg>
          </u>
          <u xml:id="i-a0eaec152b87c525-240" prev="i-a0eaec152b87c525-237" who="Q3375042">
            <seg>
              Jag tycker inte att vi kan vara nöjda med att vi har rensat ut
              de tvångssteriliseringar som har skett tidigare och att de berörda
              har fått ekonomisk ersättning. Detta måste försvinna till hundra
              procent. Det finns majoritet i riksdagen för detta. Stoppa tvångssteriliseringarna
              snarast möjligt!
            </seg>
          </u>
          <note type="speaker">
            Anf. 39 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-241" next="i-a0eaec152b87c525-246" who="Q918261">
            <seg>
              Herr talman! Först och främst kan jag förstå otåligheten, framför
              allt hos den som har jobbat länge med de här frågorna och som
              tycker att saker och ting bör gå snabbt.
            </seg>
          </u>
          <u xml:id="i-a0eaec152b87c525-242" prev="i-a0eaec152b87c525-241" who="Q918261">
            <seg>
              Men det hindrar inte att vi måste ha en lagstiftning som håller
              ihop och fungerar och som inte kolliderar med andra. Också det
              är ju någonting som blir knepigt för människor i vardagen. Vi
              måste se till att vi har en helhet som fungerar för alla människor
              i vårt land.
            </seg>
          </u>
          <u xml:id="i-a0eaec152b87c525-243" prev="i-a0eaec152b87c525-241" who="Q918261">
            <seg>
              Det har framförts många argument, och många av dem är sådana
              som jag kan skriva under på. Men likafullt kvarstår en del frågetecken.
            </seg>
          </u>
          <u xml:id="i-a0eaec152b87c525-244" prev="i-a0eaec152b87c525-241" who="Q918261">
            <seg>
              Låt mig få säga det en gång till: Det har inte varit någon kristdemokratisk
              ledning på Socialdepartementet som har sagt att så här och så
              här ska det vara. När våra tjänstemän bereder det underlag som
              finns i huvudsak Socialstyrelsens rapport säger de: Sorry, men
              det här är inte tillräckligt genomtänkt och tillräckligt grundligt
              genomfört för att vi ska kunna få en fungerande helhet. Det här
              behöver beredas vidare!
            </seg>
          </u>
          <u xml:id="i-a0eaec152b87c525-245" prev="i-a0eaec152b87c525-241" who="Q918261">
            <seg>
              Då kan man rycka på axlarna och säga att vi har bråttom eller
              möjligen att socialministern förhalar saker och ting. Men vi har
              en uppgift som lagstiftare att vara någorlunda noggranna i det
              arbete som vi gör. Därför måste jag vara så här tråkig och säga
              att vi tar det steg för steg. Vi har sagt att vi kommer med en
              proposition där tidsplanen är april månad och där vi hanterar
              de frågor som rör nuvarande krav på att man måste vara ogift och
              nuvarande krav på svenskt medborgarskap.
            </seg>
          </u>
          <u xml:id="i-a0eaec152b87c525-246" prev="i-a0eaec152b87c525-241" who="Q918261">
            <seg>
              Det finns en lång rad saker som vi ytterligare behöver göra när
              det gäller bemötande av personer som många gånger känner att det
              inte finns någon som helst förståelse hos sjukvårdspersonalen.
              Personalen är valhänt i en situation som för deras del är ovan.
              Vi behöver höja den medicinska kompetensen och kanske koncentrera
              en del resurser så att vi blir duktiga på ett antal platser på
              att kunna genomföra den behandling som människor sedan ska leva
              med livet ut på ett sätt som fungerar bra.
            </seg>
          </u>
          <note type="speaker">
            Anf. 40 BÖRJE VESTLUND (S):
          </note>
          <u xml:id="i-a0eaec152b87c525-247" next="i-a0eaec152b87c525-251" who="Q512590">
            <seg>
              Herr talman! Det råder nog ingen tvekan om att vi alla vill göra
              ett gediget lagstiftningsarbete. Det är därför vi är här. Men
              det innebär inte att man behåller så gamla lagar. Och vilka följdlagar
              är det i så fall?
            </seg>
          </u>
          <u xml:id="i-a0eaec152b87c525-248" prev="i-a0eaec152b87c525-247" who="Q512590">
            <seg>
              Jag roade mig med att läsa igenom remissvaren på framför allt
              Socialstyrelsens utredning. Så mycket invändningar i sak var det
              väl inte där? Jag har svårt att se att det skulle vara så pass
              mycket att det skulle omöjliggöra att man tar bort denna förhatliga
              lag. Jag är överens med statsrådet om att det kanske skulle ha
              varit svårt att skriva en lag som bygger på den utredning som
              lades fram 2007. Det hade nog varit svårt lagtekniskt. Allting
              går, men det hade som sagt varit svårt.
            </seg>
          </u>
          <u xml:id="i-a0eaec152b87c525-249" prev="i-a0eaec152b87c525-247" who="Q512590">
            <seg>
              Men när det gäller den utredning som kom från Socialstyrelsen
              kan jag inte se att det skulle vara några svårigheter rent tekniskt.
              Sedan kan man alltid fundera över hur det ska formuleras. Man
              kan ju göra mindre förändringar. Det finns två sätt att hantera
              sådana här saker, herr talman. Det ena är att man vidareutvecklar
              det hela på departementet. Det andra är att man gömmer det i ytterligare
              en utredning.
            </seg>
          </u>
          <u xml:id="i-a0eaec152b87c525-250" prev="i-a0eaec152b87c525-247" who="Q512590">
            <seg>
              Om jag förstår vad socialministern säger mellan raderna rätt
              är det att man vill gömma det i ytterligare en utredning. Det
              är inte acceptabelt. Det må så vara att propositionen kommer några
              veckor senare, men att man skulle gömma detta i ytterligare en
              utredning för att titta över det kan vi bara inte acceptera.
            </seg>
          </u>
          <u xml:id="i-a0eaec152b87c525-251" prev="i-a0eaec152b87c525-247" who="Q512590">
            <seg>
              I grunden handlar detta trots allt om en mänsklig rättighet.
              Vi har inte accepterat att man tafsar på mänskliga rättigheter
              i andra fall, och då ska vi inte heller göra det när det gäller
              transpersoner.
            </seg>
          </u>
          <note type="speaker">
            Anf. 41 MARIANNE BERG (V):
          </note>
          <u xml:id="i-a0eaec152b87c525-252" next="i-a0eaec152b87c525-253" who="Q517921">
            <seg>
              Herr talman! Jag tackar socialministern för debatten. Jag tycker
              inte att socialministern kan skylla på den lagtekniska problematiken.
              Det är bara ett svepskäl. Så svårt är det inte att förändra lagtexten.
            </seg>
          </u>
          <u xml:id="i-a0eaec152b87c525-253" prev="i-a0eaec152b87c525-252" who="Q517921">
            <seg>
              Jag tycker att det är lite oroande när Kristdemokraterna sätter
              sig över lagar och konventioner och placerar en grupp kvinnor
              och män i en kall källare där varken ljus eller mänskliga rättigheter
              råder. Och detta gör man i denna kammare tillsammans med Sverigedemokraterna.
              Detta agerande anser jag vara milt sagt skamligt.
            </seg>
          </u>
          <note type="speaker">
            Anf. 42 Socialminister GÖRAN HÄGGLUND (KD):
          </note>
          <u xml:id="i-a0eaec152b87c525-254" next="i-a0eaec152b87c525-256" who="Q918261">
            <seg>
              Herr talman! Vi placerar oss förstås inte över lagarna. Tvärtom
              står vi och jobbar mitt i lagstiftningen för att vi ska få en
              så bra fungerande lagstiftning som möjligt.
            </seg>
          </u>
          <u xml:id="i-a0eaec152b87c525-255" prev="i-a0eaec152b87c525-254" who="Q918261">
            <seg>
              Börje Vestlund som jag nu tror gick ut ur kammaren sade att detta
              inte är så mycket. Men det är ändå så att arbetet ska göras. Det
              går alltid att lösa, säger Börje Vestlund. Allt går att lösa,
              men det ska också bli bra. Jag har inte för avsikt att gömma någonting
              i en utredning, utan jag har för avsikt att se till så att vi
              får en ändamålsenlig och bra lagstiftning som fungerar i praktiken.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.58 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u xml:id="i-a0eaec152b87c525-256" prev="i-a0eaec152b87c525-254" who="Q918261">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            10 § Frågestund
          </note>
          <note type="speaker">
            Anf. 43 FÖRSTE VICE TALMANNEN:
          </note>
          <u xml:id="i-a0eaec152b87c525-257" who="unknown">
            <seg>
              Jag vill hälsa statsråden välkomna. Näringsminister Annie Lööf
              besvarar såväl allmänpolitiska frågor som frågor inom sitt ansvarsområde.
            </seg>
          </u>
          <u xml:id="i-a0eaec152b87c525-258" who="unknown">
            <seg>
              Klimatpolitiken
            </seg>
          </u>
          <note type="speaker">
            Anf. 44 MATILDA ERNKRANS (S):
          </note>
          <u xml:id="i-a0eaec152b87c525-259" next="i-a0eaec152b87c525-262" who="Q3373058">
            <seg>
              Fru talman! Klimatet betecknas som vår tids ödesfråga. Jag delar
              den uppfattningen. Det handlar om så mycket mer än bara nya gröna
              jobb och grön teknik. Det handlar om alla våra jobb, om hela vår
              välfärd.
            </seg>
          </u>
          <u xml:id="i-a0eaec152b87c525-260" prev="i-a0eaec152b87c525-259" who="Q3373058">
            <seg>
              Så sent som sommaren 2006 var vår nuvarande statsminister, moderatledaren
              Fredrik Reinfeldt, så ointresserad av klimatfrågorna att han inte
              ens tyckte att Sverige behövde ha några klimatmål.
            </seg>
          </u>
          <u xml:id="i-a0eaec152b87c525-261" prev="i-a0eaec152b87c525-259" who="Q3373058">
            <seg>
              Nu har vi fått statistiken och siffrorna för utsläppen av koldioxid
              för 2010. Utsläppen ökar dramatiskt.
            </seg>
          </u>
          <u xml:id="i-a0eaec152b87c525-262" prev="i-a0eaec152b87c525-259" who="Q3373058">
            <seg>
              Då har jag en fundering. Det är inte så att vi saknar kunskap.
              Det är inte så att frågan inte har varit debatterad. Få frågor
              var väl så mycket i fokus under 2009 som just klimatet. Min fråga
              till miljöminister Lena Ek blir: Hur ska vi tolka det här? Är
              det statsministerns passivitet och ointresse som har fått prägla
              den här politiken?
            </seg>
          </u>
          <note type="speaker">
            Anf. 45 Miljöminister LENA EK (C):
          </note>
          <u xml:id="i-a0eaec152b87c525-263" next="i-a0eaec152b87c525-264" who="Q535342">
            <seg>
              Fru talman! Sverige har högt ställda klimatmål och högt ställda
              ambitioner. Jag vill särskilt nämna de tre klimatmålen, nämligen
              att vi ska minska utsläppen till 2020 med 40 procent, att vi ska
              ha en fossiloberoende fordonsflotta till 2030, vilket är otroligt
              tufft och svårt, och att vi ska ha ett nettonollmål till 2050.
            </seg>
          </u>
          <u xml:id="i-a0eaec152b87c525-264" prev="i-a0eaec152b87c525-263" who="Q535342">
            <seg>
              Det här är svåra mål. Det placerar oss bland de länder i Europa
              och i världen som har de tuffaste klimatmålen. Den här ambitionen
              ligger fast.
            </seg>
          </u>
          <note type="speaker">
            Anf. 46 MATILDA ERNKRANS (S):
          </note>
          <u xml:id="i-a0eaec152b87c525-265" next="i-a0eaec152b87c525-269" who="Q3373058">
            <seg>
              Fru talman! Miljöministerns icke-svar på frågan tolkar jag i
              alla fall som att det finns en hel del kvar att göra och att det
              faktiskt kan vara så att det är statsministerns ointresse och
              passivitet som har fått prägla den här frågan.
            </seg>
          </u>
          <u xml:id="i-a0eaec152b87c525-266" prev="i-a0eaec152b87c525-265" who="Q3373058">
            <seg>
              Vi borde ju kunna vara överens, du och jag, miljöministern, om
              att den politik ni har fört inte har gett några resultat över
              huvud taget. Det är mycket marginella och mycket otillräckliga
              resultat.
            </seg>
          </u>
          <u xml:id="i-a0eaec152b87c525-267" prev="i-a0eaec152b87c525-265" who="Q3373058">
            <seg>
              Vi har låtit riksdagens utredningstjänst titta på vilka styrmedel
              regeringen har infört för att minska utsläppen. Riksdagens utredningstjänst
              kunde konstatera att ni har tagit bort fler åtgärder än vad ni
              har infört. Resultatet är att utsläppen ökar dramatiskt.
            </seg>
          </u>
          <u xml:id="i-a0eaec152b87c525-268" prev="i-a0eaec152b87c525-265" who="Q3373058">
            <seg>
              Det är dags nu för investeringar i förnybart, i energieffektivisering,
              i bostäder, i järnvägar och i lokala klimatomställningar, sådant
              som är bra för alla jobb och hela vår välfärd.
            </seg>
          </u>
          <u xml:id="i-a0eaec152b87c525-269" prev="i-a0eaec152b87c525-265" who="Q3373058">
            <seg>
              När kommer politiken och resultaten?
            </seg>
          </u>
          <note type="speaker">
            Anf. 47 Miljöminister LENA EK (C):
          </note>
          <u xml:id="i-a0eaec152b87c525-270" next="i-a0eaec152b87c525-273" who="Q535342">
            <seg>
              Fru talman! Jag måste säga att jag uppskattar frågeställarens
              ambition när det gäller klimatfrågor. Det tycker jag är väldigt
              bra. Samtidigt kan jag konstatera att man får vara lite försiktig
              med orden.
            </seg>
          </u>
          <u xml:id="i-a0eaec152b87c525-271" prev="i-a0eaec152b87c525-270" who="Q535342">
            <seg>
              Det här är ett svårt område. Det är statistik för långa statistikperioder.
              Jag tycker själv att det är väldigt tråkigt att utsläppen från
              trafiken ökade förra året, på så sätt att vi också hade ett hack
              i kurvan när det gäller den svenska utvecklingen och ambitionen
              om de fastställda målen att dra ned klimatutsläppen. Men faktum
              är ändå att sedan 1990 därifrån gäller beslutet, och vi har en
              mätperiod från 1990 till 2020 har utsläppen gått ned med 9 procent.
            </seg>
          </u>
          <u xml:id="i-a0eaec152b87c525-272" prev="i-a0eaec152b87c525-270" who="Q535342">
            <seg>
              Det ska fortsätta till dess att vi når det fastställda målet
              2020, det mål som är föreslaget av regeringen och fastställt i
              riksdagen. Ambitionen ligger fast och är tydlig.
            </seg>
          </u>
          <u xml:id="i-a0eaec152b87c525-273" prev="i-a0eaec152b87c525-270" who="Q535342">
            <seg>
              Uranbrytning
            </seg>
          </u>
          <note type="speaker">
            Anf. 48 LISE NORDIN (MP):
          </note>
          <u xml:id="i-a0eaec152b87c525-274" next="i-a0eaec152b87c525-276" who="Q4970036">
            <seg>
              Fru talman! Oklarheterna om var regeringen och framför allt Centerpartiet
              står i frågan om uranbrytning har vuxit den senaste veckan. Samtidigt
              som vice partiordförande Anders W Jonsson säger i Östersunds-Posten
              att Centerpartiets besked är glasklart man vill ha en utredning
              om lagstiftning om förbud mot uranbrytning röstar partiet ned
              ett exakt likadant förslag i näringsutskottet.
            </seg>
          </u>
          <u xml:id="i-a0eaec152b87c525-275" prev="i-a0eaec152b87c525-274" who="Q4970036">
            <seg>
              För Miljöpartiet är det viktigaste att få ett stopp på hotet
              om uranbrytning. Vi har därför väckt en motion med exakt samma
              förslag som Centerpartiet hade i sitt stämmobeslut nyligen. Vi
              valde att formulera det likadant för att slippa ursäkten om detaljer
              i formuleringen. Men som ny ursäkt för att man inte står upp för
              sin politik säger nu Anders W Jonsson upprepade gånger att detta
              är en regeringsfråga och att riksdagen inte har makt att besluta
              om det här.
            </seg>
          </u>
          <u xml:id="i-a0eaec152b87c525-276" prev="i-a0eaec152b87c525-274" who="Q4970036">
            <seg>
              Det vore därför bra om vi kunde få klarhet. Min fråga till Annie
              Lööf är om det inte stämmer att riksdagen skulle kunna bilda en
              riksdagsmajoritet när Miljöpartiet får stöd av Socialdemokraterna
              och Vänsterpartiet för att förbjuda uranbrytning. Skulle vi inte
              kunna få en majoritet om Centern stod upp för sin politik?
            </seg>
          </u>
          <note type="speaker">
            Anf. 49 Näringsminister ANNIE LÖÖF (C):
          </note>
          <u xml:id="i-a0eaec152b87c525-277" next="i-a0eaec152b87c525-279" who="Q439393">
            <seg>
              Fru talman! Som näringsminister har jag ansvar för gruv- och
              mineralfrågor. Regeringen lade ju ut ett utredningsuppdrag för
              ett år sedan där man lyssnade in lokalbefolkningens oro i de här
              områdena. Vi tar det på stort allvar. Under våren kommer jag att
              ta emot en utredning där vi ska stärka kommunikationsskyldigheten
              när det gäller sakägare, markägare och prospekteringsföretag.
              Det är en jätteviktig fråga.
            </seg>
          </u>
          <u xml:id="i-a0eaec152b87c525-278" prev="i-a0eaec152b87c525-277" who="Q439393">
            <seg>
              När jag i höstas träffade mineral- och gruvnäringen talade jag
              också med kraft om regeringens syn på just de oacceptabla uttalandena
              och agerandena från vissa prospekteringsföretag. Det ligger helt
              under radarn och är oacceptabelt, menar vi.
            </seg>
          </u>
          <u xml:id="i-a0eaec152b87c525-279" prev="i-a0eaec152b87c525-277" who="Q439393">
            <seg>
              Centerpartiets syn är glasklar. Vi säger nej till uranbrytning.
              Vi vill utreda en lagstiftning mot uranbrytning. Vi bedriver inte
              politik genom motioner i riksdagen utan genom förhandlingar och
              propositioner i regeringsställning.
            </seg>
          </u>
          <note type="speaker">
            Anf. 50 LISE NORDIN (MP):
          </note>
          <u xml:id="i-a0eaec152b87c525-280" next="i-a0eaec152b87c525-282" who="Q4970036">
            <seg>
              Fru talman! Jag kan av Annie Lööfs svar konstatera att Centerpartiet
              väljer makten framför miljön. Vi har en situation som behöver
              klargöras. Vi har uppenbarligen en majoritet av riksdagens ledamöter
              som vill förbjuda uranbrytning, men vi kommer inte till skott
              eftersom Centerpartiet inte står upp när det väl gäller. Det finns
              en motion med exakt samma förslag som Centerpartiet har.
            </seg>
          </u>
          <u xml:id="i-a0eaec152b87c525-281" prev="i-a0eaec152b87c525-280" who="Q4970036">
            <seg>
              Jag kan konstatera att det på riksdagens webbsida står tydligt
              att det är riksdagen som stiftar lagar och regeringen som ska
              verkställa riksdagens beslut.
            </seg>
          </u>
          <u xml:id="i-a0eaec152b87c525-282" prev="i-a0eaec152b87c525-280" who="Q4970036">
            <seg>
              Frågan kvarstår: Kommer Centerpartiet när det väl gäller att
              stå upp för det man lovar i de hotade orterna i landet och se
              till att vi får en riksdagsmajoritet som förbjuder uranbrytning?
            </seg>
          </u>
          <note type="speaker">
            Anf. 51 Näringsminister ANNIE LÖÖF (C):
          </note>
          <u xml:id="i-a0eaec152b87c525-283" next="i-a0eaec152b87c525-286" who="Q439393">
            <seg>
              Fru talman! Det var många bombastiska ord från Lise Nordin.
            </seg>
          </u>
          <u xml:id="i-a0eaec152b87c525-284" prev="i-a0eaec152b87c525-283" who="Q439393">
            <seg>
              Ja, Centerpartiet säger nej till uranbrytning, och som centerpartist
              i regeringsställning och näringsminister arbetar jag aktivt just
              vad gäller starkt miljöskydd och avvägning för att ha en blomstrande
              gruv- och näringsverksamhet i det här landet. Det är en stor basindustri.
              Det innebär många jobb- och utvecklingsmöjligheter, inte minst
              i den norra delen av Sverige.
            </seg>
          </u>
          <u xml:id="i-a0eaec152b87c525-285" prev="i-a0eaec152b87c525-283" who="Q439393">
            <seg>
              Däremot är det viktigt att säga att vi har haft ett kommunalt
              veto i 40 år i Sverige. Det har inte skett någon uranbrytning
              i Sverige. Centerpartiet kommer att verka på kommunal nivå och
              säga nej till sådant, eftersom det kommunala vetot är starkt.
              Vi kommer också att arbeta i regeringen om en sådan tillståndsprocess
              kommer upp på det här bordet. Men vi lägger fram förslag på de
              här områdena genom propositioner till riksdagen, inte genom att
              bifalla några motioner i riksdagen.
            </seg>
          </u>
          <u xml:id="i-a0eaec152b87c525-286" prev="i-a0eaec152b87c525-283" who="Q439393">
            <seg>
              Krogmomsen
            </seg>
          </u>
          <note type="speaker">
            Anf. 52 ERIK ALMQVIST (SD):
          </note>
          <u xml:id="i-a0eaec152b87c525-287" next="i-a0eaec152b87c525-290" who="Q2091911">
            <seg>
              Fru talman! Jag skulle också vilja rikta en fråga till näringsministern.
              Det gäller krogmomsen.
            </seg>
          </u>
          <u xml:id="i-a0eaec152b87c525-288" prev="i-a0eaec152b87c525-287" who="Q2091911">
            <seg>
              Vi har sett flera tidningar som har undersökt konsekvensen av
              krogmomssänkningen. Inte minst Dagens Nyheter gjorde en omfattande
              granskning, där man kunde konstatera att priserna, inklusive moms,
              på mat, som gäster får betala, har sjunkit med ungefär 0,8 procent.
            </seg>
          </u>
          <u xml:id="i-a0eaec152b87c525-289" prev="i-a0eaec152b87c525-287" who="Q2091911">
            <seg>
              Det innebär i praktiken att krögarna i Sverige har höjt priserna
              på de rätter de serverar med över 10 procent, före moms. Sedan
              läggs momsen på, som nu är lägre. Därför blir utpriset ungefär
              detsamma som tidigare. Men konsekvensen är alltså att skattebetalarna
              har transfererat pengar till ökade marginaler för krögarna.
            </seg>
          </u>
          <u xml:id="i-a0eaec152b87c525-290" prev="i-a0eaec152b87c525-287" who="Q2091911">
            <seg>
              Det här är sannolikt den största höjningen av matpriser på svenska
              restauranger någonsin i Sveriges historia, om man ser till priset
              innan momsen är pålagd. Då undrar jag om näringsministern är nöjd
              med utfallet.
            </seg>
          </u>
          <note type="speaker">
            Anf. 53 Näringsminister ANNIE LÖÖF (C):
          </note>
          <u xml:id="i-a0eaec152b87c525-291" next="i-a0eaec152b87c525-293" who="Q439393">
            <seg>
              Fru talman! Sverige har inte råd att säga nej till jobb och företag,
              och det var därför sju partier i Sveriges riksdag gick till val
              på att halvera restaurangmomsen. När vi så röstade om detta för
              bara någon månad sedan hade några partier fallit bort.
            </seg>
          </u>
          <u xml:id="i-a0eaec152b87c525-292" prev="i-a0eaec152b87c525-291" who="Q439393">
            <seg>
              En halvering av restaurangmomsen innebär en förenkling för restaurangägarna.
              Det blir 12 procent oavsett om man tar en hämtpizza eller äter
              den på plats. Men det innebär också att det skapas jobbmöjligheter.
            </seg>
          </u>
          <u xml:id="i-a0eaec152b87c525-293" prev="i-a0eaec152b87c525-291" who="Q439393">
            <seg>
              Regeringen har nu tillsatt en rad utredningsuppdrag på myndigheter
              för att följa pris- och jobbutvecklingen. Det är nämligen viktigt
              att detta faktiskt leder till att fler ungdomar, fler invandrare
              och andra grupper som står långt från arbetsmarknaden får möjlighet
              att komma in och få en lön, en rad i sitt cv och framför allt
              en arbetsgemenskap att tillhöra.
            </seg>
          </u>
          <note type="speaker">
            Anf. 54 ERIK ALMQVIST (SD):
          </note>
          <u xml:id="i-a0eaec152b87c525-294" next="i-a0eaec152b87c525-296" who="Q2091911">
            <seg>
              Fru talman! Jag hör näringsministerns antaganden om konsekvenserna
              av den här reformen, men jag tror att det ofta kan vara bättre
              att lära sig av andras misstag än att begå dem själv.
            </seg>
          </u>
          <u xml:id="i-a0eaec152b87c525-295" prev="i-a0eaec152b87c525-294" who="Q2091911">
            <seg>
              Vi kan till exempel se hur man i Frankrike genomförde en betydligt
              större sänkning av krogmomsen för två år sedan. Nu har man bestämt
              sig för att återhöja momsen just därför att det inte har gett
              de effekter som man önskade.
            </seg>
          </u>
          <u xml:id="i-a0eaec152b87c525-296" prev="i-a0eaec152b87c525-294" who="Q2091911">
            <seg>
              Jag kan inte annat än känna att det är lite oansvarigt att i
              det ekonomiska läget vi i dag befinner oss i satsa på en sådan
              vansklig reform där det finns så många frågetecken. Jag ser fram
              emot att ha den här debatten igen med näringsministern om ett
              år eller två. Då får vi se vem som fick rätt.
            </seg>
          </u>
          <note type="speaker">
            Anf. 55 Näringsminister ANNIE LÖÖF (C):
          </note>
          <u xml:id="i-a0eaec152b87c525-297" next="i-a0eaec152b87c525-300" who="Q439393">
            <seg>
              Fru talman! Det är viktigt att utvärdera de reformer för jobb
              och tillväxt som man gör. Därför ligger de uppdragen på bland
              annat Konkurrensverket, Skatteverket och Tillväxtanalys som ska
              följa pris- och jobbutvecklingen både på kort sikt nu till sommaren
              och på lite längre sikt.
            </seg>
          </u>
          <u xml:id="i-a0eaec152b87c525-298" prev="i-a0eaec152b87c525-297" who="Q439393">
            <seg>
              När man genomförde sänkningen i Frankrike innebar det 20 000
              nya jobb enligt den franska statistiska centralbyrån. I Finland
              har man gjort en prisutvecklingskoll men inte kollat antalet jobb
              och tillväxten där.
            </seg>
          </u>
          <u xml:id="i-a0eaec152b87c525-299" prev="i-a0eaec152b87c525-297" who="Q439393">
            <seg>
              Regeringen kommer nogsamt att följa detta och givetvis återkomma.
              Men mitt besked här i dag är att Sverige inte har råd i den konjunktur
              vi är i att säga nej till jobb, framför allt inte ungdomsjobb.
              De kan aldrig bli för dyra.
            </seg>
          </u>
          <u xml:id="i-a0eaec152b87c525-300" prev="i-a0eaec152b87c525-297" who="Q439393">
            <seg>
              Utsläppskrediter
            </seg>
          </u>
          <note type="speaker">
            Anf. 56 JENS HOLM (V):
          </note>
          <u xml:id="i-a0eaec152b87c525-301" next="i-a0eaec152b87c525-302" who="Q946708">
            <seg>
              Fru talman! Vi hör att utsläppen av växthusgaser ökar kraftigt
              i Sverige. Det är väldigt oroväckande. Samtidigt har regeringen
              en vision om ett Sverige utan klimatutsläpp 2050.
            </seg>
          </u>
          <u xml:id="i-a0eaec152b87c525-302" prev="i-a0eaec152b87c525-301" who="Q946708">
            <seg>
              Jag skulle vilja fråga miljöminister Lena Ek ifall uppköp av
              billiga utsläppskrediter, så kallade CDM-projekt, ingår i den
              här visionen. Ska man kunna kompensera utsläpp i Sverige med uppköp
              av CDM-krediter, eller handlar det om att utsläppen ska bort helt
              och hållet 2050?
            </seg>
          </u>
          <note type="speaker">
            Anf. 57 Miljöminister LENA EK (C):
          </note>
          <u xml:id="i-a0eaec152b87c525-303" next="i-a0eaec152b87c525-305" who="Q535342">
            <seg>
              Fru talman! Jag måste säga att jag tycker att det är oerhört
              roligt att vid frågestund efter frågestund och i interpellationsdebatt
              efter interpellationsdebatt arbeta med klimatfrågorna. Jag hoppas
              att det ska göra att fler blir intresserade av de viktiga miljöfrågorna.
            </seg>
          </u>
          <u xml:id="i-a0eaec152b87c525-304" prev="i-a0eaec152b87c525-303" who="Q535342">
            <seg>
              När det gäller CDM, som alltså är en förkortning av Clean Development
              Mechanism, är det klimatprojekt som man kan göra på andra ställen
              i världen. Under de ungefär tio dagar som jag spenderade i Durban
              under FN:s klimatförhandlingar kan jag bara konstatera att CDM
              var någonting som de fattiga länderna efterfrågade vid varje möte
              som jag hade med ministrar från Indien, Bangladesh, Mali, Ghana
              och Sydafrika, och jag kan fortsätta den uppräkningen.
            </seg>
          </u>
          <u xml:id="i-a0eaec152b87c525-305" prev="i-a0eaec152b87c525-303" who="Q535342">
            <seg>
              Jag tror alltså att vi måste ha en balans när det gäller diskussioner
              i den här frågan som tar hänsyn till de fattiga länderna.
            </seg>
          </u>
          <note type="speaker">
            Anf. 58 JENS HOLM (V):
          </note>
          <u xml:id="i-a0eaec152b87c525-306" next="i-a0eaec152b87c525-308" who="Q946708">
            <seg>
              Fru talman! Lena Ek svarade inte på min fråga. Den handlade om
              visionen om att vi inte ska ha några klimatutsläpp 2050. Ska man
              tillgodoräkna sig CDM, eller handlar det om att vi ska göra vår
              hemläxa och inte ska ha några utsläpp alls på hemmaplan?
            </seg>
          </u>
          <u xml:id="i-a0eaec152b87c525-307" prev="i-a0eaec152b87c525-306" who="Q946708">
            <seg>
              Låt mig bara ta ett exempel på ett sådant där CDM-projekt som
              Lena Ek, regeringen och Sverige stöder. Det är ett storskaligt
              vattenkraftsprojekt i Rampur i norra Indien som lokalinvånarna
              har protesterat mot. Det har försämrat skördarna och grundvattnet.
              Det har inte varit någon kommunikation alls med dem som bor i
              området. Man har inte fått någon ekonomisk kompensation för all
              skada som det har ställt till med. Man menar också att detta inte
              är additionellt. Det bidrar alltså inte till någon minskning alls
              av växthusgasutsläppen.
            </seg>
          </u>
          <u xml:id="i-a0eaec152b87c525-308" prev="i-a0eaec152b87c525-306" who="Q946708">
            <seg>
              Jag tycker att Lena Ek och regeringen ska överväga om det här
              projektet i Rampur i norra Indien och andra CDM-projekt verkligen
              är sådant som vi ska syssla med eller om vi inte på allvar måste
              börja minska våra utsläpp här i Sverige här och nu, för det är
              här utsläppen ökar.
            </seg>
          </u>
          <note type="speaker">
            Anf. 59 Miljöminister LENA EK (C):
          </note>
          <u xml:id="i-a0eaec152b87c525-309" next="i-a0eaec152b87c525-312" who="Q535342">
            <seg>
              Fru talman! Det är klart att vi på allvar måste minska våra klimatutsläpp
              i Sverige. Det är därför vi har de svenska klimatmålen om minus
              40 procent till 2020, fossiloberoende fordonsflotta till 2030
              och att vi ska vara nettoneutrala 2050.
            </seg>
          </u>
          <u xml:id="i-a0eaec152b87c525-310" prev="i-a0eaec152b87c525-309" who="Q535342">
            <seg>
              Problemet när det gäller de här klimatprojekten som görs i fattiga
              länder och som ligger under FN-regim och som faktiskt successivt
              förbättras är att de är tidsbestämda i tid och form. Vi vet inte
              ens vad det finns för former av klimatprojekt när vi kommer fram
              till 2050, och det är anledningen till att egentligen inget parti
              i riksdagen under behandlingen av just 2050-målen gick in och
              föreslog detaljerade regler, just i vetskap om att de här reglerna
              ändras många gånger innan dess.
            </seg>
          </u>
          <u xml:id="i-a0eaec152b87c525-311" prev="i-a0eaec152b87c525-309" who="Q535342">
            <seg>
              Min personliga åsikt är att vi ska göra så mycket vi kan på hemmaplan.
            </seg>
          </u>
          <u xml:id="i-a0eaec152b87c525-312" prev="i-a0eaec152b87c525-309" who="Q535342">
            <seg>
              Sveriges roll i det internationella klimatarbetet
            </seg>
          </u>
          <note type="speaker">
            Anf. 60 GUNNAR ANDRÉN (FP):
          </note>
          <u xml:id="i-a0eaec152b87c525-313" next="i-a0eaec152b87c525-314" who="Q5556677">
            <seg>
              Fru talman! Stundom är det klokt att höja blicken. Alldeles nyss
              fick vi här i riksdagen en fantastisk stund med Kofi Annan som
              verkligen visade betydelsen av personligt och gränsöverskridande
              ansvar. Det var en stor stund här i riksdagen.
            </seg>
          </u>
          <u xml:id="i-a0eaec152b87c525-314" prev="i-a0eaec152b87c525-313" who="Q5556677">
            <seg>
              Det är dock inte bara idéer som sprider sig som de vill över
              jorden, utan det gör också klimatförstöringen. Min fråga till
              miljöministern har en annan utgångspunkt än de tidigare frågorna,
              nämligen: Vad kan Sverige göra om vi tänker på miljöteknikvänliga
              överföringar, särskilt inför Rio + 20? Vad gör Sverige på detta
              område för att minska klimatförstöringen i världen?
            </seg>
          </u>
          <note type="speaker">
            Anf. 61 Miljöminister LENA EK (C):
          </note>
          <u xml:id="i-a0eaec152b87c525-315" next="i-a0eaec152b87c525-317" who="Q535342">
            <seg>
              Fru talman! Jag ska be att få tacka för denna intressanta fråga.
              Jag hade möjlighet att diskutera just klimat och mat med Kofi
              Annan när jag delade ut ett pris, The Gothenburg Award for Sustainable
              Development, till honom i Göteborg alldeles före jul. Det här
              är naturligtvis otroligt viktigt.
            </seg>
          </u>
          <u xml:id="i-a0eaec152b87c525-316" prev="i-a0eaec152b87c525-315" who="Q535342">
            <seg>
              Jag ska ta det väldigt kort, eftersom jag bara har en minut på
              mig: Vi har den organisation för tekniktransfer som ligger under
              klimatkonventionen, där vi tog ett stort steg framåt i Durbanförhandlingarna
              och där Sverige bidrar och deltar väldigt mycket. I finansieringen
              av detta har Sverige aktivt bidragit till den gröna klimatfonden
              som nu är på väg att kunna etableras, hoppas jag, om ett år.
            </seg>
          </u>
          <u xml:id="i-a0eaec152b87c525-317" prev="i-a0eaec152b87c525-315" who="Q535342">
            <seg>
              I jubileet för Stockholmskonferensen som äger rum i april, 40
              år sedan miljökonferensen i Stockholm, har vi just tagit hållbar
              teknik och hållbar innovation som ett av tre bärande teman. Jag
              hoppas kunna välkomna riksdagens ledamöter till detta, som det
              ser ut, väldigt bra program som vi kommer att ha i april.
            </seg>
          </u>
          <note type="speaker">
            Anf. 62 GUNNAR ANDRÉN (FP):
          </note>
          <u xml:id="i-a0eaec152b87c525-318" who="Q5556677">
            <seg>
              Fru talman! Då vill jag följa upp och ge Lena Ek möjlighet att
              diskutera detta, för när man hörde president Obamas tal i går,
              State of the Union, nämnde han praktiskt taget inte miljön. Det
              är ett av de stora problemen vi har i världen just nu: Så många
              andra problem tränger sig fram att miljöproblemen som är så oerhört
              angelägna får stå tillbaka, både i Kina och USA och i många utvecklingsländer
              i Afrika. Det finns så många andra problem att klimatfrågan och
              därmed tekniköverföringarna blir så ringa, och detta tror jag
              är en väldigt viktig del där Sverige kan göra skillnad.
            </seg>
          </u>
          <note type="speaker">
            Anf. 63 Miljöminister LENA EK (C):
          </note>
          <u xml:id="i-a0eaec152b87c525-319" next="i-a0eaec152b87c525-322" who="Q535342">
            <seg>
              Fru talman! Jag tror absolut det, och vi har på väldigt många
              områden klimatvänlig och miljövänlig teknik som utgör lösningen
              på många svåra problem.
            </seg>
          </u>
          <u xml:id="i-a0eaec152b87c525-320" prev="i-a0eaec152b87c525-319" who="Q535342">
            <seg>
              Jag besökte Lund för en vecka sedan och träffade då Cleantech
              Inn Sweden som redogjorde för 50 nya start-up-företag redo att
              producera teknik på områden som vattenrening, energi, transport,
              belysning och hälsa. Det var en fantastisk genomgång av modern
              teknik i små företag. Vi har också många stora företag som faktiskt
              har väldigt bra teknik.
            </seg>
          </u>
          <u xml:id="i-a0eaec152b87c525-321" prev="i-a0eaec152b87c525-319" who="Q535342">
            <seg>
              Vi jobbar i klimatförhandlingar med detta. En del av biståndet
              ingår också i arbetet med de här frågorna. Framför allt jobbar
              vi i bilaterala kontakter med utvecklingsländerna. Jag tror att
              just tekniken har en otroligt stor roll, kanske den största rollen,
              när det gäller att lösa klimatfrågan. Jag återkommer hemskt gärna
              till detta ämne.
            </seg>
          </u>
          <u xml:id="i-a0eaec152b87c525-322" prev="i-a0eaec152b87c525-319" who="Q535342">
            <seg>
              Aktivitetsstödet
            </seg>
          </u>
          <note type="speaker">
            Anf. 64 SOLVEIG ZANDER (C):
          </note>
          <u xml:id="i-a0eaec152b87c525-323" next="i-a0eaec152b87c525-325" who="Q4990884">
            <seg>
              Fru talman! Jag vänder mig till socialförsäkringsministern och
              ställer en fråga om aktivitetsstödet. Många, framför allt föräldrar,
              har hört av sig till mig och andra riksdagsledamöter i Centerpartiet
              och uttryckt sin stora oro för vad som ska hända med deras barn
              när de fyller 30 år och aktivitetsstödet upphör.
            </seg>
          </u>
          <u xml:id="i-a0eaec152b87c525-324" prev="i-a0eaec152b87c525-323" who="Q4990884">
            <seg>
              De här ungdomarna behöver enormt mycket stöd i sitt dagliga liv
              och med sin livsföring. Nu ska de skjutsas över till Arbetsförmedlingen,
              där det inte finns något arbete att erbjuda. Arbetsförmedlingen
              kan inte ge dem någon hjälp eller något stöd över huvud taget.
              Ekonomiskt är det föräldrarna och kommunerna som får gå in för
              att hjälpa till och stötta, men vad händer i det dagliga, sociala
              livet? Någonting måste göras. Så här får det inte vara.
            </seg>
          </u>
          <u xml:id="i-a0eaec152b87c525-325" prev="i-a0eaec152b87c525-323" who="Q4990884">
            <seg>
              Min fråga är: Vad tänker ministern göra åt detta?
            </seg>
          </u>
          <note type="speaker">
            Anf. 65 Statsrådet ULF KRISTERSSON (M):
          </note>
          <u xml:id="i-a0eaec152b87c525-326" next="i-a0eaec152b87c525-328" who="Q1780398">
            <seg>
              Fru talman! Det här är ett av flera problem med aktivitetsersättningen,
              som förtidspension för ungdomar heter med ett byråkratiskt begrepp.
              Det stora problemet är att det är så väldigt många unga människor
              som i dag i praktiken hamnar i passivitet, väldigt ofta på grund
              av lindrig eller allvarlig psykisk ohälsa. Där vi med de bästa
              av intentioner vill hjälpa unga människor placerar vi dem i praktiken
              i mycket långvariga bidragsberoenden och dömer dem också ofta
              till fattigdom som gamla.
            </seg>
          </u>
          <u xml:id="i-a0eaec152b87c525-327" prev="i-a0eaec152b87c525-326" who="Q1780398">
            <seg>
              Ett specialproblem är när man har fått aktivitetsersättning,
              som man får mellan 19 och 29 år, och sedan fyller 30 och prövas
              mot de betydligt tydligare, ska man nog säga, reglerna för permanent
              förtidspension. Det är gott så, därför att ambitionen är att unga
              människor inte för evigt ska behöva förtidspension. Det problematiska
              är att många människor i flera år har varit borta från arbetsmarknaden.
            </seg>
          </u>
          <u xml:id="i-a0eaec152b87c525-328" prev="i-a0eaec152b87c525-326" who="Q1780398">
            <seg>
              Nu finns det regler som hanterar detta, det vill säga övergångsregler
              för tidsbegränsad förtidspension. Från och med den 1 januari 2013
              löser vi det tekniska problemet med de nya reglerna för tidsbegränsad
              förtidspension.
            </seg>
          </u>
          <note type="speaker">
            Anf. 66 SOLVEIG ZANDER (C):
          </note>
          <u xml:id="i-a0eaec152b87c525-329" next="i-a0eaec152b87c525-331" who="Q4990884">
            <seg>
              Fru talman! Det är som sagt 2013 som står för dörren och som
              oroar många oerhört mycket. Vi har haft några år på oss för att
              lösa det här problemet. Det är väl hög tid nu att man från ministerns
              sida presenterar en form av lösning för vad som ska hända med
              dessa ungdomar.
            </seg>
          </u>
          <u xml:id="i-a0eaec152b87c525-330" prev="i-a0eaec152b87c525-329" who="Q4990884">
            <seg>
              Det här handlar ju inte bara om socialförsäkringsområdet. Det
              här handlar faktiskt om arbetsmarknadsområdet och om att många
              fler andra ministrar och departement har ansvar. Där undrar jag
              vilka kontakter ministern har även med de andra departementen
              för att lösa helhetsproblemen.
            </seg>
          </u>
          <u xml:id="i-a0eaec152b87c525-331" prev="i-a0eaec152b87c525-329" who="Q4990884">
            <seg>
              Det handlar ju om boendet för de här ungdomarna. Det handlar
              om vem som sörjer för dem när deras föräldrar inte finns längre.
              Det är en oerhört viktig fråga och jag vill se och höra om det
              finns någon form av tanke på att lösa detta.
            </seg>
          </u>
          <note type="speaker">
            Anf. 67 Statsrådet ULF KRISTERSSON (M):
          </note>
          <u xml:id="i-a0eaec152b87c525-332" next="i-a0eaec152b87c525-335" who="Q1780398">
            <seg>
              Fru talman! Som Solveig Zander påpekar är det ett stort principiellt
              problem. Jag tycker dock inte att det är ett akut problem i den
              meningen att någonting akut står för dörren.
            </seg>
          </u>
          <u xml:id="i-a0eaec152b87c525-333" prev="i-a0eaec152b87c525-332" who="Q1780398">
            <seg>
              Den 1 januari 2013 har regeringen aviserat att vi kommer att
              införa samma övergångslösning för människor som saknar SGI, som
              har haft tidsbegränsad förtidspension tidigare. Det kommer att
              hjälpa även de här människorna. De kommer inte att hamna i ett
              läge där de tvingas gå till socialtjänsten och den sortens problem.
              Det löser den akuta ekonomiska situationen. Det löser inte det
              långsiktiga problemet. Vad gör vi med unga människor med psykisk
              ohälsa som har svårt att etablera sig på arbetsmarknaden?
            </seg>
          </u>
          <u xml:id="i-a0eaec152b87c525-334" prev="i-a0eaec152b87c525-332" who="Q1780398">
            <seg>
              Nu pågår flera intressanta processer. Vi har hela frågan om studiestödsformen
              på Utbildningsdepartementet: Har vi rätt personer i särskola?
              Har vi rätt studiestöd för människor med behov? Vi har hela utredningsarbetet
              på Arbetsmarknadsdepartementet som handlar om huruvida vi har
              rätt stöd för människor som står långt från arbetsmarknaden. Vi
              har dessutom ett eget departementalt arbete som handlar om formerna
              för aktivitetsersättningen i framtiden. Det händer ganska mycket.
            </seg>
          </u>
          <u xml:id="i-a0eaec152b87c525-335" prev="i-a0eaec152b87c525-332" who="Q1780398">
            <seg>
              Bilismen och miljön
            </seg>
          </u>
          <note type="speaker">
            Anf. 68 ANDREAS CARLSON (KD):
          </note>
          <u xml:id="i-a0eaec152b87c525-336" next="i-a0eaec152b87c525-338" who="Q5602835">
            <seg>
              Fru talman! Min fråga är till miljöministern. Jag vill också
              ställa en fråga på temat miljö. Klimathotet finns över oss och
              jag delar också det Lena Ek har sagt tidigare i debatten, att
              det är oerhört viktiga frågor. Men i förra veckan kunde vi höra
              i SVT:s Rapport att miljöministern sade att vi måste åka mindre
              bil och att trafiken måste minska.
            </seg>
          </u>
          <u xml:id="i-a0eaec152b87c525-337" prev="i-a0eaec152b87c525-336" who="Q5602835">
            <seg>
              För min del tycker jag att det är viktigare att poängtera teknikutveckling,
              att få en miljöanpassad bilpark i stället för att ge människor
              som exempelvis bor på landsbygden dåligt samvete för att de kanske
              inte kan använda något annat färdmedel än just bil. Jag undrar
              hur Lena Ek ser på detta.
            </seg>
          </u>
          <u xml:id="i-a0eaec152b87c525-338" prev="i-a0eaec152b87c525-336" who="Q5602835">
            <seg>
              Jag kommer från ett län, Jönköpings län, där man inte kan åka
              något annat än bil i många fall. Men jag är också medveten om
              att det ute i landet ser annorlunda ut och att det finns län och
              distrikt där man behöver bil i ännu större utsträckning.
            </seg>
          </u>
          <note type="speaker">
            Anf. 69 Miljöminister LENA EK (C):
          </note>
          <u xml:id="i-a0eaec152b87c525-339" next="i-a0eaec152b87c525-340" who="Q535342">
            <seg>
              Fru talman! Återigen tackar jag för frågan. Det är en väldigt
              angelägen diskussion. Det är verkligen ingen lätt fråga. Det finns
              inget enhetligt svar, så är det ju. Jag hoppas givetvis att vi
              kommer att kunna använda bilen och att utsläppen från bilen blir
              mindre, att vi får renare bilar. Där är tekniken på väg framåt.
            </seg>
          </u>
          <u xml:id="i-a0eaec152b87c525-340" prev="i-a0eaec152b87c525-339" who="Q535342">
            <seg>
              Tittar man däremot på storstäder kan man se att till exempel
              Stockholm har ett väldigt trafikproblem där naturligtvis kollektivtrafiken
              utgör lösningen på en del av den här ekvationen. Umeå har en annan
              problematik med väldigt dålig luft i innerstaden. Där testar man
              nu ett trafiksystem med elbussar mellan centrum och flygplatsen
              som ju löser människornas vardagsproblem och också bidrar till
              att lösa problemet med den dåliga luften i innerstaden som också
              är ett klimatproblem. Det handlar ju om svavel, Sox och Nox samt
              partiklar.
            </seg>
          </u>
          <note type="speaker">
            Anf. 70 ANDREAS CARLSON (KD):
          </note>
          <u xml:id="i-a0eaec152b87c525-341" next="i-a0eaec152b87c525-343" who="Q5602835">
            <seg>
              Fru talman! Jag delar uppfattningen att det är svåra frågor,
              men jag tycker att det är viktigt att man hela tiden håller kvar
              vid ett landsbygdsperspektiv, att bilen är viktig för Sverige,
              för utvecklingen och för att människor ska kunna ha gemenskap.
              Man ska kunna transportera sig. Man ska exempelvis kunna skjutsa
              barn och ta sig till arbete. Det är viktigt att understryka detta.
            </seg>
          </u>
          <u xml:id="i-a0eaec152b87c525-342" prev="i-a0eaec152b87c525-341" who="Q5602835">
            <seg>
              Jag vill också citera en rapport från Naturvårdsverket där man
              skriver att utsläppen från biltrafik har stabiliserats och minskat
              något sedan 1990 trots att trafiken har ökat, tack vare energieffektivare
              bilar och ökad användning av biobränslen. Däremot ser man i samma
              rapport att när det gäller den tunga trafiken under samma period
              har utsläppen ökat med 45 procent.
            </seg>
          </u>
          <u xml:id="i-a0eaec152b87c525-343" prev="i-a0eaec152b87c525-341" who="Q5602835">
            <seg>
              Då tycker jag att man kanske bör fokusera på sådana utsläpp som
              har ökat och fortsätta med det positiva arbete som har gjorts
              med att ställa om bilparken till att bli mer miljövänlig så att
              människor ska kunna fortsätta åka bil på landsbygden utan att
              ha dåligt samvete för det.
            </seg>
          </u>
          <note type="speaker">
            Anf. 71 Miljöminister LENA EK (C):
          </note>
          <u xml:id="i-a0eaec152b87c525-344" next="i-a0eaec152b87c525-347" who="Q535342">
            <seg>
              Fru talman! Jag har ju sagt att detta att vara miljövänlig ska
              vara enklast, billigast och roligast. Det tror jag att också frågeställaren
              har hört mig säga ett antal gånger vid det här laget. Det gäller
              givetvis alla människor i vårt avlånga land. Vi måste kunna se
              till att vardagslivet fungerar. Man måste kunna bo i alla delar
              av Sverige. Det inkluderar faktiskt också stora delar av Stockholm,
              där människor har långa pendlingstider till dagis och skola och
              där det är svårt att arbeta i en annan del av staden, att bo i
              söder och arbeta i norr.
            </seg>
          </u>
          <u xml:id="i-a0eaec152b87c525-345" prev="i-a0eaec152b87c525-344" who="Q535342">
            <seg>
              Det här är en väldigt komplex fråga och i många sammanhang är
              det faktiskt så att det skulle underlätta för till exempel en
              förortsboende i Stockholm att slippa använda bilen. Livet skulle
              bli enklare. Man kan vända på den här frågeställningen.
            </seg>
          </u>
          <u xml:id="i-a0eaec152b87c525-346" prev="i-a0eaec152b87c525-344" who="Q535342">
            <seg>
              Det viktiga tycker jag är att vi håller målen klart i sikte,
              att vi inser att tekniken betyder oerhört mycket för att nå de
              här målen, att vi ser till att använda varje möjlighet vi har
              för att vi ska nå de klimatmål vi har, givet att vardagen ska
              vara enkel och att man naturligtvis ska kunna bo i alla delar
              av landet.
            </seg>
          </u>
          <u xml:id="i-a0eaec152b87c525-347" prev="i-a0eaec152b87c525-344" who="Q535342">
            <seg>
              Ungdomsarbetslösheten
            </seg>
          </u>
          <note type="speaker">
            Anf. 72 PETER PERSSON (S):
          </note>
          <u xml:id="i-a0eaec152b87c525-348" next="i-a0eaec152b87c525-350" who="Q6043655">
            <seg>
              Fru talman! Min fråga ställer jag till näringsminister Annie
              Lööf.
            </seg>
          </u>
          <u xml:id="i-a0eaec152b87c525-349" prev="i-a0eaec152b87c525-348" who="Q6043655">
            <seg>
              Den moderatledda regeringen brukar ju kalla sig för jobbregering.
              Jag tycker snarare arbetslöshetsregering är ett bättre namn. Man
              säger att varje politisk åtgärd som har vidtagits har gjorts för
              att skapa nya jobb. När man ger krögarna mer resurser, när man
              sänker skatten mest för de rika, när man försämrar för de arbetslösa
              eller de sjuka är det för att skapa nya jobb.
            </seg>
          </u>
          <u xml:id="i-a0eaec152b87c525-350" prev="i-a0eaec152b87c525-348" who="Q6043655">
            <seg>
              Under er regeringstid har arbetslösheten ökat på alla områden
              mest dramatiskt för de unga. 28 100 ungdomar är långtidsarbetslösa
              i dag. Vad har näringsministern för kort- och långsiktig strategi
              för att minska ungdomsarbetslösheten?
            </seg>
          </u>
          <note type="speaker">
            Anf. 73 Näringsminister ANNIE LÖÖF (C):
          </note>
          <u xml:id="i-a0eaec152b87c525-351" next="i-a0eaec152b87c525-353" who="Q439393">
            <seg>
              Fru talman! Jag svarar på den här frågan med utgångspunkt i att
              jag i dag svarar på allmänpolitiska frågor. Huvudsakligen rör
              detta arbetsmarknadsfrågor och utbildningsfrågor.
            </seg>
          </u>
          <u xml:id="i-a0eaec152b87c525-352" prev="i-a0eaec152b87c525-351" who="Q439393">
            <seg>
              År 2005 hade Sverige en ungdomsarbetslöshet som låg på ungefär
              22 procent. År 2011 har Sverige en ungdomsarbetslöshet som ligger
              på ungefär 23 procent. Det är oerhört höga siffror, men det är
              oberoende av hög- eller lågkonjunktur, oberoende av om det är
              en socialdemokratisk regering eller en alliansregering.
            </seg>
          </u>
          <u xml:id="i-a0eaec152b87c525-353" prev="i-a0eaec152b87c525-351" who="Q439393">
            <seg>
              Det är viktigt att inse att många av de ungdomar som i dag är
              arbetslösa och har svårt att få jobb är de som saknar fullständiga
              betyg från gymnasiet. Då är det viktigt att reformera skolan från
              grunden. Detta år och föregående år sjösatte alliansregeringen
              en ny skolreform som på lång sikt kommer att stärka unga människors
              möjligheter att träda in på arbetsmarknaden, få ett jobb och en
              lön.
            </seg>
          </u>
          <note type="speaker">
            Anf. 74 PETER PERSSON (S):
          </note>
          <u xml:id="i-a0eaec152b87c525-354" next="i-a0eaec152b87c525-357" who="Q6043655">
            <seg>
              Fru talman! De tal Annie Lööf anger för långtidsarbetslösa ungdomar
              är inte korrekta. När den socialdemokratiska regeringen lämnade
              Regeringskansliet fanns det 13 000 långtidsarbetslösa ungdomar.
              I dag är de 28 100.
            </seg>
          </u>
          <u xml:id="i-a0eaec152b87c525-355" prev="i-a0eaec152b87c525-354" who="Q6043655">
            <seg>
              Jag kan gå vidare på andra områden där regeringen har misslyckats
              totalt. Annie Lööf glömde en sak. Hon glömde att berätta om de
              åtgärder hon talar om när hon åker land och rike runt. Försämra
              lagen om anställningsskydd och sänka ingångslönerna är recepten.
              Det ger ökad otrygghet för de unga. Det är recepten för att minska
              ungdomsarbetslösheten.
            </seg>
          </u>
          <u xml:id="i-a0eaec152b87c525-356" prev="i-a0eaec152b87c525-354" who="Q6043655">
            <seg>
              Vi börjar få en ung generation av nya daglönare som kallas till
              arbetsplatsen med sms och utför arbete exakt den tid som behövs.
            </seg>
          </u>
          <u xml:id="i-a0eaec152b87c525-357" prev="i-a0eaec152b87c525-354" who="Q6043655">
            <seg>
              Receptet är investeringar, utbildning, inte ökade orättvisor.
              Receptet är socialdemokratisk politik för att minska ungdomsarbetslösheten.
            </seg>
          </u>
          <note type="speaker">
            Anf. 75 Näringsminister ANNIE LÖÖF (C):
          </note>
          <u xml:id="i-a0eaec152b87c525-358" next="i-a0eaec152b87c525-361" who="Q439393">
            <seg>
              Fru talman! Statistik och statistik. De siffror jag redovisade
              är korrekta. De är från Statistiska centralbyrån och behandlar
              arbetslösa ungdomar 20052011. Det Peter Persson tar upp handlar
              om långtidsarbetslösa ungdomar. Där har vi också ett stort problem.
            </seg>
          </u>
          <u xml:id="i-a0eaec152b87c525-359" prev="i-a0eaec152b87c525-358" who="Q439393">
            <seg>
              Mitt recept som näringsminister och företrädare för regeringen
              handlar om skola, god arbetsmarknadsutbildning och förutsättningar
              för unga människor att se entreprenörskap som ett alternativ.
              Det handlar om utbildning, inte bara gymnasium, utan också vuxenutbildning
              och yrkeshögskola. På alla områden arbetar regeringen effektivt.
            </seg>
          </u>
          <u xml:id="i-a0eaec152b87c525-360" prev="i-a0eaec152b87c525-358" who="Q439393">
            <seg>
              Det som Sveriges ungdomar inte vill ha är ett socialdemokratiskt
              recept. År 2005, i blossande högkonjunktur, fungerande det över
              huvud taget inte.
            </seg>
          </u>
          <u xml:id="i-a0eaec152b87c525-361" prev="i-a0eaec152b87c525-358" who="Q439393">
            <seg>
              A-kassan
            </seg>
          </u>
          <note type="speaker">
            Anf. 76 CARINA ADOLFSSON ELGESTAM (S):
          </note>
          <u xml:id="i-a0eaec152b87c525-362" next="i-a0eaec152b87c525-364" who="Q3375840">
            <seg>
              Fru talman! Även min fråga går till Annie Lööf och handlar om
              a-kassan.
            </seg>
          </u>
          <u xml:id="i-a0eaec152b87c525-363" prev="i-a0eaec152b87c525-362" who="Q3375840">
            <seg>
              Det kom ett brev från en ung pappa som blev arbetslös i höstas.
              För honom har vardagen sedan dess varit tuff. Brevet anlände under
              mitten av januari. Han har fortfarande inte fått en krona utbetald
              från a-kassan. Det beror på de numera så krångliga reglerna.
            </seg>
          </u>
          <u xml:id="i-a0eaec152b87c525-364" prev="i-a0eaec152b87c525-362" who="Q3375840">
            <seg>
              Det talas mycket om regelförenklingar för företag. Vi kanske
              också behöver regelförenklingar för arbetslösa. Vad avser regeringen
              och ministern att göra så att den som är arbetslös snabbare får
              en utbetalning?
            </seg>
          </u>
          <note type="speaker">
            Anf. 77 Näringsminister ANNIE LÖÖF (C):
          </note>
          <u xml:id="i-a0eaec152b87c525-365" next="i-a0eaec152b87c525-368" who="Q439393">
            <seg>
              Fru talman! Tack för en angelägen fråga!
            </seg>
          </u>
          <u xml:id="i-a0eaec152b87c525-366" prev="i-a0eaec152b87c525-365" who="Q439393">
            <seg>
              Om det är något Sveriges trygghetssystem ska gagna är det den
              enskilde som befinner sig i otrygghet. En av de absolut största
              otrygga situationer man kan hamna i är ofrivillig arbetslöshet.
              Där är man oerhört utsatt.
            </seg>
          </u>
          <u xml:id="i-a0eaec152b87c525-367" prev="i-a0eaec152b87c525-365" who="Q439393">
            <seg>
              Myndigheter ska agera snabbt, rättssäkert och ha ett tydligt
              service- och medborgarfokus. Därför är det viktigt att ersättningar
              utbetalas så snabbt och effektivt som möjligt enligt de regelverk
              som finns.
            </seg>
          </u>
          <u xml:id="i-a0eaec152b87c525-368" prev="i-a0eaec152b87c525-365" who="Q439393">
            <seg>
              Jag kommer att ta med mig frågan. Det är arbetsmarknadsministern
              som är ytterst ansvarig. Sedan får regeringen återkomma närmare
              till frågeställaren Carina Elgestam.
            </seg>
          </u>
          <note type="speaker">
            Anf. 78 CARINA ADOLFSSON ELGESTAM (S):
          </note>
          <u xml:id="i-a0eaec152b87c525-369" next="i-a0eaec152b87c525-370" who="Q3375840">
            <seg>
              Fru talman! Jag får väl tacka för att ministern i kammaren lovar
              att ta med sig frågan. Vi får väl utgå från att regeringen har
              för avsikt att agera i frågan så att vi kan se kortare handläggningstider
              för den som är arbetslös. Den som är arbetslös har fortfarande
              utgifter för sitt boende och behöver mat för dagen. Har man familj
              och barn finns den sidan också.
            </seg>
          </u>
          <u xml:id="i-a0eaec152b87c525-370" prev="i-a0eaec152b87c525-369" who="Q3375840">
            <seg>
              En uppmaning är att ta tag i frågan så att det får ta max 30
              dagar för att få fram den första utbetalningen. Därutöver kanske
              det kan behövas en viss utväxling mellan myndigheten och den arbetslöse
              för att få det helt korrekt. Det kan vara något som kan vidareutvecklas.
            </seg>
          </u>
          <note type="speaker">
            Anf. 79 Näringsminister ANNIE LÖÖF (C):
          </note>
          <u xml:id="i-a0eaec152b87c525-371" who="Q439393">
            <seg>
              Fru talman! Jag tror att det är oerhört viktigt att se över myndighetsstrukturer,
              beslutshantering och annat för att få en så snabb beslutsprocess
              och genomförandetid som möjligt som gagnar den enskilde oavsett
              ersättningsform. Det är ett arbete som ligger i grunden hos oss
              alla aktiva politiker, det vill säga att hela tiden ha ett medborgarfokus.
              Den frågan kommer jag givetvis att ta med mig, och sedan får regeringen
              på ett eller annat sätt återkomma till riksdagen.
            </seg>
          </u>
          <note>
            Offentlig upphandling
          </note>
          <note type="speaker">
            Anf. 80 OLA JOHANSSON (C):
          </note>
          <u xml:id="i-a0eaec152b87c525-372" next="i-a0eaec152b87c525-375" who="Q5887280">
            <seg>
              Fru talman! Jag tänkte ställa en fråga till Stefan Attefall som
              rör offentlig upphandling.
            </seg>
          </u>
          <u xml:id="i-a0eaec152b87c525-373" prev="i-a0eaec152b87c525-372" who="Q5887280">
            <seg>
              Det totala årliga värdet av den offentliga upphandlingen av varor
              och tjänster uppskattas till ca 580 miljarder kronor. Det är 18,5
              procent av vår bnp. Man talar om konsumentmakt. Stat, kommuner
              och regioner har en enastående potential att styra utvecklingen
              genom sin upphandling.
            </seg>
          </u>
          <u xml:id="i-a0eaec152b87c525-374" prev="i-a0eaec152b87c525-372" who="Q5887280">
            <seg>
              Samtidigt anses lagen om offentlig upphandling begränsa möjligheterna
              att ställa långtgående miljökrav, framför allt möjligheten att
              ställa krav på ursprung. När man ändå gör det i kommunerna riskerar
              man bakläxa. Det tvingar kommunerna att göra om upphandlingen,
              överge miljökraven och överge kraven på god djuromsorg.
            </seg>
          </u>
          <u xml:id="i-a0eaec152b87c525-375" prev="i-a0eaec152b87c525-372" who="Q5887280">
            <seg>
              Vilka möjligheter ser statsrådet Stefan Attefall för Sveriges
              kommuner att stärka sin ställning som upphandlare och som kravställare
              av särskilda miljökrav, särskilt när det gäller livsmedel?
            </seg>
          </u>
          <note type="speaker">
            Anf. 81 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-376" next="i-a0eaec152b87c525-377" who="Q966884">
            <seg>
              Fru talman! Det är som Ola Johansson säger, nämligen att offentlig
              upphandling är ett oerhört stort område. Det går att ställa tydliga
              sociala och miljömässiga krav. Men det gäller att ställa dem på
              ett sådant sätt att de är förenliga med de grundläggande principerna
              i upphandlingsdirektivet som är gemensamt för EU-området, det
              vill säga att det blir en likabehandling av alla aktörer. Det
              är då viktigt att utforma underlagen på rätt sätt. Här måste vi
              bli bättre i kommuner och landsting. Men staten måste se över
              hur vårt stöd ska fungera centralt och se ut i framtiden.
            </seg>
          </u>
          <u xml:id="i-a0eaec152b87c525-377" prev="i-a0eaec152b87c525-376" who="Q966884">
            <seg>
              Det behövs också förtydliganden av lagstiftningen. Det är just
              nu ett nytt EU-direktiv på gång som ska revidera de befintliga
              EU-direktiven på området. Sverige arbetar aktivt med för att få
              fram förtydliganden. Det förslag som ligger nu på bordet har i
              många stycken gått i rätt riktning. Bland annat talar man om att
              ta mer hänsyn till livskostnadsprincipen. Det ska tas större hänsyn
              till en produkts eller varas livskostnad vid upphandlingar. Därmed
              går det att få in mer av miljömässiga aspekter. Det är några saker
              som görs för att skapa tydlighet på området.
            </seg>
          </u>
          <note type="speaker">
            Anf. 82 OLA JOHANSSON (C):
          </note>
          <u xml:id="i-a0eaec152b87c525-378" next="i-a0eaec152b87c525-381" who="Q5887280">
            <seg>
              Fru talman! Statsrådet Stefan Attefall tog emot ett delbetänkande
              av Upphandlingsutredningen tidigare i höstas. En av slutsatserna
              i utredningen är att kommunerna själva behöver forma en strategi
              och bygga upp en funktion för uppföljning av de egna kraven. Det
              ligger något i statsrådets första svar.
            </seg>
          </u>
          <u xml:id="i-a0eaec152b87c525-379" prev="i-a0eaec152b87c525-378" who="Q5887280">
            <seg>
              Mycket kraft läggs redan i dag i kommunerna på att minska riskerna
              för överklaganden, och det skapar en kanske överdriven försiktighet
              och ökad byråkrati. Det är enorma kunskapskrav som ställs på upphandlare.
            </seg>
          </u>
          <u xml:id="i-a0eaec152b87c525-380" prev="i-a0eaec152b87c525-378" who="Q5887280">
            <seg>
              Vi ser ett osäkert rättsläge. Exempelvis har Sigtuna kommuns
              och Rättviks kommuns specifika krav på djurhållning vid upphandling
              av kött bedömts olika i olika rättsinstanser.
            </seg>
          </u>
          <u xml:id="i-a0eaec152b87c525-381" prev="i-a0eaec152b87c525-378" who="Q5887280">
            <seg>
              Bedömer statsrådet att det finns anledning att stärka även domstolarnas
              kompetens för att kunna klara kortare handläggningstider och dessutom
              klargöra praxis för kommunerna som upphandlar?
            </seg>
          </u>
          <note type="speaker">
            Anf. 83 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-382" next="i-a0eaec152b87c525-387" who="Q966884">
            <seg>
              Fru talman! Det är helt korrekt att vi har ett oklart rättsläge
              på vissa områden, och det finns ärenden som nu prövas av högre
              instanser. När vi får klarhet i vad svenska domstolar säger vet
              vi också bättre hur vi ska tolka rättsläget.
            </seg>
          </u>
          <u xml:id="i-a0eaec152b87c525-383" prev="i-a0eaec152b87c525-382" who="Q966884">
            <seg>
              Det går att ställa höga kvalitetskrav, men de måste ställas på
              ett sådant sätt att det inte bryter mot likabehandlingsprincipen.
              Här finns olika avvägningar som rättsinstanserna nu prövar mot
              varandra.
            </seg>
          </u>
          <u xml:id="i-a0eaec152b87c525-384" prev="i-a0eaec152b87c525-382" who="Q966884">
            <seg>
              Sedan måste vi också höja kompetensen på det här området, både
              ute i kommuner och landsting och på den statliga nivån. Upphandlingsutredningens
              delbetänkande pekar mot det, och de kommer med ytterligare förslag
              i slutet av året.
            </seg>
          </u>
          <u xml:id="i-a0eaec152b87c525-385" prev="i-a0eaec152b87c525-382" who="Q966884">
            <seg>
              Vi behandlar och diskuterar just nu ett EU-direktiv, och där
              driver vi på för ökad tydlighet och regelförenklingar men också
              för att de förslag som går i rätt riktning ska bli kvar vid slutbehandlingen,
              bland annat att man ska kunna ta större hänsyn till en produkts
              livscykelkostnader. Det gör att vi kan få in mer miljöaspekter
              i upphandlingarna.
            </seg>
          </u>
          <u xml:id="i-a0eaec152b87c525-386" prev="i-a0eaec152b87c525-382" who="Q966884">
            <seg>
              Men det gäller också att göra upphandlingarna på rätt sätt, och
              här finns det mycket mer att göra ute i kommuner och landsting.
              Gör man rätt från början är det också lättare att ta dessa hänsyn
              i slutändan.
            </seg>
          </u>
          <u xml:id="i-a0eaec152b87c525-387" prev="i-a0eaec152b87c525-382" who="Q966884">
            <seg>
              Villkoren för bostadsbyggandet
            </seg>
          </u>
          <note type="speaker">
            Anf. 84 LEIF JAKOBSSON (S):
          </note>
          <u xml:id="i-a0eaec152b87c525-388" next="i-a0eaec152b87c525-390" who="Q3373340">
            <seg>
              Fru talman! Det har kommit två intressanta rapporter från södra
              Sverige den senaste tiden. Den ena är från Hyresgästföreningen
              i södra Skåne, som konstaterar att den genomsnittliga direktavkastningen
              från privata fastighetsägare är 7,6 procent. Den andra är från
              Fastighetsägarna Syd, som har kommit fram till att 84 procent
              av deras medlemmar tycker att förutsättningarna för lönsam fastighetsdrift
              är väldigt goda.
            </seg>
          </u>
          <u xml:id="i-a0eaec152b87c525-389" prev="i-a0eaec152b87c525-388" who="Q3373340">
            <seg>
              Vi kan sortera bort frågan om att förvalta redan byggda hyresrätter
              det är en lönsam affär. I stället kommer frågan: Varför byggs
              det då inga nya?
            </seg>
          </u>
          <u xml:id="i-a0eaec152b87c525-390" prev="i-a0eaec152b87c525-388" who="Q3373340">
            <seg>
              Fastighetsägarna, Sabo och Hyresgästföreningen har visat att
              de förändringar som den borgerliga regeringen gjorde har inneburit
              att av två likadana nybyggda lägenheter är den ägda 2 000 kronor
              billigare. Jag undrar, ministern: Är det inte dags att erkänna
              att er subventionspolitik bara för ägda lägenheter har kommit
              till vägs ände?
            </seg>
          </u>
          <note type="speaker">
            Anf. 85 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-391" next="i-a0eaec152b87c525-394" who="Q966884">
            <seg>
              Fru talman! Det är i och för sig välkommet att fastighetsägare,
              oavsett om de är privata eller kommunala, kan bedriva sin fastighetsskötsel
              på ett bra sätt. Men vi behöver skapa långsiktigt bra spelregler
              för alla former av byggande.
            </seg>
          </u>
          <u xml:id="i-a0eaec152b87c525-392" prev="i-a0eaec152b87c525-391" who="Q966884">
            <seg>
              Vi har tagit ett nytt hyressättningssystem, som vi har tagit
              tillsammans med Hyresgästföreningen, de kommunala bostadsbolagen
              och de privata fastighetsvärdarna. Det är ett system som vi tror
              kommer att skapa bättre långsiktiga förutsättningar för att investera
              också i hyresbostäder.
            </seg>
          </u>
          <u xml:id="i-a0eaec152b87c525-393" prev="i-a0eaec152b87c525-391" who="Q966884">
            <seg>
              Vi har alldeles nyss dragit i gång ett nytt utredningsarbete
              för att se att vi har balanserade villkor mellan olika upplåtelseformer.
              Vi gör en analys under min ledning, och det görs också ett arbete
              under finansministerns ansvar som nu förbereds för att titta på
              de här frågorna och belysa dem.
            </seg>
          </u>
          <u xml:id="i-a0eaec152b87c525-394" prev="i-a0eaec152b87c525-391" who="Q966884">
            <seg>
              Det finns många olika åsikter om vad som är rättvis behandling
              av olika upplåtelseformer, men vi bör titta på det här och analysera
              det ur olika aspekter för att sedan se hur vi kan gå vidare på
              olika sätt. Min ambition är att skapa goda förutsättningar för
              ett långsiktigt högre bostadsbyggande, eftersom vi har haft 20
              år av alltför lågt bostadsbyggande i Sverige.
            </seg>
          </u>
          <note type="speaker">
            Anf. 86 LEIF JAKOBSSON (S):
          </note>
          <u xml:id="i-a0eaec152b87c525-395" next="i-a0eaec152b87c525-397" who="Q3373340">
            <seg>
              Fru talman! Man sade när man försämrade villkoren för att bygga
              hyresrätter att det berodde på att marknaden var dopad och att
              det skulle ordna sig. Nu har det gått fem och ett halvt år, och
              byggandet har ändå inte kommit i gång. Är det inte dags att erkänna
              att det var fel?
            </seg>
          </u>
          <u xml:id="i-a0eaec152b87c525-396" prev="i-a0eaec152b87c525-395" who="Q3373340">
            <seg>
              Om det skiljer 2 000 kronor i månaden mellan två likadana lägenheter
              beroende på upplåtelseform till hyresrättens nackdel, är det inte
              ganska självklart att du måste göra någonting åt det? Det är helt
              uppenbart att er subventionspolitik enbart för ägda bostäder,
              att med skattemedel subventionera ägda bostäder men inte hyrda
              bostäder, är fel väg. Lägger man därtill att ROT-avdragen bara
              kan användas för ägda bostäder blir det faktiskt absurt.
            </seg>
          </u>
          <u xml:id="i-a0eaec152b87c525-397" prev="i-a0eaec152b87c525-395" who="Q3373340">
            <seg>
              Tänk om, gör om och kom tillbaka med en bostadspolitik som fungerar!
            </seg>
          </u>
          <note type="speaker">
            Anf. 87 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-398" next="i-a0eaec152b87c525-401" who="Q966884">
            <seg>
              Fru talman! Problemet med de subventioner som fanns förr i tiden,
              då tre olika subventionssystem prövades av den socialdemokratiska
              regeringen, var att vi trots det byggde hälften så mycket som
              våra nordiska grannländer gjorde och trots det har investerat
              betydligt mindre i bostadssektorn än OECD-genomsnittet.
            </seg>
          </u>
          <u xml:id="i-a0eaec152b87c525-399" prev="i-a0eaec152b87c525-398" who="Q966884">
            <seg>
              Vi vill skapa långsiktigt goda förutsättningar för ökat byggande.
              De subventioner som prövades av Socialdemokraterna visade sig
              inte fungera.
            </seg>
          </u>
          <u xml:id="i-a0eaec152b87c525-400" prev="i-a0eaec152b87c525-398" who="Q966884">
            <seg>
              Nu handlar det om hur vi ska skapa bra spelregler långsiktigt.
              Vi har gjort en hel del redan, och vi utreder ytterligare åtgärder
              på en rad olika områden för att komma vidare med de goda spelreglerna.
              Vi tittar också på: Har vi balanserade villkor? Men vi vet att
              det finns många olika uppfattningar om vad som är rättvisa och
              balanserade villkor mellan olika upplåtelseformer. Det är inte
              så enkelt som frågeställaren framställer det hela.
            </seg>
          </u>
          <u xml:id="i-a0eaec152b87c525-401" prev="i-a0eaec152b87c525-398" who="Q966884">
            <seg>
              Riskkapitalbolag på bostadsmarknaden
            </seg>
          </u>
          <note type="speaker">
            Anf. 88 HILLEVI LARSSON (S):
          </note>
          <u xml:id="i-a0eaec152b87c525-402" next="i-a0eaec152b87c525-404" who="Q3375042">
            <seg>
              Fru talman! När vi har haft diskussionerna om riskkapitalbolag
              har Carema varit på tapeten när det gäller äldreomsorgen, men
              det finns också riskkapitalbolag på bostadsmarknaden. Ett exempel
              är Acta, som har varit aktivt bland annat i Malmö, som jag kommer
              från. De har vanvårdat fastigheterna fruktansvärt det är kackerlackor,
              fuktskador och fullständigt odrägliga förhållanden. Trots det
              har hyrorna varit höga. Hyresgästerna har inte haft någon annanstans
              att ta vägen då det finns så få hyreslägenheter antalet krymper
              hela tiden.
            </seg>
          </u>
          <u xml:id="i-a0eaec152b87c525-403" prev="i-a0eaec152b87c525-402" who="Q3375042">
            <seg>
              De har skurit guld, har det visat sig. De som har tjänat bäst
              på hyresfastigheter inte just i Malmö men i riket i stort har
              fått in över 30-procentiga vinster. Det är bland annat sådana
              här riskkapitalbolag.
            </seg>
          </u>
          <u xml:id="i-a0eaec152b87c525-404" prev="i-a0eaec152b87c525-402" who="Q3375042">
            <seg>
              Vad ska vi göra åt det här?
            </seg>
          </u>
          <note type="speaker">
            Anf. 89 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-405" next="i-a0eaec152b87c525-408" who="Q966884">
            <seg>
              Fru talman! Det är riktigt att det har funnits de som förvaltar
              bostäder som inte har skött sig. Hillevi Larsson nämner ett sådant
              exempel. Problemen finns på tre områden.
            </seg>
          </u>
          <u xml:id="i-a0eaec152b87c525-406" prev="i-a0eaec152b87c525-405" who="Q966884">
            <seg>
              Det första är självklart den generella bostadsbristen, som skapar
              en möjlighet att vara dåliga hyresvärdar och ändå få hyresgäster.
              Det måste vi lösa.
            </seg>
          </u>
          <u xml:id="i-a0eaec152b87c525-407" prev="i-a0eaec152b87c525-405" who="Q966884">
            <seg>
              Det andra är att vi har haft ett hyressättningssystem i Sverige
              som i praktiken har gett ungefär samma hyra oavsett hur man sköter
              sin lägenhet. Det nya hyressättningssystem som vi har nu skapar
              förutsättningar för hyror som bättre speglar kvalitet och standard
              på lägenhet. Jag tror att det långsiktigt kommer att bidra till
              att minska möjligheterna att bedriva sådana aktiviteter som i
              det exempel Hillevi Larsson tog upp.
            </seg>
          </u>
          <u xml:id="i-a0eaec152b87c525-408" prev="i-a0eaec152b87c525-405" who="Q966884">
            <seg>
              Det tredje är att kommunerna måste ta större ansvar för att kontrollera
              att det är en bra boendemiljö. Här har man enligt lagstiftningen
              ett ansvar, som man kanske ibland inte fullt ut utnyttjar.
            </seg>
          </u>
          <note type="speaker">
            Anf. 90 HILLEVI LARSSON (S):
          </note>
          <u xml:id="i-a0eaec152b87c525-409" next="i-a0eaec152b87c525-411" who="Q3375042">
            <seg>
              Fru talman! Det jag är rädd för är att de hyresnivåer vi ser
              i dag kommer att höjas ytterligare, för då kan de här riskkapitalbolagen
              säga att de renoverar och gör det fint så att man får betala ännu
              högre hyra. Jag är rädd för den utvecklingen. Det finns ju ingen
              återhållande faktor på hyrorna i regeringens politik i dag tvärtom.
              Det är oroande.
            </seg>
          </u>
          <u xml:id="i-a0eaec152b87c525-410" prev="i-a0eaec152b87c525-409" who="Q3375042">
            <seg>
              Regeringen har också tagit bort kommunernas möjlighet att pröva
              nya förvärv. Om riskkapitalbolaget Acta ville köpa upp fler hyresfastigheter
              för att tjäna pengar kunde man från kommunens sida då säga: Nej,
              ni har misskött de här fastigheterna så mycket tidigare och skinnat
              hyresgästerna med höga hyror att ni inte får köpa fler fastigheter.
              Den här möjligheten har regeringen tagit bort genom att ta bort
              förvärvslagen.
            </seg>
          </u>
          <u xml:id="i-a0eaec152b87c525-411" prev="i-a0eaec152b87c525-409" who="Q3375042">
            <seg>
              Är det inte dags att ge kommunerna verktyg för att stoppa skinnandet
              av enskilda?
            </seg>
          </u>
          <note type="speaker">
            Anf. 91 Statsrådet STEFAN ATTEFALL (KD):
          </note>
          <u xml:id="i-a0eaec152b87c525-412" next="i-a0eaec152b87c525-417" who="Q966884">
            <seg>
              Fru talman! Nu är det så att det nya hyressättningssystemet ger
              Hyresgästföreningen stor möjlighet att förhandla fram hyror som
              speglar det faktiska värdet, kvaliteten och standarden på den
              enskilda lägenheten. Det gör att dåligt förvaltade lägenheter
              ska ha lägre hyra än bra förvaltade lägenheter. Det går alltså
              inte att lita på att man bara får hänga på hyreshöjningar som
              andra genomför i sitt bestånd. Det nya beståndet skapar bättre
              förutsättningar att komma åt sådana exempel som det Hillevi Larsson
              tar upp.
            </seg>
          </u>
          <u xml:id="i-a0eaec152b87c525-413" prev="i-a0eaec152b87c525-412" who="Q966884">
            <seg>
              Att vi tog bort den här lagstiftningen berodde på att den inte
              fungerade.
            </seg>
          </u>
          <u xml:id="i-a0eaec152b87c525-414" prev="i-a0eaec152b87c525-412" who="Q966884">
            <seg>
              Nu har vi i stället tuffa regler. När någon köper en hyresfastighet
              kan man lättare ta till de olika tvångsåtgärderna via hyresnämnden
              under den första perioden än man kan göra generellt sett. Det
              finns instrument att använda.
            </seg>
          </u>
          <u xml:id="i-a0eaec152b87c525-415" prev="i-a0eaec152b87c525-412" who="Q966884">
            <seg>
              Här behöver man självklart vara aktiv i Hyresgästföreningen men
              också i kommunerna, som redan nu har ett ansvar för att agera
              och gå till hyresnämnden när de ser att det finns personer som
              inte skapar en god och anständig bostad.
            </seg>
          </u>
          <u xml:id="i-a0eaec152b87c525-416" prev="i-a0eaec152b87c525-412" who="Q966884">
            <seg>
              Jag skulle uppmana kommunerna att vara mycket mer aktiva på det
              här området.
            </seg>
          </u>
          <u xml:id="i-a0eaec152b87c525-417" prev="i-a0eaec152b87c525-412" who="Q966884">
            <seg>
              Etableringsreformen
            </seg>
          </u>
          <note type="speaker">
            Anf. 92 ROGER HADDAD (FP):
          </note>
          <u xml:id="i-a0eaec152b87c525-418" next="i-a0eaec152b87c525-421" who="Q5781437">
            <seg>
              Fru talman! Jag vill ställa en fråga till integrationsminister
              Erik Ullenhag.
            </seg>
          </u>
          <u xml:id="i-a0eaec152b87c525-419" prev="i-a0eaec152b87c525-418" who="Q5781437">
            <seg>
              I går hade riksdagens kammare en arbetsmarknadspolitisk debatt.
              Fokus var en hel del på ungdomar. En av våra största utmaningar
              är att vi har hög arbetslöshet.
            </seg>
          </u>
          <u xml:id="i-a0eaec152b87c525-420" prev="i-a0eaec152b87c525-418" who="Q5781437">
            <seg>
              Men det som inte riktigt kom fram var vår utmaning när det gäller
              nyanlända. Regeringen presenterade för drygt ett år sedan etableringsreformen.
              Helt klart tolkas den reformen mycket olika. Bara i min valkrets
              Västmanland fungerar det olika bra beroende på om det gäller Västerås
              eller Surahammar. Det finns en del oro och kanske lite kritik
              kring reformen.
            </seg>
          </u>
          <u xml:id="i-a0eaec152b87c525-421" prev="i-a0eaec152b87c525-418" who="Q5781437">
            <seg>
              Vi som tror på reformen hoppas att den får det genomslag som
              regeringen vill ha. Jag vill gärna fråga statsrådet Erik Ullenhag,
              så här drygt ett år efter reformen, vilka justeringar som regeringen
              kan tänka sig avisera snart.
            </seg>
          </u>
          <note type="speaker">
            Anf. 93 Statsrådet ERIK ULLENHAG (FP):
          </note>
          <u xml:id="i-a0eaec152b87c525-422" next="i-a0eaec152b87c525-428" who="Q4588714">
            <seg>
              Fru talman! Tack för frågan!
            </seg>
          </u>
          <u xml:id="i-a0eaec152b87c525-423" prev="i-a0eaec152b87c525-422" who="Q4588714">
            <seg>
              Vi lade om mottagandet av nyanlända för drygt ett år sedan och
              fokuserade tydligare på jobb och en individualisering, där man
              under den första tiden i Sverige ska få hjälp och stöd med att
              lära sig svenska, få samhällsorientering och arbetsförberedande
              insatser utifrån vad man kunde i hemlandet.
            </seg>
          </u>
          <u xml:id="i-a0eaec152b87c525-424" prev="i-a0eaec152b87c525-422" who="Q4588714">
            <seg>
              När vi gör en sådan förändring, flyttar ansvaret i huvudsak från
              socialkontoret till Arbetsförmedlingen och man möter Arbetsförmedlingen
              i stället för socialkontoren och har ganska många myndigheter
              och ganska många kommuner inblandade, då ska man vara ödmjuk inför
              att det kan finnas en del barnsjukdomar.
            </seg>
          </u>
          <u xml:id="i-a0eaec152b87c525-425" prev="i-a0eaec152b87c525-422" who="Q4588714">
            <seg>
              Några saker har vi trimmat efter hand. Vi har trimmat möjligheten
              att kommuner kan samorganisera samhällsorientering, i och med
              att den ska ges på det egna språket. I en liten kommun med ett
              litet språk som inte så många talar kan man behöva jobba med andra.
            </seg>
          </u>
          <u xml:id="i-a0eaec152b87c525-426" prev="i-a0eaec152b87c525-422" who="Q4588714">
            <seg>
              Vi tittar nu på bostadsfrågan, som väl är den fråga som bekymrar
              mig en aning. Personer som har fått permanent uppehållstillstånd
              är i alltför hög grad kvar på flyktingförläggning eller anläggningsboende.
            </seg>
          </u>
          <u xml:id="i-a0eaec152b87c525-427" prev="i-a0eaec152b87c525-422" who="Q4588714">
            <seg>
              Jag träffade per telefon före jul alla landshövdingar för att
              de skulle samla aktörer lokalt, och jag träffade landshövdingar
              för ett par veckor sedan, för att samla ihop så att myndigheter
              och kommuner drar åt samma håll.
            </seg>
          </u>
          <u xml:id="i-a0eaec152b87c525-428" prev="i-a0eaec152b87c525-422" who="Q4588714">
            <seg>
              Det ska inte vara en situation då människor fastnar på en flyktingförläggning.
            </seg>
          </u>
          <note type="speaker">
            Anf. 94 ROGER HADDAD (FP):
          </note>
          <u xml:id="i-a0eaec152b87c525-429" next="i-a0eaec152b87c525-431" who="Q5781437">
            <seg>
              Fru talman! Jag tackar statsrådet Ullenhag för det svaret.
            </seg>
          </u>
          <u xml:id="i-a0eaec152b87c525-430" prev="i-a0eaec152b87c525-429" who="Q5781437">
            <seg>
              Det verkar ändå som om länsstyrelserna och Migrationsverket tar
              sitt ansvar på fullaste allvar. Den största skillnad som jag har
              märkt finns i hur kommunerna har reagerat på etableringsreformen,
              och kommunerna har ju en mycket viktig roll.
            </seg>
          </u>
          <u xml:id="i-a0eaec152b87c525-431" prev="i-a0eaec152b87c525-429" who="Q5781437">
            <seg>
              Jag vill gärna ha en kommentar från statsrådet om hur vi ska
              möta den delen. Om inte kommunerna gör sina insatser tillräckligt
              bra finns det ju en risk för att reformen inte får det genomslag
              som vi hoppas på, nämligen att korta tiden från utanförskap och
              in i studier och arbete, som ändå måste vara vår gemensamma ambition.
            </seg>
          </u>
          <note type="speaker">
            Anf. 95 Statsrådet ERIK ULLENHAG (FP):
          </note>
          <u xml:id="i-a0eaec152b87c525-432" next="i-a0eaec152b87c525-436" who="Q4588714">
            <seg>
              Fru talman! Det är klart att ambitionen är precis att förändra
              synen på när människor kommer till vårt land och ställa frågan
              vad de kan bidra med i stället för vilket bidragssystem de ska
              hamna i. Vi har i för hög grad behandlat människor som har kommit
              till vårt land som svaga individer.
            </seg>
          </u>
          <u xml:id="i-a0eaec152b87c525-433" prev="i-a0eaec152b87c525-432" who="Q4588714">
            <seg>
              Att flytta över ansvaret till Arbetsförmedlingen för det jobbförberedande
              och för att ta ett huvudansvar för den första tiden i Sverige
              var just att sända signalen om arbete.
            </seg>
          </u>
          <u xml:id="i-a0eaec152b87c525-434" prev="i-a0eaec152b87c525-432" who="Q4588714">
            <seg>
              Jag ska ärligt säga att en sak som vi inte riktigt klarade i
              kommunikationen det gäller även mig själv var att vi inte tidigt
              betonade det Roger Haddad tar upp, nämligen kommunernas ansvar.
            </seg>
          </u>
          <u xml:id="i-a0eaec152b87c525-435" prev="i-a0eaec152b87c525-432" who="Q4588714">
            <seg>
              Kommunerna har fortfarande ansvar för svenskundervisning för
              invandrare, och man har ansvar för samhällsorientering. Om jag
              ska delta i arbetsförberedande insatser och det inte finns någon
              dagisplats är det kommunens ansvar. Det är rätt svårt för en småbarnsförälder
              att ha ett par små barn ifall det inte finns någon dagisplats
              att lämna barnen på när man ska läsa svenska eller delta i arbetsförberedande
              insatser.
            </seg>
          </u>
          <u xml:id="i-a0eaec152b87c525-436" prev="i-a0eaec152b87c525-432" who="Q4588714">
            <seg>
              Detta tittar jag på nu. Jag träffar Sveriges Kommuner och Landsting
              om ett par veckor för att se till att det drar åt samma håll.
              I grunden tycker alla inblandade aktörer att fokuseringen på jobb
              och kunskaper i svenska är rätt.
            </seg>
          </u>
          <note>
            Kockums i Karlskrona
          </note>
          <note type="speaker">
            Anf. 96 PETER JEPPSSON (S):
          </note>
          <u xml:id="i-a0eaec152b87c525-437" next="i-a0eaec152b87c525-440" who="Q3370145">
            <seg>
              Fru talman! I förra veckan blev det känt att ett nystartat privat
              företag har haft hemliga förhandlingar med det tyska företaget
              Thyssen Krupp, som bland annat äger Kockums i Karlskrona och varvet
              där, om ett övertagande av centrala delar av varvets verksamhet.
            </seg>
          </u>
          <u xml:id="i-a0eaec152b87c525-438" prev="i-a0eaec152b87c525-437" who="Q3370145">
            <seg>
              Förhandlingar har skett utan vetskap och inblandning från den
              svenska varvsledningen och har haft syftet att bryta loss den
              viktiga kompositdelen i verksamheten, den del som bland annat
              används vid produktion av ytstridsfartyg och civila fartyg.
            </seg>
          </u>
          <u xml:id="i-a0eaec152b87c525-439" prev="i-a0eaec152b87c525-437" who="Q3370145">
            <seg>
              Från svensk sida anser jag att det är viktigt att vi värnar kompetensen
              och utvecklingskraften på varvet i Karlskrona, som har byggts
              upp under många år med bland annat statliga pengar och satsningar.
            </seg>
          </u>
          <u xml:id="i-a0eaec152b87c525-440" prev="i-a0eaec152b87c525-437" who="Q3370145">
            <seg>
              Fru talman! Med anledning av detta vill jag fråga näringsministern:
              Vilka åtgärder vidtar regeringen för att värna den kompetens och
              utvecklingskraft som finns på Kockums, så att denna inte slås
              sönder?
            </seg>
          </u>
          <note type="speaker">
            Anf. 97 Näringsminister ANNIE LÖÖF (C):
          </note>
          <u xml:id="i-a0eaec152b87c525-441" next="i-a0eaec152b87c525-444" who="Q439393">
            <seg>
              Fru talman! Tack för frågan!
            </seg>
          </u>
          <u xml:id="i-a0eaec152b87c525-442" prev="i-a0eaec152b87c525-441" who="Q439393">
            <seg>
              Som nytillträdd näringsminister har jag under hösten markerat
              att det för regeringens vidkommande är viktigt att skapa goda
              tillväxtförutsättningar såväl för egenföretagare och småföretag
              som för stora företag och den svenska basindustrin. Kockums har
              en lång tradition av att vara ett framgångsrikt svenskt företag.
            </seg>
          </u>
          <u xml:id="i-a0eaec152b87c525-443" prev="i-a0eaec152b87c525-441" who="Q439393">
            <seg>
              Att skapa god konkurrenskraft i Sverige bygger på en kompetensförsörjningsmöjlighet,
              det vill säga utbildning och god kompetens vad gäller arbetskraft.
              Det handlar också om infrastrukturmöjligheter, sänkta kostnader
              i form av minskat regelkrångel och finansiella avgifter och skatter.
            </seg>
          </u>
          <u xml:id="i-a0eaec152b87c525-444" prev="i-a0eaec152b87c525-441" who="Q439393">
            <seg>
              Men det handlar också om den innovativa förmåga och den förmåga
              till förnyelse som det svenska näringslivet har haft genom tiderna
              och måste ha även framöver. Därför tror jag att den innovationsstrategi
              som jag kommer att presentera till hösten och den innovations-
              och forskningsproposition som regeringen lägger fram kommer att
              vara viktiga för företaget Kockums, som har en tung utvecklingssida.
            </seg>
          </u>
          <note type="speaker">
            Anf. 98 PETER JEPPSSON (S):
          </note>
          <u xml:id="i-a0eaec152b87c525-445" next="i-a0eaec152b87c525-449" who="Q3370145">
            <seg>
              Fru talman! Tack för svaret, ministern! Men jag måste säga att
              jag är lite förvånad och bekymrad över svaret, eftersom det blev
              ett generellt svar på min fråga.
            </seg>
          </u>
          <u xml:id="i-a0eaec152b87c525-446" prev="i-a0eaec152b87c525-445" who="Q3370145">
            <seg>
              Det handlar om ett varv som utvecklar och bygger militära fartyg
              och ubåtar. Det är ett varv som försörjer försvarsmakten med försvarsmateriel.
            </seg>
          </u>
          <u xml:id="i-a0eaec152b87c525-447" prev="i-a0eaec152b87c525-445" who="Q3370145">
            <seg>
              Av svaret får jag en känsla av att regeringen inte har diskuterat
              frågan, åtminstone inte speciellt mycket, eftersom det blev ett
              så svepande svar på min fråga.
            </seg>
          </u>
          <u xml:id="i-a0eaec152b87c525-448" prev="i-a0eaec152b87c525-445" who="Q3370145">
            <seg>
              Bland annat FMV, Försvarets materielverk, har sagt att en affär
              och en avknoppning som denna inte är acceptabel. FMV anser att
              tekniken till stor del innehåller sekretessbelagd information
              och hänvisar till rikets säkerhet. Då har inte företaget, Kockums
              AB och Thyssen Krupp, någon rätt att sälja teknologin eller kompetensen
              inom företaget på det området utan ett skriftligt godkännande
              från regeringen och staten.
            </seg>
          </u>
          <u xml:id="i-a0eaec152b87c525-449" prev="i-a0eaec152b87c525-445" who="Q3370145">
            <seg>
              Då är frågan: Vad anser den svenska staten om en sådan affär?
              Tycker regeringen att dessa farhågor kan och ska nonchaleras?
            </seg>
          </u>
          <note type="speaker">
            Anf. 99 Näringsminister ANNIE LÖÖF (C):
          </note>
          <u xml:id="i-a0eaec152b87c525-450" next="i-a0eaec152b87c525-451" who="Q439393">
            <seg>
              Fru talman! Tack för förtydligandet av frågan!
            </seg>
          </u>
          <u xml:id="i-a0eaec152b87c525-451" prev="i-a0eaec152b87c525-450" who="Q439393">
            <seg>
              Inledningsvis presenterade jag de generella dragen för stärkt
              konkurrenskraft i Sverige. Vad gäller det specifika, enskilda
              ärendet får jag be att få återkomma i någon form från mig eller
              från försvarsministerns sida.
            </seg>
          </u>
          <note>
            Statligt kapital till underleverantörer i fordonsindustrin
          </note>
          <note type="speaker">
            Anf. 100 LARS JOHANSSON (S):
          </note>
          <u xml:id="i-a0eaec152b87c525-452" next="i-a0eaec152b87c525-455" who="Q3373277">
            <seg>
              Fru talman! Sedan 2008 har vi förlorat 25 000 jobb inom fordonsindustrin.
              Orsakerna är bland annat att man har haft mycket stora svårigheter
              att få fram kapital till underleverantörerna. De har blivit hårt
              drabbade under den kris som vi har haft inom fordonsindustrin,
              vilket har lett till att mycket av de komponenter som underleverantörerna
              står för inom fordonsindustrin köps från andra länder, som Tyskland.
            </seg>
          </u>
          <u xml:id="i-a0eaec152b87c525-453" prev="i-a0eaec152b87c525-452" who="Q3373277">
            <seg>
              Regeringen hade förslag på hur man skulle åtgärda detta, bland
              annat genom att få fram riskvilligt kapital till fordonsindustrins
              underleverantörer, med ett företag som hette Fouriertransform.
              Vi kan konstatera att de fick 3 miljarder till sitt förfogande,
              men endast 10 procent av det kapitalet har använts.
            </seg>
          </u>
          <u xml:id="i-a0eaec152b87c525-454" prev="i-a0eaec152b87c525-452" who="Q3373277">
            <seg>
              När man dessutom tittar på den skrivelse från regeringen som
              har kommit för inte så länge sedan visar det sig att avkastningskravet
              på detta bolag är 15 procent.
            </seg>
          </u>
          <u xml:id="i-a0eaec152b87c525-455" prev="i-a0eaec152b87c525-452" who="Q3373277">
            <seg>
              När ska ni ange rimliga avkastningskrav, så att kapitalet kan
              användas till fordonsindustrin?
            </seg>
          </u>
          <note type="speaker">
            Anf. 101 Näringsminister ANNIE LÖÖF (C):
          </note>
          <u xml:id="i-a0eaec152b87c525-456" next="i-a0eaec152b87c525-460" who="Q439393">
            <seg>
              Fru talman! Svensk modern industripolitik är oerhört viktig om
              Sverige ska fortsätta att vara en stark industrination men också
              tekniknation. Därför har jag som näringsminister ambitionen att
              forma en sådan modern industripolitik framåt.
            </seg>
          </u>
          <u xml:id="i-a0eaec152b87c525-457" prev="i-a0eaec152b87c525-456" who="Q439393">
            <seg>
              Jag har haft goda samtal och goda dialoger med underleverantörerna
              i Sverige. Jag träffade bara denna vecka Fordonskomponentgruppen
              och hade ett bra samtal om en färdriktning framåt för svensk industri.
            </seg>
          </u>
          <u xml:id="i-a0eaec152b87c525-458" prev="i-a0eaec152b87c525-456" who="Q439393">
            <seg>
              Det är viktigt att vi formar den färdplanen tillsammans.
            </seg>
          </u>
          <u xml:id="i-a0eaec152b87c525-459" prev="i-a0eaec152b87c525-456" who="Q439393">
            <seg>
              Fouriertransform, som har 3 miljarder i statligt riskkapital
              och som kom under fordonskrisen, är föremål för översyn i så måtto
              att eventuell samordning kan ske med Industrifonden. Det är viktigt
              att statligt riskkapital arbetar ute i verkligheten och kreerar
              affärsidéer, jobb och tillväxt.
            </seg>
          </u>
          <u xml:id="i-a0eaec152b87c525-460" prev="i-a0eaec152b87c525-456" who="Q439393">
            <seg>
              Jag återkommer i nästa inlägg.
            </seg>
          </u>
          <note type="speaker">
            Anf. 102 LARS JOHANSSON (S):
          </note>
          <u xml:id="i-a0eaec152b87c525-461" next="i-a0eaec152b87c525-463" who="Q3373277">
            <seg>
              Fru talman! Det är brådskande, kan man säga, för Fordonskomponentgruppen
              kom med en rapport häromdagen där det visade sig att 51 procent
              av företagen räknar med fortsatt nedgång under det här året. En
              av frågorna handlar just om riskkapital.
            </seg>
          </u>
          <u xml:id="i-a0eaec152b87c525-462" prev="i-a0eaec152b87c525-461" who="Q3373277">
            <seg>
              Jag fick inte svar på frågan. Är det rimligt att ha ett avkastningskrav
              på 15 procent på det statliga kapitalet? Bankernas räntenivåer
              ligger ju på kanske 35 procent. Om staten har en sådan räntenivå
              innebär det att det är väldigt dyrt att låna där. Väldigt många
              av företagen har också ända sedan Fouriertransform startade sagt
              att det är mycket enklare att gå till en bank och låna pengar
              än att använda det statliga riskkapitalet. Här måste det ske en
              förändring.
            </seg>
          </u>
          <u xml:id="i-a0eaec152b87c525-463" prev="i-a0eaec152b87c525-461" who="Q3373277">
            <seg>
              Jag hoppas verkligen att regeringen lyssnar på vad vi säger och
              på vad man från IF Metall och från Fordonskomponentgruppen har
              sagt, nämligen att det måste vara rimliga villkor för att utnyttja
              det statliga kapitalet.
            </seg>
          </u>
          <note type="speaker">
            Anf. 103 Näringsminister ANNIE LÖÖF (C):
          </note>
          <u xml:id="i-a0eaec152b87c525-464" next="i-a0eaec152b87c525-466" who="Q439393">
            <seg>
              Fru talman! Jag har haft väldigt god dialog och goda samtal både
              med IF Metalls ordförande och med företagen på underleverantörssidan.
              Det är viktigt att vi inte bara har statligt riskkapital det är
              en del utan också lånemöjligheter generellt sett. Där har det
              de senaste åren funnits förstärkta lånemöjligheter hos Almi, vilket
              också dessa företag har använt.
            </seg>
          </u>
          <u xml:id="i-a0eaec152b87c525-465" prev="i-a0eaec152b87c525-464" who="Q439393">
            <seg>
              Det som har varit positivt med Fouriertransform har varit utvecklingsprojektet
              för de ingenjörer som har gått samman i Trollhättan. De ska nu
              starta upp det hela med stöd från Fouriertransform, och man hoppas
              på en stark jobbtillväxt under de kommande åren. Detta kom ut
              under den här veckan.
            </seg>
          </u>
          <u xml:id="i-a0eaec152b87c525-466" prev="i-a0eaec152b87c525-464" who="Q439393">
            <seg>
              Översynen av de statliga riskkapitalbolagen och aktörerna är
              på gång. Den har initierats under hösten, och arbetet kommer att
              fortgå under de kommande åren för att effektivisera och samordna
              och för att komplettera de privata riskkapitalaktörer som är inne
              i den här verksamheten.
            </seg>
          </u>
          <note type="speaker">
            Anf. 104 FÖRSTE VICE TALMANNEN:
          </note>
          <u xml:id="i-a0eaec152b87c525-467" who="unknown">
            <seg>
              Därmed är dagens frågestund avslutad. Jag tackar alla deltagare.
            </seg>
          </u>
          <note>
            11 § Svar på interpellation 2011/12:176 om TEN-T
          </note>
          <note type="speaker">
            Anf. 105 Statsrådet CATHARINA ELMSÄTER-SVÄRD (M):
          </note>
          <u xml:id="i-a0eaec152b87c525-468" who="unknown">
            <seg>
              Fru talman! Suzanne Svensson har frågat mig vilka åtgärder jag
              avser att vidta för att medverka till att hamnarna i Blekinge
              järnvägsmässigt inordnas i TEN-T-nätverket i likhet med systerhamnarna
              på andra sidan Östersjön, så att hamnarna i Karlshamn och Karlskrona
              förbinds med Södra stambanan och Nordiska triangeln.
            </seg>
          </u>
          <u xml:id="i-a0eaec152b87c525-469" who="unknown">
            <seg>
              EU-kommissionen lade den 19 oktober 2011 fram ett förslag till
              förordning för nya TEN-T-riktlinjer. Det beskriver det transeuropeiska
              nätverket för transporter som innefattar alla trafikslag. Nätet
              består av ett stomnät, benämnt core network i förslaget, som enligt
              förslaget ska vara genomfört till 2030 och ett övergripande nät,
              benämnt comprehensive network i förslaget, som är mer heltäckande
              och ska vara klart 2050. TEN-T-riktlinjerna innehåller krav och
              kriterier som näten ska uppfylla i syfte att nå harmonisering
              av trafikslagen.
            </seg>
          </u>
          <note>
            Kommissionen lade samma dag också fram ett förslag till förordning
            för en infrastrukturfond, Connecting Europe Facility, CEF. CEF
            utgör det legala instrumentet för EU att bevilja medel till transport,
            energi och IT. CEF innehåller ett annex med utpekade satsningar
            för finansiering inom budgetperioden 20142020.
          </note>
          <u xml:id="i-a0eaec152b87c525-470" who="unknown">
            <seg>
              Förslagen till förordningar kommer nu att förhandlas i rådet
              och i Europaparlamentet. Det är troligt att förhandlingarna kommer
              ta lång tid i anspråk, och jag vill inte föregripa den pågående
              förhandlingen genom att ställa ut några löften i dag.
            </seg>
          </u>
          <note type="speaker">
            Anf. 106 SUZANNE SVENSSON (S):
          </note>
          <u xml:id="i-a0eaec152b87c525-471" next="i-a0eaec152b87c525-483" who="Q4981553">
            <seg>
              Fru talman! Först vill jag tacka minister Elmsäter-Svärd för
              svaret.
            </seg>
          </u>
          <u xml:id="i-a0eaec152b87c525-472" prev="i-a0eaec152b87c525-471" who="Q4981553">
            <seg>
              När förslaget om revideringen av riktlinjer för TEN-T-nätverket
              kom välkomnade vi det i Blekinge. När vi nu ser hur förslaget
              ser ut är vi minst sagt bestörta och undrande. Ser man inte hur
              verkligheten ser ut och att landskapet faktiskt förändras?
            </seg>
          </u>
          <u xml:id="i-a0eaec152b87c525-473" prev="i-a0eaec152b87c525-471" who="Q4981553">
            <seg>
              Jag tror inte att det finns någon annan plats i Sverige där omvärldsförändringarna
              på ett så påtagligt sätt har påverkat en region. Blekinge fick
              ett mycket strategiskt läge när de gamla öststaterna fick möjlighet
              att öppna sina gränser.
            </seg>
          </u>
          <u xml:id="i-a0eaec152b87c525-474" prev="i-a0eaec152b87c525-471" who="Q4981553">
            <seg>
              Förändringarna har inte låtit vänta på sig. Karlshamn och Karlskrona
              utgör i dag för Sverige viktiga anslutningar till Polen, Litauen
              och Ryssland/Kaliningrad. Denna utveckling förväntas fortsätta,
              och Blekinge och hamnarna i Karlshamn och Karlskrona är viktiga
              länkar till dessa ökande ekonomier.
            </seg>
          </u>
          <u xml:id="i-a0eaec152b87c525-475" prev="i-a0eaec152b87c525-471" who="Q4981553">
            <seg>
              Järnridåns fall flyttade Europas centrum österut. Gods till och
              från sydöstra Europa och Adriatiska havet som tidigare transporterades
              genom Västeuropa hittar i dag sin väg genom Central- och Östeuropa
              och över Östersjön, vilket gör att Blekinge och dess hamnar har
              ett strategiskt värde i transportkedjan.
            </seg>
          </u>
          <u xml:id="i-a0eaec152b87c525-476" prev="i-a0eaec152b87c525-471" who="Q4981553">
            <seg>
              Kina och Indien är två av de snabbast växande ekonomierna i världen.
              Flödet av varor mellan Fjärran Östern och Europa ökar.
            </seg>
          </u>
          <u xml:id="i-a0eaec152b87c525-477" prev="i-a0eaec152b87c525-471" who="Q4981553">
            <seg>
              I dag lagerhåller inte företagen som de gjorde förr, utan lagren
              befinner sig oftast någonstans i transportkedjan: på fartyg, väg
              eller järnväg.
            </seg>
          </u>
          <u xml:id="i-a0eaec152b87c525-478" prev="i-a0eaec152b87c525-471" who="Q4981553">
            <seg>
              De flesta varor från Kina transporteras i dag sjövägen till Europa
              genom Suezkanalen, vilket tar dubbelt så lång tid som att transportera
              godset via järnväg. Komplikationer som de i Adenviken ökar efterfrågan
              på alternativa vägar. Därför blir transporterna från Fjärran Östern
              till Europa via Ryssland och Svartahavsregionen allt viktigare.
            </seg>
          </u>
          <u xml:id="i-a0eaec152b87c525-479" prev="i-a0eaec152b87c525-471" who="Q4981553">
            <seg>
              Fru talman! Östersjöregionen har potential att vara en viktig
              brygga mellan öst och väst. Under lång tid fungerade Östersjön
              som en defensiv mur mellan staterna i Östersjöregionen snarare
              än som en viktig länk mellan dem, som situationen är i dag. Se
              därför Östersjön som en gemensam resurs i stället för att styra
              transporter av varor runt den!
            </seg>
          </u>
          <u xml:id="i-a0eaec152b87c525-480" prev="i-a0eaec152b87c525-471" who="Q4981553">
            <seg>
              Fru talman! Under förra mandatperioden med den moderatstyrda
              regeringen gjordes en hamnutredning. Den föreslog att Karlshamn
              tillsammans med samverkanshamnen Karlskrona ska utgöra en av Sveriges
              strategiska hamnar. Denna samverkande hamn utgör i dag Sveriges
              tredje största hamn.
            </seg>
          </u>
          <u xml:id="i-a0eaec152b87c525-481" prev="i-a0eaec152b87c525-471" who="Q4981553">
            <seg>
              I sydöstra regionen har vi sedan flera år insett att transportstråken
              håller på att utvecklas i sydöstra Östersjön. Därför har vi på
              olika sätt tagit initiativ till flera internationella transportprojekt
              för att öka förståelsen och för att planera för den stora förändring
              som nu pågår. Genom detta arbete har det utvecklats en djup kunskap
              och skapats breda internationella nätverk.
            </seg>
          </u>
          <note>
            Exempel på sådana projekt är Baltic Gateway, Sebtrans-Link, East
            West Transport Corridor och två Motorways of the Sea-projekt.
            Dessa projekt handlar om att förbättra i hamnar, att förbättra
            infrastrukturen till och från hamnarna och att knyta ihop länder,
            städer och människor med varandra transnationellt.
          </note>
          <u xml:id="i-a0eaec152b87c525-482" prev="i-a0eaec152b87c525-471" who="Q4981553">
            <seg>
              En viktig del är godsflödet och hur vi på smidigast sätt kan
              exportera och importera varor och tjänster genom intelligenta
              transportslag. En viktig del enligt mitt sätt att se det är att
              flytta över godset från fartyg till järnväg för att på så sätt
              slippa det tunga godset på vägarna.
            </seg>
          </u>
          <u xml:id="i-a0eaec152b87c525-483" prev="i-a0eaec152b87c525-471" who="Q4981553">
            <seg>
              Man kan på regeringens egen hemsida se pressreleaser där regeringen
              själv talar om hur mycket man har jobbat för att bland annat Motorways
              of the Sea ska bli ett konkret och bra projekt som är vägledande
              i Europa.
            </seg>
          </u>
          <note type="speaker">
            Anf. 107 Statsrådet CATHARINA ELMSÄTER-SVÄRD (M):
          </note>
          <u xml:id="i-a0eaec152b87c525-484" who="unknown">
            <seg>
              Fru talman! Låt mig instämma i Suzanne Svenssons beskrivning
              av hur landskapet har förändrats. Det är mycket som har ställts
              på ända i hur våra transportvägar ska gå och på vilket sätt de
              ska gå. Tittar vi på en kartbild av Sverige kan vi se att mycket
              av infrastrukturen från norr till söder går vidare ut i det som
              vi tidigare kallade västra Europa. Det händer dock fantastiska
              saker på andra sidan Östersjön, i baltländerna, och det börjar
              mer och mer diskuteras hur man kan transportera landvägen till
              Kina i stället för den traditionella sjöfarten och hur man kan
              hitta en god kombination av dem emellan.
            </seg>
          </u>
          <u xml:id="i-a0eaec152b87c525-485" who="unknown">
            <seg>
              Ur ett svenskt infrastrukturperspektiv går vi alltmer mot att
              jobba i korridorer för godsstråket, ungefär som vi gör vid arbetspendling
              för människor som reser. Det viktigaste är att hitta intermodalitet,
              hur vi kan jobba med alla fyra trafikslagen tillsammans. Då måste
              man ha noder, och hamnar kan vara en viktig nod. Jag har, fru
              talman, själv varit i Karlshamns och Karlskronas hamnar och sett
              hur de har utvecklats, inte minst efter de år som man i dessa
              kommuner och i regionen varit aktiva med vännerna på andra sidan
              Östersjön.
            </seg>
          </u>
          <u xml:id="i-a0eaec152b87c525-486" who="unknown">
            <seg>
              Tänket om korridor, intermodalitet och hur man får mest och bäst
              effektivitet för till exempel godstransporterna återfinns på ett
              bra sätt när Europeiska unionen med alla sina medlemsländer ska
              planera för framtidens infrastruktur. Hur och på vilket sätt får
              vi ut mervärden när EU ska vara med och bidra med till exempel
              finansiering?
            </seg>
          </u>
          <u xml:id="i-a0eaec152b87c525-487" who="unknown">
            <seg>
              Tidigare har vi haft det som kallas TEN-T, Trans-European Transport
              Network, där tanken har varit att man får mer finansiering om
              man överskrider en landsgräns. Det är tveksamt hur det har fungerat
              i praktiken. I den nya finansieringsordningen, CEF eller Connecting
              European Facility, har man tagit fasta på korridortänket.
            </seg>
          </u>
          <u xml:id="i-a0eaec152b87c525-488" who="unknown">
            <seg>
              I det förslag som EU-kommissionen presenterade i oktober nämndes
              inte specifikt hamnarna i Karlshamn och Karlskrona; det är riktigt.
              Man hade med järnvägssatsningarna som fanns mellan Stockholm och
              Malmö och mellan Malmö och Göteborg, och man hade med del av Malmbanan
              och del av Botniska korridoren, vilket är nog så viktigt.
            </seg>
          </u>
          <u xml:id="i-a0eaec152b87c525-489" who="unknown">
            <seg>
              Viktigt att ha med är att Sverige tillsammans med de nordiska
              och baltiska länderna under flera år har spelat in hur godstransporterna
              kan komma att gå och hur vi tror att de går i framtiden. Därför
              har man satsat på hamnarna på svensk sida men också på hamnarna
              i Klaipėda och Gdynia som vi har kontakt med.
            </seg>
          </u>
          <u xml:id="i-a0eaec152b87c525-490" who="unknown">
            <seg>
              TEN-T ska även i det nya vara som ett levande instrument som
              bygger på godsvolymer så att man kan stoppa in eller plocka ut
              för att få bästa effektiviteten.
            </seg>
          </u>
          <u xml:id="i-a0eaec152b87c525-491" who="unknown">
            <seg>
              Fru talman! I mitt svar sade jag att jag inte vill föregå förhandlingarna,
              och det handlar om att det fortfarande är en känslig fråga om
              hur mycket pengar som till slut kommer att landa i denna finansiella
              ordning. Håller vi uppe tanken om korridorer och intermodalitet
              är Motorways of the Sea något vi fortsatt jobbar utifrån i inspelet
              från den svenska regeringen.
            </seg>
          </u>
          <note type="speaker">
            Anf. 108 SUZANNE SVENSSON (S):
          </note>
          <u xml:id="i-a0eaec152b87c525-492" next="i-a0eaec152b87c525-500" who="Q4981553">
            <seg>
              Fru talman! Det känns bra att höra eftersom det är just korridorer
              man har jobbat mycket med i Blekinge och mot andra sidan av Östersjön.
              Det är viktigt att veta att det inte bara handlar om Klaipėda,
              Ryssland och Polen utan är en förlängning västöstligt till Kina.
              I detta projekt är också Danmark med.
            </seg>
          </u>
          <u xml:id="i-a0eaec152b87c525-493" prev="i-a0eaec152b87c525-492" who="Q4981553">
            <seg>
              Likadant gäller från Adriatiska havet och uppåt, i den nordsydliga
              riktningen. Den är det fortfarande lika viktigt att vi håller
              i.
            </seg>
          </u>
          <u xml:id="i-a0eaec152b87c525-494" prev="i-a0eaec152b87c525-492" who="Q4981553">
            <seg>
              Fru talman! Jag har inte själv läst det, men jag har hört talas
              om att ministern under juluppehållet uttalade att det är billigare
              att åka buss än att bygga järnväg. Jag hoppas att det inte är
              ministerns synsätt när det gäller godset. Miljömässigt ser vi
              det i dag som en katastrof när utländska bilar från länder i öst
              som inte har våra förutsättningar inte håller den standard vi
              önskar.
            </seg>
          </u>
          <u xml:id="i-a0eaec152b87c525-495" prev="i-a0eaec152b87c525-492" who="Q4981553">
            <seg>
              Jag har suttit som ordförande i en teknisk nämnd, och det var
              inte billigt att bygga om vägarna på grund av ökat slitage och
              när bärighet och bredd på vägarna inte räckte till. Godstransporterna
              hittar ofta de mindre vägarna som inte kostar något, kanske är
              snabbare och går genom små samhällen där vi absolut inte vill
              ha trafiken.
            </seg>
          </u>
          <u xml:id="i-a0eaec152b87c525-496" prev="i-a0eaec152b87c525-492" who="Q4981553">
            <seg>
              Tar man fram en karta och lägger en linjal från Stockholm och
              buktar den lite åt väster och ned mot Malmö upptäcker man att
              det på östra sidan om linjalen inte är speciellt mycket att skryta
              med när det gäller järnväg och connections. Det saknas järnväg.
              På vissa håll är E22:an undermålig. I Jämjö går Europavägen rakt
              genom orten förbi en skola med en hastighetsbegränsning på 30
              kilometer i timmen.
            </seg>
          </u>
          <u xml:id="i-a0eaec152b87c525-497" prev="i-a0eaec152b87c525-492" who="Q4981553">
            <seg>
              Om ministern skulle få för sig att ta tåget till Stockholm från
              Karlshamn och åker i en och en halv timme är ministern en och
              en halv timme längre ned i Skåne och en och en halv timme längre
              bort från Stockholm än när hon började. Situationen är liknande
              i Kalmar och andra delar av den sydöstra regionen.
            </seg>
          </u>
          <u xml:id="i-a0eaec152b87c525-498" prev="i-a0eaec152b87c525-492" who="Q4981553">
            <seg>
              Därför ställer vi frågan hur regeringen och ministern ser på
              prioriteringarna i olika landsdelar och på regeringens hanterande
              av kommissionens strävan att arbeta bort missing links och öka
              modaliteten i transportsystemet.
            </seg>
          </u>
          <u xml:id="i-a0eaec152b87c525-499" prev="i-a0eaec152b87c525-492" who="Q4981553">
            <seg>
              Ministern sade att man har Motorways of the Sea med sig, men
              vi vet också att Näringsdepartementet äger ett projekt som heter
              Baltic Transport Outlook. Vi blev därför ännu mer frågande när
              vi såg TEN-T-förslagen om hur man skulle jobba med det i framtiden
              eftersom godsen ökar på dessa vägar.
            </seg>
          </u>
          <note>
            I projektet Motorways of the Sea KarlskronaGdansk ingår Kust-till-kust-banan
            som prioriterad. Dessutom skulle denna järnväg bidra till att
            uppnå kommissionens mål om att eliminera missing links i systemet
            mellan Sverige och Polen då banan förbinder den nordiska triangeln
            med den prioriterade korridoren i Polen till GdyniaGdansk-området.
          </note>
          <u xml:id="i-a0eaec152b87c525-500" prev="i-a0eaec152b87c525-492" who="Q4981553">
            <seg>
              Varför är inte den prioriterade Motorways of the Sea-korridoren
              med i systemet? Var finns järnvägsanknytningen i sydöstra Sverige?
              Varför har man inte tagit hänsyn till resultatet i Baltic Transport
              Outlook, som jag nämnde tidigare, avseende förändrade godsströmmar?
            </seg>
          </u>
          <note type="speaker">
            Anf. 109 Statsrådet CATHARINA ELMSÄTER-SVÄRD (M):
          </note>
          <u xml:id="i-a0eaec152b87c525-501" who="unknown">
            <seg>
              Fru talman! Baltic Transport Outlook, översynen av framtidens
              tänkta transporter och inte minst ur perspektivet vidare ut i
              Europa, presenterades ganska nyligen. Jag tror att den till och
              med kom efter att EU-kommissionen hade presenterat sitt förslag.
              Vi är dock inte helt obekanta med vad som står där eftersom vi
              har medverkat i den. Den har legat som grund, för vi har velat
              driva på för att se vad vattnet som färdväg kan ha för betydelse.
              Det tror vi är viktigt.
            </seg>
          </u>
          <u xml:id="i-a0eaec152b87c525-502" who="unknown">
            <seg>
              När det gäller att åka buss i stället för tåg står vi alla inför
              utmaningen att när det är möjligt lämna bilen för att i stället
              åka med ett kollektivt färdmedel. När jag är ute i landet på platser
              med lågtrafikerade järnvägar som inte är elektrifierade och dåligt
              underhållna sedan många år möter jag ofta tanken att renovera
              upp dem så att man kan åka tåg. Det är ingen dålig tanke, men
              den tar ofta lång tid att förverkliga.
            </seg>
          </u>
          <u xml:id="i-a0eaec152b87c525-503" who="unknown">
            <seg>
              När vi nu tittar på hur vi kan öka kapaciteten på järnvägen kan
              det vara ett alternativ att låta godset gå men inte konkurrera
              med persontrafiken. Då ska man inte glömma bussen. Det handlar
              inte om att sluta åka tåg för att i stället åka buss utan om att
              lämna bilen för att hellre åka buss. Det är en diskussion om arbetspendling.
            </seg>
          </u>
          <u xml:id="i-a0eaec152b87c525-504" who="unknown">
            <seg>
              Suzanne Svensson nämnde E22 som är en Europaväg. Jag har åkt
              på den och konstaterat att den inte riktigt är som en Europaväg.
              För inte så länge sedan var jag i Sölve och gjorde en avspark
              för den etapp av E22 som ska gå till Stensnäs. Den är viktig inte
              minst för godstransport, men också för arbetspendling.
            </seg>
          </u>
          <u xml:id="i-a0eaec152b87c525-505" who="unknown">
            <seg>
              Suzanne Svensson nämnde Jämjö, skolan och de 30 kilometerna.
              Jag har inte varit där, men jag har sett bilder. Det är också
              en etapp som finns med i den plan som är beslutad.
            </seg>
          </u>
          <u xml:id="i-a0eaec152b87c525-506" who="unknown">
            <seg>
              När jag träffar representanter från Ikea och Älmhult det gäller
              förmodligen också Volvo och Olofström talar man om Sydostlänken,
              det vill säga hur man kan binda samman Stambanan och komma till
              Blekinges hamnar. En järnvägsutredning är nu på gång det måste
              man göra först. Staten står för 50 procent via Trafikverket; förresten
              blir det en medfinansiering av intressenter.
            </seg>
          </u>
          <u xml:id="i-a0eaec152b87c525-507" who="unknown">
            <seg>
              I den kapacitetsutredning som Trafikverket ska göra där man tittar
              på kort, medellång och lång sikt tittar man på flaskhalsar och
              kapacitetsbrist utifrån godsstråksperspektiv. Där kommer noder
              som hamnar in. Suzanne Svensson nämnde Hamnstrategiutredningen
              i förbigående. Jag tror att vi är tillbaka där för att få en helhet
              inom landet och internationellt. Den utredningen får jag den 30
              april.
            </seg>
          </u>
          <u xml:id="i-a0eaec152b87c525-508" who="unknown">
            <seg>
              Fru talman! Även om inte allt står med just nu är detta ett levande
              dokument. Vi har med oss både kunskap och insikt och Sveriges
              behov av att kunna transportera, exportera och importera.
            </seg>
          </u>
          <note type="speaker">
            Anf. 110 SUZANNE SVENSSON (S):
          </note>
          <u xml:id="i-a0eaec152b87c525-509" next="i-a0eaec152b87c525-510" who="Q4981553">
            <seg>
              Fru talman! Jag tänkte faktiskt prata lite om Volvo och Ikea.
              Thomas Carlzon som är vd på Ikea AB och Magnus Hellsten som är
              vice ordförande för tillverkningen vid Volvo Personvagnar hade
              en insändare i Dagens Industri den 20 januari. Där belyser de
              problemet med den felande länken på 14 kilometer, den så kallade
              Sydostlänken. Den ingår i den del som vi kallar Motorways of the
              Sea KarlshamnKlaipėda. Där ligger förberedelserna. I insändaren
              belyser de problemet med bristande järnväg. Den behövs för att
              människor ska kunna ta sig till sina arbeten. Det är många pendlare
              till arbetsplatserna. Det är över 6 500 personer som jobbar i
              Olofström och Älmhult. Den behövs också för att binda ihop Blekinge
              kustbana med Södra stambanan och för att man ska kunna få ut gods
              och produkter på ett snabbt och bra sätt.
            </seg>
          </u>
          <u xml:id="i-a0eaec152b87c525-510" prev="i-a0eaec152b87c525-509" who="Q4981553">
            <seg>
              Jag lämnar över artikeln. Jag instämmer med vad Thomas Carlzon
              och Magnus Hellsten uttrycker i den.
            </seg>
          </u>
          <note type="speaker">
            Anf. 111 Statsrådet CATHARINA ELMSÄTER-SVÄRD (M):
          </note>
          <u xml:id="i-a0eaec152b87c525-511" who="unknown">
            <seg>
              Fru talman! Den debatt som vi har haft här i dag visar på behovet
              av att hitta kombinationen av långsiktighet för kommuner, regioner
              och nationen när det gäller infrastruktur och behovet av flexibilitet
              när det uppstår förändringar i vår omvärld eller i vår lokala
              nära värld. Det är en utmaning när vi planerar infrastrukturen.
              Därför jobbar vi med att förkorta och förenkla planeringsförutsättningarna.
              Det är också därför som jag jobbar med kapacitetsutredningen tillsammans
              med Trafikverket. Vi kunde konstatera att trots att vi har investerat
              nästan 500 miljarder i infrastruktur de kommande tolv åren kommer
              vi att ha kapacitetsbrist och flaskhalsar. Sydostlänken finns
              inte med i planen. Det handlar om ca 1 ½ miljard. Nu börjar man
              i alla fall med järnvägsutredningen.
            </seg>
          </u>
          <u xml:id="i-a0eaec152b87c525-512" who="unknown">
            <seg>
              Man måste titta på hur marknaden och exportflödena ser ut. Vi
              har helt nya utmaningar med nya länder på andra sidan Östersjön
              som vi inte har haft samma kontakt med tidigare. Östersjön var
              en gång i tiden vår handelsväg. Jag tror att den kommer att vara
              det även framöver.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2011/12:175 om svensk klimatpolitik
            efter Durban
          </note>
          <note type="speaker">
            Anf. 112 Miljöminister LENA EK (C):
          </note>
          <u xml:id="i-a0eaec152b87c525-513" next="i-a0eaec152b87c525-518" who="Q535342">
            <seg>
              Fru talman! Ärade ledamöter och åhörare! Helena Leander har frågat
              mig hur jag avser att gå före på klimatområdet i väntan på ett
              globalt klimatavtal samt om jag avser att genomföra fler av de
              förslag som lades fram av Klimatberedningen.
            </seg>
          </u>
          <u xml:id="i-a0eaec152b87c525-514" prev="i-a0eaec152b87c525-513" who="Q535342">
            <seg>
              Klimatmötet i Durban var en framgång och pekar ut en plan mot
              en global överenskommelse där alla är med. Men liksom Ban Ki Moon
              anser jag att vi ska fortsätta att höja ambitionsnivån med kraftfulla
              insatser på hemmaplan för att minska utsläppen av växthusgaser
              redan innan ett globalt klimatavtal är på plats.
            </seg>
          </u>
          <u xml:id="i-a0eaec152b87c525-515" prev="i-a0eaec152b87c525-513" who="Q535342">
            <seg>
              Sverige ska visa ledarskap både genom det vi gör här hemma, i
              arbetet inom EU och internationellt. Sverige tar sin del av ansvaret
              för att begränsa utsläppen till hållbara nivåer. Vi har slagit
              fast ett klimatmål att minska utsläppen för Sverige med 40 procent
              till 2020. En kontrollstation ska genomföras 2015 för att analysera
              den faktiska utvecklingen i förhållande till målen. Vi har slagit
              fast målet om en fossiloberoende fordonsflotta till 2030. Regeringen
              har gett Naturvårdsverket i uppdrag att undersöka möjligheterna
              att rapportera preliminär utsläppsstatistik avseende föregående
              år så att vi bättre kan följa utvecklingen och vidta åtgärder.
            </seg>
          </u>
          <u xml:id="i-a0eaec152b87c525-516" prev="i-a0eaec152b87c525-513" who="Q535342">
            <seg>
              Vår målsättning med Färdplan 2050 är en ambitiös klimatpolitik,
              men den innehåller också stora möjligheter att stärka den svenska
              konkurrenskraften. Jag vill se en omfattande förnyelse och modernisering
              av det svenska samhället för att nå den strukturella omställning
              som krävs för att vi ska uppnå visionen om ett Sverige utan nettoutsläpp
              2050.
            </seg>
          </u>
          <u xml:id="i-a0eaec152b87c525-517" prev="i-a0eaec152b87c525-513" who="Q535342">
            <seg>
              Det behövs en noggrann analys, sektor för sektor, där en rad
              möjliga åtgärder undersöks. Det bör vara en gemensam insats där
              stora delar av samhället engageras. Det är dock för tidigt att
              redan nu peka ut vilka åtgärder vi ska genomföra då. Naturvårdsverket
              har fått i uppdrag att göra ett underlag för en svensk färdplan
              för att uppnå visionen om att Sverige inte ska ha några klimatutsläpp
              netto till 2050. Man ska både visa vad som är möjligt i olika
              samhällssektorer och beskriva vägar dit inklusive styrmedel. Jag
              utgår från att olika konkreta förslag, inklusive de förslag som
              Klimatberedningen kom fram till, ingår i underlaget som Naturvårdsverket
              för närvarande arbetar med. Naturvårdsverket ska redovisa sitt
              underlag för Färdplan 2050 i slutet av detta år. En delrapport
              väntas redan de närmaste dagarna och kommer att bli avstamp för
              en viktig diskussion i den referensgrupp som jag har tillsatt
              som ett led i arbetet för delaktighet och för att plocka upp alla
              de initiativ och förslag som jag vet finns i olika delar av vårt
              samhälle och som inte ens Klimatberedningen hade med i sitt material.
            </seg>
          </u>
          <u xml:id="i-a0eaec152b87c525-518" prev="i-a0eaec152b87c525-513" who="Q535342">
            <seg>
              Färdplan 2050 är en möjlighet att ta till vara det breda engagemang
              och kunnande som finns runt om i Sverige. Alla är berörda och
              alla ska ges möjlighet att vara delaktiga i denna modernisering.
              Det innebär nya möjligheter för våra innovatörer och vårt näringsliv
              att konkurrera med energisnål och klimatsmart teknik samtidigt
              som vi klarar vår tids ödesfråga, klimatet.
            </seg>
          </u>
          <note type="speaker">
            Anf. 113 HELENA LEANDER (MP):
          </note>
          <u xml:id="i-a0eaec152b87c525-519" next="i-a0eaec152b87c525-528" who="Q4961406">
            <seg>
              Fru talman! Tack, miljöministern, för svaret. Jag tackar särskilt
              för att miljöministern delar min inställning att vi inte kan slå
              av på takten i klimatarbetet i väntan på ett globalt klimatavtal
              utan måste göra vad vi kan för att gå före i klimatarbetet på
              hemmaplan.
            </seg>
          </u>
          <u xml:id="i-a0eaec152b87c525-520" prev="i-a0eaec152b87c525-519" who="Q4961406">
            <seg>
              Ska vi ha en ärlig chans att klara tvågradersmålet måste alla
              ansvarstagande länder gå före och visa att vi kan mer än vad vi
              lovade i Durban.
            </seg>
          </u>
          <u xml:id="i-a0eaec152b87c525-521" prev="i-a0eaec152b87c525-519" who="Q4961406">
            <seg>
              Det är inte kört, men det krävs action här och nu.
            </seg>
          </u>
          <u xml:id="i-a0eaec152b87c525-522" prev="i-a0eaec152b87c525-519" who="Q4961406">
            <seg>
              Vad gör miljöministern då? Jo, hon avvaktar i väntan på en färdplan
              för ett Sverige som ska vara utan nettoutsläpp av växthusgaser
              till 2050.
            </seg>
          </u>
          <u xml:id="i-a0eaec152b87c525-523" prev="i-a0eaec152b87c525-519" who="Q4961406">
            <seg>
              Jag brukar vara den första att tjata om vikten av långsiktighet,
              så det är helt rätt att redan nu börja tänka på 2050 och tänka
              på hur vi ska få bort våra fossila utsläpp helt. Man kan givetvis
              diskutera årtal och definitioner, men inriktningen är god.
            </seg>
          </u>
          <u xml:id="i-a0eaec152b87c525-524" prev="i-a0eaec152b87c525-519" who="Q4961406">
            <seg>
              Problemet är att klimatfrågan inte bara är långsiktig utan också
              i högsta grad akut. Vi behöver vända de globala utsläppssiffrorna
              från ökning till minskning inom loppet av några år om vi ska ha
              en chans att klara tvågradersmålet. Då ska vi veta att tvågradersmålet
              inte är frid och fröjd utan innebär avsevärda klimatkonsekvenser.
              Visserligen är Sveriges bidrag till denna globala utsläppstrend
              begränsat, inte för att vi skulle släppa ut ovanligt lite utan
              för att vi är ovanligt få. Men länder som är progressiva och som
              går före kan också inspirera andra och se till att vi får effekt
              på de globala utsläppssiffrorna. Men då krävs det action här och
              nu, inte 2050.
            </seg>
          </u>
          <u xml:id="i-a0eaec152b87c525-525" prev="i-a0eaec152b87c525-519" who="Q4961406">
            <seg>
              Jag är övertygad om att det finns många goda förslag ute i samhället
              som Naturvårdsverket kan ta fram, förslag som inte fanns med i
              Klimatberedningen. Men det finns ingen anledning att lägga klimatpolitiken
              i träda i väntan på detta arbete med Färdplan 2050. Vi har i alla
              fall en grund i de förslag som redan finns framtagna av en i de
              flesta delar enig klimatberedning. Klimatberedningen hade ett
              femtiotal olika förslagspunkter, varav en del punkter var paket
              innehållande flera punkter. Det är alltså ganska många förslag
              som man kan plocka från. Klimatberedningen menade att man skulle
              påbörja dessa saker omedelbart och att de skulle vara fullt utvecklade
              till 2020. Nu blev det inte riktigt så, även om det inte är 2020
              än.
            </seg>
          </u>
          <u xml:id="i-a0eaec152b87c525-526" prev="i-a0eaec152b87c525-519" who="Q4961406">
            <seg>
              Vi kan i alla fall konstatera att det än så länge har varit lite
              snålt med resultat. Visserligen är en del av dessa förslag ganska
              allmänt hållna, och det kan vara svårt att avgöra om man har genomfört
              dem eller ej. Men vi kan nöja oss med dem som man kunde kvantifiera.
              Det var tio tydliga styrmedel som man kunde beräkna hur mycket
              utsläppsminskningar de skulle ge. Regeringen har genomfört två.
              Åtta, som skulle motsvara utsläppsminskningar på fyra miljoner
              ton, har man helt brutalt dissat. Varför har man gjort det? Har
              vi råd att säga nej till dessa utsläppsminskningar?
            </seg>
          </u>
          <u xml:id="i-a0eaec152b87c525-527" prev="i-a0eaec152b87c525-519" who="Q4961406">
            <seg>
              Nu är visserligen regeringens klimatmål så lågt satta 27 procent
              till 2020, om man räknar bort det som vi ska köpa från utlandet
              att vi i princip borde kunna rulla i mål på gamla meriter. Men
              trots att målen är så lågt satta att man inte borde kunna sjabbla
              bort dem ser vi av siffrorna från 2010 som nyss kommit att vi
              ökar utsläppen med 11 procent från året innan. Förvisso spelar
              kalla vintrar in liksom konjunkturuppgång och vår ständigt opålitliga
              kärnkraft. Men 11 procent är ändå ganska mycket. Klimatpolitiken
              borde kunna bättre än så.
            </seg>
          </u>
          <u xml:id="i-a0eaec152b87c525-528" prev="i-a0eaec152b87c525-519" who="Q4961406">
            <seg>
              Är det inte dags att börja damma av Klimatberedningens gamla
              förslag, Lena Ek?
            </seg>
          </u>
          <note type="speaker">
            Anf. 114 JENS HOLM (V):
          </note>
          <u xml:id="i-a0eaec152b87c525-529" next="i-a0eaec152b87c525-533" who="Q946708">
            <seg>
              Fru talman! Detta är en viktig debatt, i synnerhet med tanke
              på att utsläppen i Sverige nu ökar enligt den senaste statistiken
              från 59,7 miljoner ton till 66,2 miljoner ton. Då krävs det nya
              och robusta åtgärder för att minska de svenska utsläppen av växthusgaser.
            </seg>
          </u>
          <u xml:id="i-a0eaec152b87c525-530" prev="i-a0eaec152b87c525-529" who="Q946708">
            <seg>
              Därför oroar Fredrik Reinfeldts regeringsdeklaration från 2010
              mig då han sade: Beslutade och aviserade klimatåtgärder räcker
              för att uppnå klimatmålet.
            </seg>
          </u>
          <u xml:id="i-a0eaec152b87c525-531" prev="i-a0eaec152b87c525-529" who="Q946708">
            <seg>
              Jag hoppas att miljöminister Lena Ek här och nu kan presentera
              nya och robusta åtgärder så att vi ser till att utsläppskurvan
              börja peka nedåt kraftigt i Sverige.
            </seg>
          </u>
          <u xml:id="i-a0eaec152b87c525-532" prev="i-a0eaec152b87c525-529" who="Q946708">
            <seg>
              Jag skulle vilja fokusera på en sak, och det gäller Lena Eks
              svar till interpellanten. Det gäller visionen att det inte ska
              finnas några nettoklimatutsläpp 2050. Som det ser ut i dag handlar
              regeringens klimatpolitik till ungefär en tredjedel om att regeringen
              köper billiga utsläppskrediter i andra länder. Lite drygt 30 procent
              av åtgärderna vidtas inte här i Sverige, utan det är fråga om
              uppköp av billiga utsläppskrediter.
            </seg>
          </u>
          <u xml:id="i-a0eaec152b87c525-533" prev="i-a0eaec152b87c525-529" who="Q946708">
            <seg>
              Jag har en fråga om denna vision för 2050. Är det regeringens
              vision att man ska tillgodoräkna sig uppköp av billiga utsläppskrediter,
              eller är det en vision för att vi inte har några klimatutsläpp
              alls där vi inte kan tillgodogöra oss sådana utsläppskrediter?
            </seg>
          </u>
          <note type="speaker">
            Anf. 115 ROGER TIEFENSEE (C):
          </note>
          <u xml:id="i-a0eaec152b87c525-534" next="i-a0eaec152b87c525-539" who="Q6210672">
            <seg>
              Fru talman! Helena Leanders interpellation är mycket angelägen
              eftersom klimathotet är allvarligt och angeläget att diskutera.
              Vi behöver ha en fortsatt omställning, och vi är på god väg när
              det gäller energisystemet. Elcertifikaten och en förenkling av
              tillståndsprövningen när det gäller till exempel byggande av vindkraft
              gör att vindkraften har ökat kraftigt under de senaste åren. Men
              mycket återstår att göra när det gäller transportsektorn.
            </seg>
          </u>
          <u xml:id="i-a0eaec152b87c525-535" prev="i-a0eaec152b87c525-534" who="Q6210672">
            <seg>
              Helena Leander lyfter fram just Klimatberedningens olika förslag.
              Det är sant att Klimatberedningen hade en mängd olika förslag.
              Några beräknades av Klimatberedningen. Först remissbehandlades
              förslaget, och sedan beredde regeringen det. När regeringen gjorde
              beräkningar av detta kom man inte fram till samma omfattning av
              effekterna. Det skulle därför vara intressant om Helena Leander
              kunde peka lite mer exakt på vilka nivåer som hon räknar på och
              vilka åtgärder som det motsvaras av.
            </seg>
          </u>
          <u xml:id="i-a0eaec152b87c525-536" prev="i-a0eaec152b87c525-534" who="Q6210672">
            <seg>
              En sådan åtgärd som fanns med i Klimatberedningens förslag var
              en kilometerskatt. Jag tror inte att man hade beräknat en så stor
              klimateffekt av den ens i Klimatberedningen. Kilometerskatten
              är många gånger ett stort paradnummer i oppositionens budgetar.
              Det sägs att den ska ge en klimateffekt, men det är oklart hur
              den ska utformas. Det viktigaste och mest tydliga är att den ska
              dra in 4 miljarder till statskassan. Det är det som man vet. Men
              vem som ska betala och vilken klimateffekt den ska få är oklart.
              Det vore därför intressant om Helena Leander kunde upplysa om
              det.
            </seg>
          </u>
          <u xml:id="i-a0eaec152b87c525-537" prev="i-a0eaec152b87c525-534" who="Q6210672">
            <seg>
              Tittar man på vad regeringen har gjort och som är beslutat men
              som man ännu inte har sett den fulla effekten av gjorde regeringen
              i samband med energi- och klimatöverenskommelsen ett klimatskattepaket.
              Målet för detta paket var ekonomiska styrmedel som skulle ge en
              minskning av koldioxidutsläppen med 2 miljoner ton till 2020.
              Som en del av det var det till exempel en skattebefrielse för
              miljöbilar under fem år, och fordonsskatten får en högre klimatfaktor,
              vilket jag tror är en av de åtgärder som även Helena Leander bockar
              av i Klimatberedningens förslag.
            </seg>
          </u>
          <u xml:id="i-a0eaec152b87c525-538" prev="i-a0eaec152b87c525-534" who="Q6210672">
            <seg>
              Det inkluderade även en höjd energiskatt på diesel och en höjd
              koldioxidskatt för uppvärmning av sektorer utanför EU:s utsläppshandelssystem.
              Detta är sådana förslag som ännu inte har fått full effekt. De
              påbörjades 2011. Sedan fortsätter de 2013 och 2015. Full effekt
              har vi alltså inte sett av regeringens klimatskattepaket.
            </seg>
          </u>
          <u xml:id="i-a0eaec152b87c525-539" prev="i-a0eaec152b87c525-534" who="Q6210672">
            <seg>
              Men det som är intressant i detta sammanhang är att det klimatskattepaket
              som beslutades av riksdagen 2009 hade större klimateffekt än den
              koldioxidskattehöjning i form av höjd bensinskatt som de rödgröna
              gick till val på. Det klimatskattepaket som redan är beslutat
              men som inte är fullt implementerat har en större effekt än det
              som de rödgröna gick till val på.
            </seg>
          </u>
          <note type="speaker">
            Anf. 116 Miljöminister LENA EK (C):
          </note>
          <u xml:id="i-a0eaec152b87c525-540" next="i-a0eaec152b87c525-548" who="Q535342">
            <seg>
              Fru talman! Detta är en mycket intressant diskussion. Jag tror
              att man måste sortera lite grann i tidsperspektiven. Man behöver
              också titta på vilka faktiska effekter olika förslag ger.
            </seg>
          </u>
          <u xml:id="i-a0eaec152b87c525-541" prev="i-a0eaec152b87c525-540" who="Q535342">
            <seg>
              Jag tyckte att Roger Tiefensee uttryckte detta oerhört bra när
              han gick igenom delar av de gamla förslagen och tittade på hur
              de fungerar jämfört med klimatskattepaketet.
            </seg>
          </u>
          <u xml:id="i-a0eaec152b87c525-542" prev="i-a0eaec152b87c525-540" who="Q535342">
            <seg>
              Det finns också åtgärder på andra områden där beslut är fattade
              där vi ännu inte ser effekter men där vi förväntar oss en ganska
              rejäl effekt. Jag tänker till exempel på energideklarering av
              fastigheter.
            </seg>
          </u>
          <u xml:id="i-a0eaec152b87c525-543" prev="i-a0eaec152b87c525-540" who="Q535342">
            <seg>
              Under frågestunden tidigare här hade vi en diskussion med regeringens
              företrädare om kostnaden för boendet. Det är klart att energi
              och uppvärmning är en viktig del av boendekostnaden och en del,
              tror jag, som konsumenter mer och mer tittar på.
            </seg>
          </u>
          <u xml:id="i-a0eaec152b87c525-544" prev="i-a0eaec152b87c525-540" who="Q535342">
            <seg>
              Att fastigheter i ökande grad och stegvis nu ska energideklareras
              är ett annat exempel på klimatåtgärder som stegvis har effekt.
              Man sätter i gång en process där vi också hjälper konsumenten
              att välja en bättre kvalitet. I kombination med de ROT-avdrag
              som finns får man när man ser hur energideklarationen för ett
              hus är möjlighet att reparera och uppgradera huset och att ge
              det en bättre klimatstatus.
            </seg>
          </u>
          <u xml:id="i-a0eaec152b87c525-545" prev="i-a0eaec152b87c525-540" who="Q535342">
            <seg>
              Precis samma effekt som vid energideklarering av hushållsmaskiner
              har vi sett när konsumenten har kunnat välja. Vi har sett hur
              marknaden förbättrats när det gäller vitvaror i Europa. Det har
              skett med en enorm hastighet. När de här reglerna introducerades
              var hela sortimentet jämnt spritt på ett antal olika nivåer. Bara
              5 procent hade bästa nivån. Efter några år såg vi att hela marknaden
              hade förändrats därför att konsumenten valde att inhandla kylskåp
              och tvättmaskiner på den översta nivån, så 95 procent av marknaden
              låg på den översta nivån.
            </seg>
          </u>
          <u xml:id="i-a0eaec152b87c525-546" prev="i-a0eaec152b87c525-540" who="Q535342">
            <seg>
              Det här är naturligtvis väldigt viktiga effekter. I kombination
              med vilka effekter vi ska se i Sverige och hur vi ska klara de
              tuffa svenska klimatmålen finns det både åtgärder som beslutas
              i Sverige och åtgärder som beslutas inom EU. På en del av dem
              har Sverige och den svenska regeringen liksom jag själv i många
              år lagt ned otroligt mycket arbete för att få dem på plats just
              med tanken att det gynnar den europeiska inre marknaden och ger
              en konkurrensneutralitet så att vi skyddar också jobben. Dessutom
              hjälper det Sverige när det gäller våra svenska klimatmål och
              därför också i ett större omfång när det gäller den globala ambitionsnivån.
            </seg>
          </u>
          <u xml:id="i-a0eaec152b87c525-547" prev="i-a0eaec152b87c525-540" who="Q535342">
            <seg>
              Ständigt jobbar vi med att undersöka vilka förslag vi kan trycka
              på för att de ska komma fram inom EU-systemet. Sett till den lista
              över förslag som kommer att lämnas av kommissionen handlar det
              om industri, om boende och om transporter om både tunga transporter
              och personbilar. Där lägger vi nu upp ett arbetsprogram för att
              Sverige ska kunna vara oerhört drivande när det gäller de här
              förslagen inom olika samhällssektorer.
            </seg>
          </u>
          <u xml:id="i-a0eaec152b87c525-548" prev="i-a0eaec152b87c525-540" who="Q535342">
            <seg>
              Naturligtvis tittar vi i Regeringskansliet och på många departement
              samtidigt på vad vi kan göra i Sverige för att stärka den här
              utvecklingen. Jag delar debattdeltagarnas åsikter att vetenskapen
              visar att tvågradersmålet nog är för högt satt, att vi förmodligen
              kommer att behöva sikta mot lägre nivåer.
            </seg>
          </u>
          <note type="speaker">
            Anf. 117 HELENA LEANDER (MP):
          </note>
          <u xml:id="i-a0eaec152b87c525-549" next="i-a0eaec152b87c525-559" who="Q4961406">
            <seg>
              Fru talman! Jag börjar med att besvara Roger Tiefensees frågor.
            </seg>
          </u>
          <u xml:id="i-a0eaec152b87c525-550" prev="i-a0eaec152b87c525-549" who="Q4961406">
            <seg>
              För oss som inte har ett regeringskansli till vårt förfogande
              är det svårt att göra så många egna bedömningar av effekterna.
              Vi kan inte gärna överpröva Klimatberedningens siffror, utan jag
              får helt enkelt hänvisa till vad man där sagt och naturligtvis
              till vad regeringen sagt i sina bedömningar.
            </seg>
          </u>
          <u xml:id="i-a0eaec152b87c525-551" prev="i-a0eaec152b87c525-549" who="Q4961406">
            <seg>
              Till exempel gäller det de två bitar som jag bockat av på min
              lista över sådant som regeringen genomfört. Dels gäller den koldioxiddifferentierade
              fordonsbeskattningen. Där handlar det om 0,1 miljon ton. Dels
              gäller det höjd koldioxidskatt i icke handlande sektorn lätt industri,
              jordbruk samt skogs- och vattenbruk. Där handlar det om 0,5 miljoner
              ton. Totalt blir det alltså 0,6 miljoner ton.
            </seg>
          </u>
          <u xml:id="i-a0eaec152b87c525-552" prev="i-a0eaec152b87c525-549" who="Q4961406">
            <seg>
              Roger Tiefensee påstår här att det beträffande de förslag som
              vi rödgröna gick till val på var mindre än regeringens hela klimatpaket.
              Jag är glad över att få fortsätta debatten från före jul då jag
              inte riktigt hann bli klar. De förslag som ni redan hade genomfört
              var vi inte på något sätt emot. Tvärtom hade vi ofta egna förslag
              som gick därutöver. Efter att ni 2009 hade genomfört era förslag
              gick vi till val på ytterligare förslag, bland annat om höjd koldioxidskatt,
              som ni däremot var emot.
            </seg>
          </u>
          <u xml:id="i-a0eaec152b87c525-553" prev="i-a0eaec152b87c525-549" who="Q4961406">
            <seg>
              Jag har därför lite svårt att förstå hur ni kan hävda att ni
              var mer progressiva därför att ni redan hade gjort saker. Sedan
              ville vi göra ännu mer därutöver. Det ville inte ni.
            </seg>
          </u>
          <u xml:id="i-a0eaec152b87c525-554" prev="i-a0eaec152b87c525-549" who="Q4961406">
            <seg>
              Kilometerskatten, lastbilsskatten, är inte i första hand en klimatåtgärd
              utan en åtgärd för att, kan man säga, internalisera de externa
              effekter som lastbilarna för med sig utöver klimateffekterna att
              man ska få betala för alla andra samhällskostnader som orsakas.
              Icke desto mindre medför det miljökonsekvenser för klimatet 0,4
              miljoner ton enligt Klimatberedningen så det är inte försumbara
              klimateffekter även om detta inte är det överordnade syftet.
            </seg>
          </u>
          <u xml:id="i-a0eaec152b87c525-555" prev="i-a0eaec152b87c525-549" who="Q4961406">
            <seg>
              Det är viktigt att vi har med oss EU-perspektivet, så det känns
              tryggt att vi där har med oss Lena Ek som tidigare var väldigt
              tydlig om att EU behöver höja sin ambitionsnivå och om att det
              inte duger med minus 20 procent till år 2020 utan att det ska
              vara minst 30 procent. Men där har det blivit lite svajigare under
              den senaste tiden. Det vore bra om vi ändå kunde enas om att det
              är en jätteviktig fråga att vi skärper ambitionen på EU-nivå,
              för det får också konsekvenser för den handlande sektorn och tilldelningen
              av utsläppsrätter.
            </seg>
          </u>
          <u xml:id="i-a0eaec152b87c525-556" prev="i-a0eaec152b87c525-549" who="Q4961406">
            <seg>
              Så länge den tilldelningen är så övergenerös som den i dag är
              man kan till och med få mer utsläppsrätter än man har utsläpp
              sätter det självklart inte så stor press på omvandlingen av industrin
              till en mer modern industri som klarar framtidens utmaningar.
            </seg>
          </u>
          <u xml:id="i-a0eaec152b87c525-557" prev="i-a0eaec152b87c525-549" who="Q4961406">
            <seg>
              När vi ser att stora delar av utsläppsökningarna i Sverige beror
              på åtgärder inom den handlande sektorn är det jätteviktigt att
              vi jobbar på EU-nivå för att verkligen skärpa upp där.
            </seg>
          </u>
          <u xml:id="i-a0eaec152b87c525-558" prev="i-a0eaec152b87c525-549" who="Q4961406">
            <seg>
              Vi behöver också se vad vi kan göra på svensk nivå. Vi kan inte
              luta oss tillbaka och säga att så länge EU inte gör något gör
              inte heller vi något. Vi har ju en rad förslag från Klimatberedningen
              som jag menar att vi kan börja med att genomföra. Sedan kommer
              vi säkert att behöva göra mer därutöver.
            </seg>
          </u>
          <u xml:id="i-a0eaec152b87c525-559" prev="i-a0eaec152b87c525-549" who="Q4961406">
            <seg>
              Jag tror att Färdplan 2050 i ett längre perspektiv kan vara någonting
              väldigt viktigt. Men vi kan inte vänta, utan vi måste börja göra
              saker nu . Är det någonting i Klimatberedningens förslag som vi
              redan nu skulle kunna säga att vi var överens om 2008 och att
              vi kanske kan fortsätta att vara överens om det skulle det underlätta.
            </seg>
          </u>
          <note type="speaker">
            Anf. 118 JENS HOLM (V):
          </note>
          <u xml:id="i-a0eaec152b87c525-560" next="i-a0eaec152b87c525-564" who="Q946708">
            <seg>
              Fru talman! Jag tycker inte att jag riktigt fick svar från miljöministern
              om att det inte ska vara några nettoutsläpp 2050. Är det med eller
              utan uppköp av billiga utsläppskrediter? Tidigare under frågestunden
              här ställde jag samma fråga till miljöministern men fick inte
              heller då något svar. Därför upprepar jag frågan.
            </seg>
          </u>
          <u xml:id="i-a0eaec152b87c525-561" prev="i-a0eaec152b87c525-560" who="Q946708">
            <seg>
              Varför är det då så viktigt att få besked om det här? Jo, därför
              att det handlar om en stor del av den svenska klimatpolitiken
              om vi ska göra investeringar för framtiden, för verkliga utsläppsminskningar
              här och nu, eller om vi ska köpa billiga utsläppskrediter i form
              av så kallade CDM-projekt.
            </seg>
          </u>
          <u xml:id="i-a0eaec152b87c525-562" prev="i-a0eaec152b87c525-560" who="Q946708">
            <seg>
              Det finns ett CDM-projekt tillsammans med Världsbanken som Sverige
              nyligen gått in i. Det är ett storskaligt vattenkraftsprojekt
              i byn Rampur i Himalaya i norra Indien.
            </seg>
          </u>
          <u xml:id="i-a0eaec152b87c525-563" prev="i-a0eaec152b87c525-560" who="Q946708">
            <seg>
              Lokalinvånarna har protesterat mot detta storskaliga vattenkraftsprojekt
              därför att det har försämrat skördarna och grundvattnet. Människor
              klagar på att de får i sig en massa damm och annan miljöförstöring
              som spritts från det här bygget. Det har inte varit någon kommunikation
              med dem som bor i området. Människor har inte fått ekonomisk kompensation
              för de problem som det här projektet lett till. Man menar att
              projektet inte är additionellt, att det inte leder till några
              utsläppsminskningar.
            </seg>
          </u>
          <u xml:id="i-a0eaec152b87c525-564" prev="i-a0eaec152b87c525-560" who="Q946708">
            <seg>
              Det här är bara ett exempel på en billig utsläppskredit som Sverige
              lägger pengar på detta i stället för att göra utsläppsminskningar
              på hemmaplan. Därför vill jag beträffande visionen om inga nettoutsläpp
              2050 veta om det är med eller utan CDM-utsläppskrediter i andra
              länder.
            </seg>
          </u>
          <note type="speaker">
            Anf. 119 ROGER TIEFENSEE (C):
          </note>
          <u xml:id="i-a0eaec152b87c525-565" next="i-a0eaec152b87c525-568" who="Q6210672">
            <seg>
              Fru talman! Jag vill tacka Helena Leander för raka och tydliga
              svar. Vad Helena Leander säger här bekräftar att regeringens klimatskattepaket
              hade en större omfattning än klimateffekterna av de bensinskatteförändringar
              som de rödgröna gick till val på.
            </seg>
          </u>
          <u xml:id="i-a0eaec152b87c525-566" prev="i-a0eaec152b87c525-565" who="Q6210672">
            <seg>
              Det är helt sant att Alliansen inte gick till val på att höja
              koldioxidskatterna. Men i Klimatberedningens förslag fanns en
              bensinskattehöjning med 70 öre. Nu frågar Helena Leander om miljöminister
              Lena Ek och regeringen vill genomföra den. Då är väl svaret till
              Helena Leander: Har Miljöpartiet nu förslag på 70 öre i bensinskattehöjningar,
              eftersom man lyfter fram Klimatberedningens förslag?
            </seg>
          </u>
          <u xml:id="i-a0eaec152b87c525-567" prev="i-a0eaec152b87c525-565" who="Q6210672">
            <seg>
              Sedan tycker jag också att det är bra att få bekräftat att lastbilsskatten
              inte är någon klimatåtgärd. Den har en viss effekt, men framför
              allt är den fiskal. Det säger inte Helena Leander, men syftet
              är fiskalt. Det handlar om att ta in 4 miljarder. Håkan Juholt
              har tidigare talat om att man skulle bygga tunnelbana i Stockholm,
              men det handlar alltså om att göra andra infrastrukturinvesteringar.
            </seg>
          </u>
          <u xml:id="i-a0eaec152b87c525-568" prev="i-a0eaec152b87c525-565" who="Q6210672">
            <seg>
              Det är viktigt att se att tricksandet med statens inkomster och
              utgifter inte funkar om man ska sitta i regering och följa budgetlag.
              Det kan funka i en alternativ oppositionsmotion, men i regeringens
              budgetproposition måste det vara tydligt om vi ska öka investeringarna
              i infrastruktur, vilket jag tycker att vi ska göra. Det är kanske
              en av de viktigaste åtgärderna vi kommer att ha med propositionen
              framåt. Då måste man höja anslagen. Det går inte att hålla på
              att lånefinansiera och tro att man kan finansiera detta via en
              lastbilsskatt som inte har någon klimateffekt.
            </seg>
          </u>
          <note type="speaker">
            Anf. 120 Miljöminister LENA EK (C):
          </note>
          <u xml:id="i-a0eaec152b87c525-569" next="i-a0eaec152b87c525-575" who="Q535342">
            <seg>
              Fru talman! Vi rör oss nu över väldigt stora områden. Jag måste
              säga att jag tycker att det av respekt för Helena Leander, som
              har skrivit en seriös interpellation, är ganska sjyst om vi håller
              oss till hennes frågor. Vi kommer att diskutera till exempel CDM
              i nästa interpellationsdebatt. Jag är fullt beredd att svara på
              alla dessa frågor då, men det är anledningen till att jag nu försöker
              respektera den text som är inlämnad till mig ifrån Helena Leander.
            </seg>
          </u>
          <u xml:id="i-a0eaec152b87c525-570" prev="i-a0eaec152b87c525-569" who="Q535342">
            <seg>
              Färdplan 2050 är en oerhört viktig del. Det finns två; det kanske
              är något förvirrande. Kommissionen har föreslagit en Färdplan
              2050 som inte har blivit antagen. Polen vetolade detta beslut
              på Miljörådet i somras, vilket vi har diskuterat förut. Det var
              oerhört synd. Där fanns nämligen en sektorsvis genomgång av hur
              Europas samlade medlemsländer ska klara de europeiska klimatmålen.
              Jag har tyckt att den samlade strategiska arbetsmetoden är jätteviktig
              och väldigt bra.
            </seg>
          </u>
          <u xml:id="i-a0eaec152b87c525-571" prev="i-a0eaec152b87c525-569" who="Q535342">
            <seg>
              Naturvårdsverket har ett uppdrag att titta på hur vi ska nå 2050.
              Där betraktar jag de mål vi har till 2020 som etappmål, för om
              vi ska klara det tuffa målet att vara nettoneutrala 2050 måste
              vi nog faktiskt se till att vi har klarat 40 procent 2020. Det
              hänger alltså väldigt mycket ihop, och det innebär att vi i detta
              arbete tittar på åtgärder som är väldigt snabba och nära i tid,
              medellångt och det som ger resultat på längre sikt.
            </seg>
          </u>
          <u xml:id="i-a0eaec152b87c525-572" prev="i-a0eaec152b87c525-569" who="Q535342">
            <seg>
              Min tro är nämligen att detta inte är lätt och att vi därför
              behöver använda alla möjligheter vi har som vi tycker ger bra
              utdelning, sektor för sektor, för att klara minus 40 till 2020,
              en fossilfri fordonsflotta och sedan landa i det allra svåraste
              att ha ett klimatneutralt samhälle 2050.
            </seg>
          </u>
          <u xml:id="i-a0eaec152b87c525-573" prev="i-a0eaec152b87c525-569" who="Q535342">
            <seg>
              Förutom detta har jag själv kallat in en grupp experter som vi
              har haft ett stort, öppet möte med, där vi diskuterade just arbetssättet.
              Där finns representanter för alla samhällssektorer och även för
              miljöorganisationerna, som alltid har väldigt mycket viktiga saker
              att tillföra i dessa sammanhang. Vi har haft ett möte, och jag
              har nu planerat in nästa. Där tror jag att det, förutom att Regeringskansliet
              lägger all kunskap som finns i att klara de olika målen samlat,
              strategiskt och med bevarad eller helst ökad konkurrenskraft för
              Sverige, finns saker som de som jobbar särskilt i en viss sektor
              kan tillföra och som miljöorganisationer kan tillföra.
            </seg>
          </u>
          <u xml:id="i-a0eaec152b87c525-574" prev="i-a0eaec152b87c525-569" who="Q535342">
            <seg>
              Därför hävdar jag att just det strategiska arbetet med 2050-målet
              också är villkoret för att vi ska klara 2020. Det är det sätt
              jag tänker på. Det handlar om att få det samlat och att det inte
              ska bli hackigt. Det ska vara en bra investeringshorisont för
              industrin, och människor ska veta vartåt vi siktar. Det tror jag
              egentligen är det bästa svaret på Helena Leanders interpellation.
            </seg>
          </u>
          <u xml:id="i-a0eaec152b87c525-575" prev="i-a0eaec152b87c525-569" who="Q535342">
            <seg>
              Här måste vi naturligtvis, givet vad vi gör i Sverige och hur
              situationen utvecklas här, lägga otroligt mycket kraft och arbete
              på att se till att EU fattar rätt beslut. Jag ber att få återkomma
              till det i nästa inlägg.
            </seg>
          </u>
          <note type="speaker">
            Anf. 121 HELENA LEANDER (MP):
          </note>
          <u xml:id="i-a0eaec152b87c525-576" next="i-a0eaec152b87c525-580" who="Q4961406">
            <seg>
              Fru talman! Först vill jag säga till Roger Tiefensee: Ja, vi
              har med en höjning av koldioxidskatten enligt Klimatberedningens
              förslag i vår budget. Kilometerskatten är i första hand en styrande
              skatt för att komma till rätta med diverse miljöproblem och andra
              problem som är förknippade med den tunga lastbilstrafiken.
            </seg>
          </u>
          <u xml:id="i-a0eaec152b87c525-577" prev="i-a0eaec152b87c525-576" who="Q4961406">
            <seg>
              Icke desto mindre skulle den rimligen ge intäkter, och det skulle
              bli väldigt konstigt att ha en budget där man inför en skatt men
              inte låtsas om att man får pengar för den. Det tycker jag skulle
              vara mer tveksamt än att tala om att vi faktiskt får pengar för
              skatten och att vi kan använda dessa till att bygga ut en klimatsmart
              infrastruktur järnvägar och så vidare så att människor kan förflytta
              sig mer klimatsmart.
            </seg>
          </u>
          <u xml:id="i-a0eaec152b87c525-578" prev="i-a0eaec152b87c525-576" who="Q4961406">
            <seg>
              Sedan, till Lena Ek: Jag tycker att det är bra att man har ett
              långsiktigt tänk och att man verkligen går strategiskt och grundligt
              till väga att man tittar på vad vi kan göra i olika sektorer och
              vad vi kan ha för generella styrmedel. Vi kan dock inte ha enbart
              detta. Jag känner en viss frustration som jag hoppas att miljöministern
              kanske ändå kan ha viss förståelse för. Under förra mandatperioden
              stod vi nämligen och skrek att det var jättebråttom och att vi
              måste göra något. Då sade man: Vi tillsätter Klimatberedningen.
              Där kommer alla förslag.
            </seg>
          </u>
          <u xml:id="i-a0eaec152b87c525-579" prev="i-a0eaec152b87c525-576" who="Q4961406">
            <seg>
              Det kom jättemånga förslag, och man antog några stycken. Nu säger
              man: Ja, vi har Färdplan 2050. Där kommer alla förslag.
            </seg>
          </u>
          <u xml:id="i-a0eaec152b87c525-580" prev="i-a0eaec152b87c525-576" who="Q4961406">
            <seg>
              Det där långsiktiga behövs absolut, men vi behöver också börja
              göra saker nu . 2015 måste utsläppen ha vänt ned om vi ska ha
              en chans att nå tvågradersmålet. Det är därför jag står här och
              är lite frustrerad, trots att jag vet att även miljöministern
              vill väl. Det är bra att man ska gå grundligt och noggrant till
              väga, men vi måste också börja göra saker nu. Det är denna frustration
              jag vill få utlopp för. Jag hoppas att vi kanske så småningom
              gärna väldigt snart kan få lite konkreta förslag.
            </seg>
          </u>
          <note type="speaker">
            Anf. 122 Miljöminister LENA EK (C):
          </note>
          <u xml:id="i-a0eaec152b87c525-581" next="i-a0eaec152b87c525-584" who="Q535342">
            <seg>
              Fru talman! Oj om jag delar Helena Leanders frustration? Ja,
              det kan jag säga att jag gör. Jag har en enorm förståelse för
              den.
            </seg>
          </u>
          <u xml:id="i-a0eaec152b87c525-582" prev="i-a0eaec152b87c525-581" who="Q535342">
            <seg>
              Jag skulle återkomma lite grann till situationen på EU-sidan,
              för det är också en viktig plattform och spelplan när det gäller
              just klimatfrågorna. Där pågår ett arbete med att diskutera just
              om EU ska höja sina mål till 30 procent. Eftersom Nicholas Sterns
              uträkningar visar att det för att sammanfatta den rapporten på
              tio sekunder just i en sådan här konjunktursituation är billigast
              att göra det man ändå måste göra.
            </seg>
          </u>
          <u xml:id="i-a0eaec152b87c525-583" prev="i-a0eaec152b87c525-581" who="Q535342">
            <seg>
              Kommissionen har aviserat att man ska titta på hur detta slår
              ekonomiskt för EU:s ram och den inre marknaden samt hur man kan
              förstärka konkurrenskraften och hur detta förstärker konkurrenskraften.
              Kommissionen hade lovat detta dokument för ett par veckor sedan.
              Det har inte kommit än. Jag kollar varje dag om det är på väg,
              och än har det inte kommit. Det är en otroligt viktig nyckel för
              att fortsätta vrida om utvecklingen EU-gemensamt. Det är förstås
              en källa till frustration. Vi följer och försöker arbeta väldigt
              hårt med det förhandlingsarbete som pågår inom EU för att stärka
              denna diskussion och få den åt rätt håll.
            </seg>
          </u>
          <u xml:id="i-a0eaec152b87c525-584" prev="i-a0eaec152b87c525-581" who="Q535342">
            <seg>
              När det gäller den svenska nivån håller jag med. Mitt sätt att
              försöka hitta åtgärder på kort och lång sikt och att få det strukturerat
              är det arbete som pågår med den svenska Färdplan 2050. Utöver
              det hoppas jag att vi också ska kunna följa upp detta i varje
              årlig budgetproposition och återkomma med kortfristiga åtgärder.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellation 2011/12:178 om klimatpolitiken efter
            Durban
          </note>
          <note type="speaker">
            Anf. 123 Miljöminister LENA EK (C):
          </note>
          <u xml:id="i-a0eaec152b87c525-585" next="i-a0eaec152b87c525-598" who="Q535342">
            <seg>
              Fru talman, ärade ledamöter och åhörare! Jens Holm har ställt
              följande fyra frågor till mig:
            </seg>
          </u>
          <u xml:id="i-a0eaec152b87c525-586" prev="i-a0eaec152b87c525-585" who="Q535342">
            <seg>
              Vilka nya åtgärder för att minska utsläppen av växthusgaser ämnar
              miljöministern vidta?
            </seg>
          </u>
          <u xml:id="i-a0eaec152b87c525-587" prev="i-a0eaec152b87c525-585" who="Q535342">
            <seg>
              Hur ser miljöministern på klimatmötets beslut om CDM, vilket
              betyder clean development mechanism och är ett klimatprojekt inom
              FN:s hägn, exempelvis avseende inkluderande av CCS i systemet?
              CCS står för carbon capture and storage, alltså avskiljande och
              lagring av klimatgaser.
            </seg>
          </u>
          <u xml:id="i-a0eaec152b87c525-588" prev="i-a0eaec152b87c525-585" who="Q535342">
            <seg>
              Är miljöministern nöjd med beslutet om tekniköverföring, och
              kommer miljöministern att verka för att lagar och bestämmelser
              kring patent- och immaterialrätt reformeras för att underlätta
              tekniköverföring?
            </seg>
          </u>
          <u xml:id="i-a0eaec152b87c525-589" prev="i-a0eaec152b87c525-585" who="Q535342">
            <seg>
              När avser miljöministern att börja driva målet att minska EU:s
              utsläpp med 30 procent?
            </seg>
          </u>
          <u xml:id="i-a0eaec152b87c525-590" prev="i-a0eaec152b87c525-585" who="Q535342">
            <seg>
              När det gäller hur vi ska minska utsläppen av växthusgaser skulle
              jag vilja referera tillbaka till den debatt som vi precis nyss
              har avslutat om Helena Leanders interpellation 2011/12:175. I
              mitt svar har jag beskrivit hur Sverige ska visa ledarskap såväl
              nationellt som inom EU och internationellt. Jag pekade där på
              vårt arbete för att begränsa utsläppen genom vårt nationella mål
              att minska utsläppen med 40 procent till 2020 och genom arbetet
              med en svensk färdplan för att uppnå visionen om ett Sverige utan
              nettoutsläpp av växthusgaser år 2050, Färdplan 2050.
            </seg>
          </u>
          <u xml:id="i-a0eaec152b87c525-591" prev="i-a0eaec152b87c525-585" who="Q535342">
            <seg>
              Ett första steg i arbetet blir beredningen av den delrapport
              som Naturvårdsverket kommer med inom kort. Det blir också viktigt
              att ytterligare analysera Naturvårdsverkets statistik för utsläppsutvecklingen
              2010, som var en tydlig påminnelse om hur viktigt det är att vi
              fortsätter ansträngningarna för att få ned utsläppen också på
              kort sikt. Samtidigt visar Naturvårdsverket i sin analys att utsläppsökningen
              till större delen förklaras av ovanligt kall väderlek och ekonomisk
              återhämtning efter en mycket djup nedgång inom industrin året
              innan.
            </seg>
          </u>
          <u xml:id="i-a0eaec152b87c525-592" prev="i-a0eaec152b87c525-585" who="Q535342">
            <seg>
              Den andra frågan gäller klimatprojektet CDM, clean development
              mechanism, och hur det har hanterats i Durban. Sådana klimatprojekt
              åstadkommer inte bara kostnadseffektiva utsläppsminskningar utan
              också tekniköverföring, bidrag till hållbar utveckling och omställning
              i utvecklingsländer samt finansiering av FN:s anpassningsfond.
            </seg>
          </u>
          <u xml:id="i-a0eaec152b87c525-593" prev="i-a0eaec152b87c525-585" who="Q535342">
            <seg>
              Transparensen i CDM-processen möjliggör en löpande kritisk granskning,
              och kritiken leder till ett kontinuerligt arbete med att förbättra
              mekanismens funktion och tillförlitlighet. Viktiga frågor är projektens
              miljömässiga integritet och additionalitet samt att säkra att
              utvecklingsländernas stöd för och efterfrågan på CDM kan förenas
              med ett balanserat utrymme för sådana projekt.
            </seg>
          </u>
          <u xml:id="i-a0eaec152b87c525-594" prev="i-a0eaec152b87c525-585" who="Q535342">
            <seg>
              Någon större genomgripande reform i Durban av det slag som Jens
              Holm antyder stod faktiskt aldrig på dagordningen, men arbetet
              med förbättringar pågår oavbrutet. Särskilt vill jag nämna den
              fristående kommitté som CDM-styrelsen tillsatt och som ska lämna
              en rapport i slutet av 2012 och förslag på förbättringar rörande
              exempelvis transparens och additionalitet.
            </seg>
          </u>
          <u xml:id="i-a0eaec152b87c525-595" prev="i-a0eaec152b87c525-585" who="Q535342">
            <seg>
              När det gäller CCS, carbon capture and storage, alltså lagring
              av växthusgaser, som klimatprojekt antogs bestämmelser om hur
              sådana projekt ska kunna genomföras. Regelverket uppfyller de
              krav som Sverige och EU har ställt. Att CCS nu inkluderas i CDM
              här är det många förkortningar har under överskådlig framtid ingen
              stor praktisk betydelse. Några carbon capture and storage-projekt
              som står eller faller med om CDM kan tillämpas på dem kan knappast
              förutses under överskådlig tid eftersom bidraget till finansieringen
              är alltför litet. Det innebär att i praktiken ser vi inte att
              det här kommer att äga rum inom dessa ramar. Om metoderna för
              carbon capture and storage kan utvecklas och effektiviseras kan
              det eventuellt bli ett viktigt verktyg för såväl i-länder som
              u-länder för att minska nettoutsläppen av växthusgaser. Min bedömning
              är att det återstår en hel del arbete innan dess.
            </seg>
          </u>
          <u xml:id="i-a0eaec152b87c525-596" prev="i-a0eaec152b87c525-585" who="Q535342">
            <seg>
              Arbetet med att underlätta utveckling och överföring av klimatvänlig
              teknik till utvecklingsländerna är helt centralt för att vi ska
              kunna möta klimatutmaningen. Vid sidan av CDM behövs flera verktyg
              för tekniköverföring. Det var därför bra att vi i Durban kunde
              gå vidare med beslutet från Cancún om det nya teknikcentret. Min
              bedömning är att det kommer att kunna spela en viktig roll tillsammans
              med många andra organisationer som arbetar med tekniköverföring,
              inte minst svenska myndigheter och företag.
            </seg>
          </u>
          <u xml:id="i-a0eaec152b87c525-597" prev="i-a0eaec152b87c525-585" who="Q535342">
            <seg>
              När det gäller frågan om immaterialrättens och framför allt patenträttens
              roll har jag, och EU, en annan ståndpunkt än interpellanten. Vi
              är övertygade om att patenträtten är en förutsättning för att
              få fram ny klimatvänlig teknik i tillräcklig omfattning, något
              som i sin tur är avgörande för att vi ska kunna möta klimatutmaningen.
            </seg>
          </u>
          <u xml:id="i-a0eaec152b87c525-598" prev="i-a0eaec152b87c525-585" who="Q535342">
            <seg>
              Herr talman! Jag ber att få återkomma med resterande del av svaret
              i nästa inlägg, eftersom det är ett oerhört omfattande interpellationssvar.
            </seg>
          </u>
          <note type="speaker">
            Anf. 124 JENS HOLM (V):
          </note>
          <u xml:id="i-a0eaec152b87c525-599" next="i-a0eaec152b87c525-605" who="Q946708">
            <seg>
              Herr talman! Jag tackar miljöministern, som gjorde ett tappert
              försök att besvara den långa interpellationen, för det svar som
              jag har fått skriftligen i sin helhet och nästan allt uppläst.
              Det ger oss ett bra underlag för diskussion.
            </seg>
          </u>
          <u xml:id="i-a0eaec152b87c525-600" prev="i-a0eaec152b87c525-599" who="Q946708">
            <seg>
              Till att börja med kanske jag kan få svar på den fråga som jag
              tidigare ställde, nämligen om visionen inga nettoutsläpp i Sverige
              2050. Ska Sverige tillgodoräkna sig uppköp av billiga utsläppskrediter,
              CDM och JI, som det brukar kallas, eller är det verkliga utsläppsminskningar
              som ska göras på hemmaplan?
            </seg>
          </u>
          <u xml:id="i-a0eaec152b87c525-601" prev="i-a0eaec152b87c525-599" who="Q946708">
            <seg>
              Det andra som jag vill ta upp är en viktig fråga som rör patent-
              och immaterialrätt, som jag tycker diskuteras alldeles för sällan
              när vi pratar klimatpolitik. Den absoluta merparten av patenten
              på förnybar energi, till exempel solenergi eller vindenergi, finns
              hos ett fåtal företag i Europa och USA. Ifall ett fattigt land
              vill använda sig av den tekniken är de ofta förhindrade att göra
              det eftersom de måste betala dyra licenser för det.
            </seg>
          </u>
          <u xml:id="i-a0eaec152b87c525-602" prev="i-a0eaec152b87c525-599" who="Q946708">
            <seg>
              Det har varit en lång diskussion inom klimatrörelsen på toppmötena.
              Jag vet att vid Balitoppmötet 2007 jag tror att Lena Ek själv
              var där beslutade man att se över patent- och immaterialrätten
              och att med en eventuell reform av patent- och immaterialrätt
              se hur man lättare kan överföra teknik till utvecklingsländer.
            </seg>
          </u>
          <u xml:id="i-a0eaec152b87c525-603" prev="i-a0eaec152b87c525-599" who="Q946708">
            <seg>
              Det jag menar att man kan använda som modell är serviceavtalet
              TRIPS. Där regleras till exempel patent på läkemedel. Och där
              har man sagt att för livsbesparande läkemedel, till exempel hivmediciner,
              sätter man patenten åt sidan. Länder som Indien, Brasilien och
              andra kan utveckla lokala bromsmediciner utan att vara tvungna
              att betala väldigt dyra licenser till ett fåtal monopolläkemedelsföretag
              i den rika världen. På precis samma sätt borde man kunna diskutera,
              eftersom det här är en fråga om överlevnad, möjligheten, inte
              att ta bort patent de ska finnas kvar för utvecklingsländer att
              slippa betala licenser så att de kan använda sig av den senaste
              tekniken billigt eller helt enkelt kostnadsfritt.
            </seg>
          </u>
          <u xml:id="i-a0eaec152b87c525-604" prev="i-a0eaec152b87c525-599" who="Q946708">
            <seg>
              Det är inte första gången som vi här i kammaren diskuterar frågan
              om att skala upp EU:s ambitioner till 30 procent. I oktober fick
              jag besked från Lena Ek att hon ville att EU skulle ta steget
              att minska sina utsläpp med 30 procent. EU-kommissionen själv
              konstaterar i färdplanen som diskuterades tidigare att ungefär
              17 procent av utsläppsminskningarna redan har gjorts. Man kan
              alltså promenera i mål vad gäller 20-procentsmålet. Och man konstaterar
              att om man skalar upp till 30 procent leder det till ökade investeringar
              i förnybar energi och hållbara transporter. Kort och gott: Vi
              tar stegen mot en grön ekonomi. Det är inte bara så att vi faktiskt
              minskar utsläppen, utan vi har också enorma möjligheter att skapa
              nya jobb inom de här sektorerna. Det är därför som jag tycker
              att Sverige verkligen skulle säga klart och tydligt på EU-nivå
              att det är dags att öka ambitionerna till att minska utsläppen
              med minst 30 procent.
            </seg>
          </u>
          <u xml:id="i-a0eaec152b87c525-605" prev="i-a0eaec152b87c525-599" who="Q946708">
            <seg>
              Den här frågan har stötts och blötts så otroligt länge. Nu är
              det dags att vi sätter ned foten och hjälper de goda krafter i
              världen som vill att EU ska skärpa sina utsläppsminskningsambitioner.
            </seg>
          </u>
          <note type="speaker">
            Anf. 125 Miljöminister LENA EK (C):
          </note>
          <u xml:id="i-a0eaec152b87c525-606" next="i-a0eaec152b87c525-613" who="Q535342">
            <seg>
              Herr talman! För att avsluta svaret på interpellationen vill
              jag bara säga att vi har diskuterat den fjärde frågan om 30 procent
              i en halvtimme. Vi kanske kan fokusera på två av de andra frågorna.
            </seg>
          </u>
          <u xml:id="i-a0eaec152b87c525-607" prev="i-a0eaec152b87c525-606" who="Q535342">
            <seg>
              Vi måste sätta en del saker på sin rätta plats i det här sammanhanget.
              Jens Holm har, liksom jag, varit närvarande vid ett antal klimatförhandlingar
              inom FN:s ram. Jag vet inte om man kan säga att det är väldigt
              lätt och att det går snabbt framåt, för att vara ironisk. Jag
              vill tydliggöra att jag var ironisk i den formuleringen. Det är
              jättesvårt. Det är oerhört komplicerat och väldigt knöliga förhandlingar.
              Det är det ena.
            </seg>
          </u>
          <u xml:id="i-a0eaec152b87c525-608" prev="i-a0eaec152b87c525-606" who="Q535342">
            <seg>
              Jens Holm, som liksom jag har varit i EU-parlamentet, har stött
              på frågan om patent inom de internationella förhandlingarna när
              det gäller TRIPS-avtalet och när det gäller EU-patent. Det är
              ett område som har varit otroligt snårigt. Sedan EU bildades har
              alla sagt att ett gemensamt EU-patent är väldigt bra för EU och
              för den inre marknaden för att man inte ska behöva söka patent
              i varje land och åtminstone kunna spara tid och pengar inom EU.
              Efter 30 års förhandlande har vi fortfarande inte löst den frågan
              inom EU.
            </seg>
          </u>
          <u xml:id="i-a0eaec152b87c525-609" prev="i-a0eaec152b87c525-606" who="Q535342">
            <seg>
              Då tycker jag att det är farligt att blanda in patentfrågorna
              i klimatförhandlingarna. Det är två områden som i sig, vart och
              ett, är otroligt snåriga. Vi har även olika åsikter om patenträttens
              roll i många sammanhang. Även i ett strategiskt perspektiv, om
              vi ska komma fram i de otroligt krångliga klimatförhandlingarna
              globalt, tror jag inte på detta. Därmed inte sagt att jag inte
              tycker att det är en viktig fråga. Jag tycker att det finns en
              poäng i Jens Holms tredje fråga i interpellationen. Därför var
              jag oerhört lättad när vi efter mycket svåra diskussioner i Durban
              kunde komma överens om att vi inte behandlar patentfrågorna ihop
              med klimatfrågorna. Vi lyfter dem till WIPO, World Intellectual
              Property Organization, som är FN:s organisation. Jag tror att
              det är mycket viktigt.
            </seg>
          </u>
          <u xml:id="i-a0eaec152b87c525-610" prev="i-a0eaec152b87c525-606" who="Q535342">
            <seg>
              Där har man också efter flera decenniers förhandlingar kommit
              fram till en uppgörelse, den här TRIPS-uppgörelsen som Jens Holm
              refererade till. Där kunde man äntligen se till att vi kan tillgodose
              den fattiga världens behov av hiv/aids-bromsmediciner. Det var
              en otrolig lättnad för oss alla eftersom det var en så viktig
              fråga.
            </seg>
          </u>
          <u xml:id="i-a0eaec152b87c525-611" prev="i-a0eaec152b87c525-606" who="Q535342">
            <seg>
              Det är möjligt att det går att ta den här diskussionen, men låt
              oss komma överens om att vi försöker köra klimatfrågorna i det
              spåret och patentfrågorna gällande klimatteknik i patentspåret
              så att vi har någon chans att komma fram i de här frågorna vartefter.
            </seg>
          </u>
          <u xml:id="i-a0eaec152b87c525-612" prev="i-a0eaec152b87c525-606" who="Q535342">
            <seg>
              Sedan har vi detta med CDM. Det finns anledning att förbättra
              de här klimatprojekten. Det har fattats beslut delvis i Durban
              men också i den särskilda FN-kommitté som hanterar klimatprojekten,
              så kallade CDM om högre materialitet, det vill säga mer fokus
              på innehållet, och högre additionalitet, det vill säga mer fokus
              på nytta av innehållet. Innehåll och nytta tillsammans gör att
              det här blir mycket bättre. Det har den svenska regeringen arbetat
              stenhårt för eftersom det är så viktigt.
            </seg>
          </u>
          <u xml:id="i-a0eaec152b87c525-613" prev="i-a0eaec152b87c525-606" who="Q535342">
            <seg>
              Det finns också en speciell kommitté som genomlyser och analyserar.
              Den ska rapportera en dialog i höst som handlar om CDM-projekten
              och kvaliteten i dessa. Jag tycker att det är lite orättvist att
              döma ut CDM-systemet.
            </seg>
          </u>
          <note type="speaker">
            Anf. 126 JENS HOLM (V):
          </note>
          <u xml:id="i-a0eaec152b87c525-614" next="i-a0eaec152b87c525-619" who="Q946708">
            <seg>
              Herr talman! Jag börjar med patent- och immaterialrätt. Poängen
              med att diskutera det här inom ramen för klimatförhandlingarna
              är att det är så otroligt viktigt att underlätta överförandet
              av ny teknik till utvecklingsländer. Om vi inte lägger det på
              klimatbogen tror jag att det är oerhört svårt att få igenom någonting
              inom till exempel WIPO.
            </seg>
          </u>
          <u xml:id="i-a0eaec152b87c525-615" prev="i-a0eaec152b87c525-614" who="Q946708">
            <seg>
              Det är intressant att miljöministern tar upp WIPO. Det finns
              ett annat internationellt avtal som nu håller på att klubbas igenom.
              Det heter ACTA. Det ska vara ett globalt avtal mot varumärkesförfalskning.
              Det här ACTA-avtalet borde verkligen sortera under WIPO, men det
              har man lyft ut eftersom man där inte kan komma överens med en
              del viktiga länder. Nu håller EU, USA och Japan på att klubba
              igenom detta ändå. ACTA-avtalet kan leda till att man försvårar
              överförandet av livsbesparande mediciner till exempel. Jag undrar
              varför man sätter en sådan prioritet på en sådan sak. Varför struntar
              man kort och gott i överförandet av ny teknik till utvecklingsländer?
              Jag tycker att det är någonting som skorrar falskt här i de internationella
              förhandlingarna.
            </seg>
          </u>
          <u xml:id="i-a0eaec152b87c525-616" prev="i-a0eaec152b87c525-614" who="Q946708">
            <seg>
              Min poäng är att det inte skulle vara så himla komplicerat att
              säga till utvecklingsländerna att de inte behöver betala de här
              licenserna när de vill använda den senaste tekniken för att till
              exempel investera i förnybar energi. Om viljan bara fanns där
              tror jag att man skulle kunna lösa det ganska lätt.
            </seg>
          </u>
          <u xml:id="i-a0eaec152b87c525-617" prev="i-a0eaec152b87c525-614" who="Q946708">
            <seg>
              Sedan pratade vi om CDM, de här billiga utsläppskrediterna. Lena
              Ek säger att det är för tidigt att döma ut systemet. Men frågan
              är om det inte är lite för tidigt att förlita sig så starkt som
              regeringen gör på det här systemet. En tredjedel av regeringens
              klimatpolitik handlar om att man köper billiga utsläppskrediter.
            </seg>
          </u>
          <u xml:id="i-a0eaec152b87c525-618" prev="i-a0eaec152b87c525-614" who="Q946708">
            <seg>
              Tidigare under frågestunden nämnde jag det storskaliga vattenkraftsprojektet
              Rampur som ligger i norra Indien. Lokalinvånarna jag träffade
              människor när jag var i Durban senast berättade för mig att skördarna
              har försämrats liksom grundvattnet. Det är ingen som har pratar
              med de lokalinvånare som bor i området. De har inte fått någon
              ekonomisk kompensation. Det här projektet hade redan en världsbanksfinansiering
              2007, men det började kallas för ett CDM-projekt under hösten
              2011. Det fanns alltså redan pengar. Då kan man fråga sig om det
              över huvud taget är additionellt när finansieringen redan fanns.
              Det här är ett sådant projekt som Lena Ek och regeringen stöder
              genom våra pengar till CDM. Jag tycker att om man förlitar sig
              så mycket på de här utsläppskrediterna ska man verkligen veta
              vad de här projekten handlar om. Det här projektet i Rampur i
              Indien är ett storskaligt vattenkraftsprojekt. Det handlar om
              över 400 megawatt installerad el varje år som ska produceras.
              Det är inget litet mysigt vattenkraftverk som man har investerat
              pengar i.
            </seg>
          </u>
          <u xml:id="i-a0eaec152b87c525-619" prev="i-a0eaec152b87c525-614" who="Q946708">
            <seg>
              Avslutningsvis vill jag ta upp en annan sak som jag inte heller
              fick svar på. Det låter jätteintressant att det inte ska vara
              några nettoutsläpp 2050. Men kommer man då att förlita sig på
              CDM, eller handlar det om 100 procent åtgärder i Sverige?
            </seg>
          </u>
          <note type="speaker">
            Anf. 127 Miljöminister LENA EK (C):
          </note>
          <u xml:id="i-a0eaec152b87c525-620" next="i-a0eaec152b87c525-629" who="Q535342">
            <seg>
              Herr talman! Den här diskussionen kom upp när vi var i Durban.
              Då fick också Jens Holm ett material som visade samtliga CDM-projekt,
              samtlig finansiering och hur vi investerar i detta.
            </seg>
          </u>
          <u xml:id="i-a0eaec152b87c525-621" prev="i-a0eaec152b87c525-620" who="Q535342">
            <seg>
              Det är ganska bra om man anmäler vilka frågor man vill diskutera,
              för då kan vi plocka fram underlag för det, fortsätta en sådan
              här folkbildande insats och titta på de olika sakerna.
            </seg>
          </u>
          <u xml:id="i-a0eaec152b87c525-622" prev="i-a0eaec152b87c525-620" who="Q535342">
            <seg>
              CDM-projekten regleras i Kyotoprotokollet. Det är basen för CDM-projekten.
              Eller hur? Ja, just det. Hur lång tid framåt har vi gällande Kyotoprotokoll
              från nu? Vi har precis bestämt om Kyotoprotokollets andra period.
              Den slutar tre decennier innan 2050-målet ska vara uppnått. Det
              är basen för Jens Holms fråga. Det är möjligt att det kommer andra
              former av sådana här projekt i olika sammanhang. Det är till och
              med mycket möjligt. Jag tycker att det är mycket viktigt att vi
              då diskuterar formerna för dem, hur de ska se ut och hur mycket
              de ska användas. Jag tycker att det är aningen ologiskt att koppla
              ihop det här i det sammanhanget.
            </seg>
          </u>
          <u xml:id="i-a0eaec152b87c525-623" prev="i-a0eaec152b87c525-620" who="Q535342">
            <seg>
              För att svara generellt på frågan om CDM-projekten och hur de
              hanteras vill jag säga att reglerna har skärpts när det gäller
              materialitet, det vill säga substansen i projekten, och additionalitet,
              det vill säga hur mycket man tillför.
            </seg>
          </u>
          <u xml:id="i-a0eaec152b87c525-624" prev="i-a0eaec152b87c525-620" who="Q535342">
            <seg>
              Sverige lägger in pengarna till exempel i FN-systemet för att
              FN-systemet ska sätta upp kriterier för de här olika projekten.
              Jag tycker att det är rätt väg att gå.
            </seg>
          </u>
          <u xml:id="i-a0eaec152b87c525-625" prev="i-a0eaec152b87c525-620" who="Q535342">
            <seg>
              Jens Holm tar inte för ett ögonblick upp den diskussion som de
              fattiga länderna förde hela tiden när vi träffades i Durban, liksom
              de har gjort vid alla föregående klimatförhandlingar. En av anledningarna
              till att de var så desperat angelägna om att vi skulle ha en andra
              åtagandeperiod på Kyotoprotokollet var för att de ville ha tillgång
              till de här klimatprojekten.
            </seg>
          </u>
          <u xml:id="i-a0eaec152b87c525-626" prev="i-a0eaec152b87c525-620" who="Q535342">
            <seg>
              Jag håller med om att en del av dem i början inte var helt idealiska,
              men vi och FN har gjort allt för att se till att de är bra. Det
              finns en transparent utvärdering som man kan se på nätet, och
              vi fortsätter att försöka göra dem bättre.
            </seg>
          </u>
          <u xml:id="i-a0eaec152b87c525-627" prev="i-a0eaec152b87c525-620" who="Q535342">
            <seg>
              Ministrar från de fattiga länderna gav också en annan kritik
              när vi satt öga mot öga. De sade: Vi vill göra det här. Varför
              är inte Sverige mer i vårt land? Varför är inte Sverige här med
              de här klimatprojekten?
            </seg>
          </u>
          <u xml:id="i-a0eaec152b87c525-628" prev="i-a0eaec152b87c525-620" who="Q535342">
            <seg>
              Vem är jag att då stå och säga att de inte får ha sådana här
              projekt när de absolut vill ha det? Jag kan bara säga att vi försöker,
              men vi har också en diskussion hemma om hur mycket CDM-projekt
              vi ska ha.
            </seg>
          </u>
          <u xml:id="i-a0eaec152b87c525-629" prev="i-a0eaec152b87c525-620" who="Q535342">
            <seg>
              Jag tycker att det ska vara en balanserad mix i våra klimatmål.
              Vi ska göra det mesta hemma, men jag är inte beredd att utmönstra
              de här projekten under andra perioden av Kyotoprotokollet just
              därför att detta är så oerhört viktigt för de fattiga länderna.
              Tvärtom har vi lagt ned ett stort arbete på att balansen när det
              gäller var de äger rum ska förändras så att vi går från det som
              nu är emerging economies, till exempel Indien, och fördelar mer
              av pengarna till de här projekten i länderna i den fattigaste
              kvartilen.
            </seg>
          </u>
          <note type="speaker">
            Anf. 128 JENS HOLM (V):
          </note>
          <u xml:id="i-a0eaec152b87c525-630" next="i-a0eaec152b87c525-632" who="Q946708">
            <seg>
              Herr talman! Jag tycker att det här har varit en intressant debatt
              som visar att regeringen vill fortsätta att utreda möjligheten
              att skala upp ambitionerna på EU-nivå medan vi vill minska kraftigt
              här och nu. Vi säger från Vänsterpartiet att vi vill ställa om
              Sverige. Det är därför vi vill göra alla utsläppsminskningar här
              på hemmaplan. Vi vill till exempel använda ett klimatinvesteringsprogram
              så att våra kommuner, landsting och småföretag kan arbeta aktivt
              med klimatarbetet. Vi vill också införa ett helt separat klimatbistånd
              så att de fattiga länderna kan få hjälp.
            </seg>
          </u>
          <u xml:id="i-a0eaec152b87c525-631" prev="i-a0eaec152b87c525-630" who="Q946708">
            <seg>
              Det fina med det här klimatbiståndet är att det är nya, additionella,
              pengar som vi tillför. Vi använder inte biståndet för att avräkna
              utsläppsminskningar på hemmaplan, utan vi gör det här för att
              vi verkligen vill hjälpa utvecklingsländerna.
            </seg>
          </u>
          <u xml:id="i-a0eaec152b87c525-632" prev="i-a0eaec152b87c525-630" who="Q946708">
            <seg>
              Det är intressant när Lena Ek pratar om utvecklingsländer. Jag
              träffar också många företrädare för utvecklingsländer. De brukar
              säga två saker till mig. De vill ha hjälp från oss, helt klart.
              De vill att vi ska investera pengar hos dem. Men de säger också
              att de vill att vi ska minska våra utsläpp. Lägger vi en massa
              pengar på billiga och osäkra utsläppskrediter är det lite pengar
              som förs över till dem, men det görs inga utsläppsminskningar
              här på hemmaplan. Det är också därför som Fredrik Reinfeldt kan
              stå här i talarstolen och presentera regeringsförklaringen och
              säga att det inte kommer några nya klimatåtgärder. Vi ser att
              utsläppen ökar här och nu därför att det inte finns någon ny klimatpolitik
              här på hemmaplan. Därför är det så viktigt att när vi arbetar
              med andra länder ska vi göra det i form av klimatbistånd. Vi ska
              inte göra det för att vi vill köpa oss fria från vår faktiska
              historiska klimatskuld.
            </seg>
          </u>
          <note type="speaker">
            Anf. 129 Miljöminister LENA EK (C):
          </note>
          <u xml:id="i-a0eaec152b87c525-633" next="i-a0eaec152b87c525-637" who="Q535342">
            <seg>
              Herr talman! Rika länder har ett historiskt ansvar. Så är det.
              Det är oerhört viktigt att säga att vi globalt sett har ett gemensamt
              ansvar för framtiden men att vi måste differentiera bördan för
              de åtgärderna därför att det är skillnad mellan fattiga och rika
              länder. Det är en oerhört viktig nyckel i klimatförhandlingarna
              för att få ihop de majoriteter som vi så väl behöver i det här
              sammanhanget.
            </seg>
          </u>
          <u xml:id="i-a0eaec152b87c525-634" prev="i-a0eaec152b87c525-633" who="Q535342">
            <seg>
              Det är viktigt att hjälpa de fattiga länderna att göra utsläppsminskningar
              men, precis som jag har diskuterat med Indiens miljöminister rätt
              många gånger vid det här laget, de behöver också möjlighet till
              tillväxt för att kunna klara av sin fattigdom och kunna växa och
              ge människor ett bättre liv. Då handlar det väldigt mycket om
              tekniköverföring för att lösa den ekvationen. Det är ingen lätt
              sak. Det är jättesvårt.
            </seg>
          </u>
          <u xml:id="i-a0eaec152b87c525-635" prev="i-a0eaec152b87c525-633" who="Q535342">
            <seg>
              Det har visat sig vid utvärderingar av de här klimatprojekten
              att de är viktiga när det gäller tekniköverföring. Det är otroligt
              mycket snabbare att använda den vägen än att köra fast i den återvändsgränd
              som patenträtt och immaterialrätt internationellt har visat sig
              vara.
            </seg>
          </u>
          <u xml:id="i-a0eaec152b87c525-636" prev="i-a0eaec152b87c525-633" who="Q535342">
            <seg>
              Vi skulle kunna ägna år åt att diskutera både TRIPS-avtalet och
              ACTA-förhandlingarna, och det har vi ju nästan gjort i ett föregående
              liv! Tekniköverföring kommer också genom de här klimatprojekten.
              Det handlar inte bara om det, utan det handlar också om hur man
              hanterar sådana här projekt och att man hjälper de här länderna
              att bygga upp den organisation som behövs för att kunna hantera
              investeringar också från privata företag.
            </seg>
          </u>
          <u xml:id="i-a0eaec152b87c525-637" prev="i-a0eaec152b87c525-633" who="Q535342">
            <seg>
              Jag vill tacka för en väldigt bra interpellationsdebatt som jag
              skulle önska att fler deltog i.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Svar på interpellation 2011/12:180 om resultatet av UFCCC:s
            17:e partsmöte
          </note>
          <note type="speaker">
            Anf. 130 Miljöminister LENA EK (C):
          </note>
          <u xml:id="i-a0eaec152b87c525-638" next="i-a0eaec152b87c525-643" who="Q535342">
            <seg>
              Den viktigaste framgången vid klimatmötet i Durban var att EU,
              genom vår allians med de små östaterna och de minst utvecklade
              länderna, fick gehör för kravet om en färdplan som stakar ut vägen
              framåt mot ett globalt rättsligt bindande ramverk som omfattar
              alla länder och att vi fick ett beslut om en andra åtagandeperiod
              under Kyotoprotokollet. Durbanplattformen är en möjlighetsplattform,
              och utan den skulle vi stå ännu längre ifrån fördjupade åtaganden
              än vad vi gör i dag.
            </seg>
          </u>
          <u xml:id="i-a0eaec152b87c525-639" prev="i-a0eaec152b87c525-638" who="Q535342">
            <seg>
              Jag måste säga att jag instämmer till fullo i Matilda Ernkrans
              oro för att nuvarande ambitionsnivå för utsläppsminskningar innebär
              att vi riskerar en flergradig temperaturhöjning och beklagar att
              vi inte nått längre. Den vetenskapliga rapport från SMHI som Matilda
              Ernkrans hänvisar till är tydlig på den punkten. Unep, alltså
              FN:s miljöprogram, drar samma slutsats i sin rapport Bridging
              the Emissions Gap , alltså om att överbrygga utsläppsgapet, där
              man bland annat pekar på att ambitionsgapet mellan nuvarande åtaganden
              och behovet av utsläppsminskningar för att hålla tvågradersmålet
              inom räckhåll är cirka sex till elva gigaton koldioxidekvivalenter.
              Det är alltså väldigt mycket arbete som återstår innan vi har
              ett avtal på plats som faktiskt innebär att vi klarar tvågradersmålet
              med god marginal.
            </seg>
          </u>
          <u xml:id="i-a0eaec152b87c525-640" prev="i-a0eaec152b87c525-638" who="Q535342">
            <seg>
              Tyvärr får man konstatera att parterna inte var redo att fatta
              beslut om att fördjupa sina åtaganden i Durban, men jag skulle
              vilja peka på att vissa framsteg även rörande ambitionsnivån ändå
              nåddes. Ambitionsgapet till två grader erkändes av parterna det
              är väl bra att man har sjukdomsinsikt och en arbetsplan lanserades
              för att identifiera och utreda olika möjligheter för att minska
              gapet och öka ambitionsnivån. Sverige kommer att verka för att
              EU är ledande i detta arbete som är ett viktigt steg på vägen
              mot att höja parternas åtaganden.
            </seg>
          </u>
          <u xml:id="i-a0eaec152b87c525-641" prev="i-a0eaec152b87c525-638" who="Q535342">
            <seg>
              Som jag redan betonat i mitt svar till Helena Leander i interpellation
              2011/12:175 ska Sverige visa ledarskap såväl nationellt, som inom
              EU och internationellt. Vi tar vår del av ansvaret för att begränsa
              utsläppen genom vårt nationella mål att minska utsläppen med 40
              procent till 2020 och genom arbetet med Färdplan för noll klimatutsläpp
              till 2050. Det behövs en noggrann analys, sektor för sektor, där
              en rad möjliga åtgärder undersöks. Naturvårdsverket har fått i
              uppdrag att göra ett underlag för en svensk färdplan för att uppnå
              visionen om att Sverige inte ska ha några klimatutsläpp netto
              till 2050. De ska både visa vad som är möjligt i olika samhällssektorer
              och beskriva vägar dit, inklusive styrmedel.
            </seg>
          </u>
          <u xml:id="i-a0eaec152b87c525-642" prev="i-a0eaec152b87c525-638" who="Q535342">
            <seg>
              Arbetet med att anpassa samhället till ett successivt förändrat
              klimat i Sverige behöver stärkas och samordnas, även i en värld
              där temperaturhöjningen understiger två grader. Grundläggande
              är fortsatt uppbyggnad, förmedling och samordning av kunskap,
              både nationellt och regionalt. Regeringen har därför inrättat
              ett nationellt kunskapscentrum för klimatanpassning vid SMHI jag
              rekommenderar ett besök som ska fungera som en nod där kunskapen
              samlas och utvecklas och förmedlas till olika delar av samhället.
            </seg>
          </u>
          <u xml:id="i-a0eaec152b87c525-643" prev="i-a0eaec152b87c525-638" who="Q535342">
            <seg>
              Ett stort ansvar vilar också på kommuner, länsstyrelser och myndigheter
              ansvariga för samhällets infrastruktur. Regeringen har förtydligat
              uppdragen till flera myndigheter och anslagit särskilda medel
              till anpassning på lokal och regional nivå. Regeringen har därmed
              kommit en bra bit på vägen mot att skapa förutsättningar för att
              klimatanpassa samhället även om ytterligare insatser med säkerhet
              kommer att bli aktuella.
            </seg>
          </u>
          <note type="speaker">
            Anf. 131 MATILDA ERNKRANS (S):
          </note>
          <u xml:id="i-a0eaec152b87c525-644" next="i-a0eaec152b87c525-651" who="Q3373058">
            <seg>
              Herr talman! Det känns oroligt inte bara efter den här eftermiddagen,
              men kanske ännu mer oroligt nu när vi haft möjlighet att debattera
              med Lena Ek under frågestunden och Lena Ek även haft interpellationsdebatter
              om klimatomställningen med Jens Holm och Helena Leander. Det är
              inte helt lätt att känna trygghet i Lena Eks och den svenska regeringens
              ledarskap; hon hävdar i sitt svar att Sverige ska fortsätta att
              visa ledarskap.
            </seg>
          </u>
          <u xml:id="i-a0eaec152b87c525-645" prev="i-a0eaec152b87c525-644" who="Q3373058">
            <seg>
              Som socialdemokrat ser jag klimatomställningen som något som
              tjänar oss väl. Den stärker vår konkurrenskraft. Den bygger broar
              till jobb och välvärd. Den räddar vår planet. Den visar, inte
              minst fattiga och mer utsatta länder, att vi kan ta vårt ansvar.
              Världen kan inte vänta på att vi ska ta det ansvaret.
            </seg>
          </u>
          <u xml:id="i-a0eaec152b87c525-646" prev="i-a0eaec152b87c525-644" who="Q3373058">
            <seg>
              Låt mig koppla tillbaka till min oro över det som Lena Ek säger
              och vad som faktiskt blir resultatet. I svaret till mig säger
              Lena Ek till exempel att ett avtal ska vara på plats som klarar
              tvågradersmålet med god marginal. Efter mötet i Durban tyckte
              hon att det var helt underbart jag kan inte citera henne exakt
              men hon tyckte att det var helt underbart och hon var mycket glad
              att det hade kommit på plats.
            </seg>
          </u>
          <u xml:id="i-a0eaec152b87c525-647" prev="i-a0eaec152b87c525-644" who="Q3373058">
            <seg>
              Man kan jämföra det med andra bedömare av resultatet av klimattoppmötet
              i Durban. Jag delar förvisso åsikten att om man över huvud taget
              inte hade fått ett avtal på plats hade det varit ett katastrofalt
              misslyckande. Däremot delar jag inte Lena Eks bedömning att det
              är underbart. Det gör inte heller SMHI, Världsnaturfonden, Naturskyddsföreningen
              och en del andra, utan de är ganska bekymrade och menar att man
              låser världen vid en fyragradersökning.
            </seg>
          </u>
          <u xml:id="i-a0eaec152b87c525-648" prev="i-a0eaec152b87c525-644" who="Q3373058">
            <seg>
              Då säger Lena Ek att det ska komma ett avtal på plats som klarar
              tvågradersmålet. Jag vet inte riktigt varifrån hon hämtar det
              vetenskapliga underlaget. Det som finns är IPPC:s fjärde rapport,
              och där talas det snarare om att utsläppen måste börja minska
              absolut senast 2015. Det som man skrev på i Durban innebär att
              det ska börja gälla först 2020.
            </seg>
          </u>
          <u xml:id="i-a0eaec152b87c525-649" prev="i-a0eaec152b87c525-644" who="Q3373058">
            <seg>
              Till det kan kopplas de olika bilder som Lena Ek ger i andra
              uttalanden. Till exempel talas det om nettoutsläpp till 2050 genom
              att ta ansvar och visa ledarskap på hemmaplan. Det är inte helt
              enkelt att hänga med i detta. Riksdagen har, utifrån vad regeringen
              lagt fram, fattat beslut om att Sverige ska vara fritt från nettoutsläpp
              2050. Det betyder ungefär 60 procents utsläppningsminskningar.
              Det kan jämföras med Socialdemokraterna, som tycker att 90 procent
              borde vara det mål vi riktar oss mot. EU tycker att vi borde ha
              8095 procents minskningar.
            </seg>
          </u>
          <u xml:id="i-a0eaec152b87c525-650" prev="i-a0eaec152b87c525-644" who="Q3373058">
            <seg>
              Ibland talar Lena Ek om klimatutsläpp och ibland om nettoutsläpp.
              Det är inte riktigt samma sak. Det är en ganska stor skillnad
              i ambitionsnivå, och frågan är vad som egentligen gäller. Vidare
              talar Lena Ek om en fossilfri fordonsflotta. Riksdagens beslut
              är att vi ska vara oberoende av fossila bränslen till 2030. Det
              är faktiskt lite skillnad på orden och vad som är ambitionsnivån.
            </seg>
          </u>
          <u xml:id="i-a0eaec152b87c525-651" prev="i-a0eaec152b87c525-644" who="Q3373058">
            <seg>
              Beträffande ledarskapet vill jag fråga: Vad är det egentligen
              som gäller, Lena Ek, i fråga om regeringens klimat- och miljöpolitik?
              Är det verkligen att visa på ledarskap när vi inte ser några resultat
              av era ansträngningar?
            </seg>
          </u>
          <note type="speaker">
            Anf. 132 ROGER TIEFENSEE (C):
          </note>
          <u xml:id="i-a0eaec152b87c525-652" next="i-a0eaec152b87c525-655" who="Q6210672">
            <seg>
              Herr talman! Det är en intressant interpellation Matilda Ernkrans
              ställt till Lena Ek. Frågan är om Durban var en framgång eller
              inte. Sett till att klimatförhandlingarna riskerade att braka
              ihop totalt var det definitivt en framgång. Som Matilda Ernkrans
              skriver i sin interpellation skulle det annars ha blivit ett tredje
              misslyckande beträffande att få till stånd en överenskommelse
              om ett klimatavtal.
            </seg>
          </u>
          <u xml:id="i-a0eaec152b87c525-653" prev="i-a0eaec152b87c525-652" who="Q6210672">
            <seg>
              Man kan säga att det är en framgång i form. Framgången i sak,
              innehållet, återstår att skapa. Då kan man alltid säga att Durban
              var ett misslyckande eftersom det inte fanns något innehåll. Innehållet
              återstår att skapa, och nu har man kommit överens om att staka
              ut vägen och att få ett globalt rättsligt bindande ramverk, som
              alltså omfattar alla länder. Vi har aldrig tidigare varit i närheten
              av att alla commitat sig att verkligen ha en plan framåt. Sedan
              återstår det att fylla den planen, det åtagande som gjorts gemensamt,
              med innehåll.
            </seg>
          </u>
          <u xml:id="i-a0eaec152b87c525-654" prev="i-a0eaec152b87c525-652" who="Q6210672">
            <seg>
              Man ska inte underskatta framgången i form. Tittar vi på vad
              som hände i Köpenhamn, på det senaste mötet Cancúnmötet var däremellan,
              men förändringarna var inte särskilt stora, även om det hände
              en del positiva saker ser vi att förväntningarna var stora för
              två år sedan. Då var G77-gruppen intakt. Det som hände i Durban
              var att EU, tack vare ledarskap i allmänhet och ett gott ledarskap
              från Lena Ek, lyckades splittra G77-gruppen och liera sig med
              önationerna. Därmed blev Kina stående med svartepetter, och man
              kunde komma fram till resultat, visserligen på övertid men ändå.
              Risken fanns att det hela skulle braka ihop totalt. Orsaken till
              att vi inte nådde framgång i Köpenhamn, som blev ett stort misslyckande,
              var att G77-gruppen inte gick att splittra.
            </seg>
          </u>
          <u xml:id="i-a0eaec152b87c525-655" prev="i-a0eaec152b87c525-652" who="Q6210672">
            <seg>
              Jag tror därför att just framgången i form underlättar framtida
              förhandlingar så att vi kan få riktigt bra avtal och nå tvågradersmålet.
              Det måste vi göra. I annat fall måste vi vidta mycket stora anpassningsåtgärder,
              och det blir dramatiska förändringar i ekonomin och i samhället
              såsom vi känner det i dag. Där har Nicholas Stern pekat på att
              det är billigare att nu vidta åtgärder för utsläppsminskningar
              än att vänta på klimatförändringar.
            </seg>
          </u>
          <note type="speaker">
            Anf. 133 JENS HOLM (V):
          </note>
          <u xml:id="i-a0eaec152b87c525-656" next="i-a0eaec152b87c525-659" who="Q946708">
            <seg>
              Herr talman! Den rapport som miljöministern delvis lutar sig
              mot, Bridging the emissions gap , tycker jag är väldigt spännande.
              Man tittar på den klimatpolitik som förs i dag. Vad kan vi förvänta
              oss i framtiden för att uppnå tvågradersmålet? Lena Ek konstaterar
              att det är ett spann på sex till elva gigaton, men som jag läser
              detta är det ännu mer. Det saknas minskningar i världen på tolv
              gigaton för att vi över huvud taget ska nå tvågradersmålet. Vi
              är väldigt långt från en lösning. Man varnar också i rapporten
              för dubbelräkning av så kallade offsets. Offsets är ett annat
              ord för CDM, billiga utsläppskrediter.
            </seg>
          </u>
          <u xml:id="i-a0eaec152b87c525-657" prev="i-a0eaec152b87c525-656" who="Q946708">
            <seg>
              Återigen: Ska vi ha en trovärdig klimatpolitik måste vi börja
              göra utsläppsminskningarna på hemmaplan. Det handlar inte bara
              om att vi då verkligen vet att utsläppsminskningarna blir av,
              utan det handlar om att vi så tidigt som möjligt måste ställa
              om våra samhällen, precis som Roger Tiefensee sade här tidigare.
              Det är billigare att göra utsläppsminskningarna än att vänta på
              att någonting ska hända någon gång i framtiden.
            </seg>
          </u>
          <u xml:id="i-a0eaec152b87c525-658" prev="i-a0eaec152b87c525-656" who="Q946708">
            <seg>
              Matilda Ernkrans tog upp en viktig fråga, färdplanen till 2050.
              Det är viktigt med språket här. Är det nettoutsläpp man pratar
              om eller en färdplan för noll klimatutsläpp, som Lena Ek säger
              i interpellationssvaret? Om man säger att det ska vara noll klimatutsläpp
              tolkar jag det som att man inte får tillgodoräkna sig mark- och
              landanvändning, som Sverige gör i dag, och inte heller tillgodoräkna
              sig uppköp av billiga utsläppskrediter. Tyvärr får vi inte något
              svar på detta.
            </seg>
          </u>
          <u xml:id="i-a0eaec152b87c525-659" prev="i-a0eaec152b87c525-656" who="Q946708">
            <seg>
              I rapporten talar man om att världen egentligen borde sikta på
              en målsättning att begränsa temperaturhöjningen till 1,5 grader,
              alltså inte ett tvågradersmål. Även tvågradersmålet kommer sannolikt
              att leda till irreparabla förändringar av våra ekosystem. I Cancún
              bestämde man att man ska undersöka det vetenskapliga underlaget
              tror jag att man sade för möjligheten att ha 1,5 graders temperaturstabilisering
              som en målsättning. Jag undrar helt enkelt vad som hände med den
              visionen. Det känns som att den har försvunnit. Är detta någonting
              som Lena Ek och Sverige driver, att man ska skärpa den målsättningen
              från två grader ned till 1,5 grader?
            </seg>
          </u>
          <note type="speaker">
            Anf. 134 GUNNAR ANDRÉN (FP):
          </note>
          <u xml:id="i-a0eaec152b87c525-660" next="i-a0eaec152b87c525-665" who="Q5556677">
            <seg>
              Herr talman! Det är naturligtvis vanskligt att ge sig in i en
              debatt som är giganternas kamp om den bästa klimatpolitiken. Jag
              skulle dock vilja ta fasta på den fråga som jag ställde till statsrådet
              under frågestunden och som Roger Tiefensee följer upp nu: Vilken
              är den allra viktigaste miljöfrågan i hela världen just nu? Jag
              tycker att svaret gavs av presidenten Barack Obama i går i State
              of the Union-talet. Han nämnde i stort sett inte miljöfrågorna
              över huvud taget. Det är andra frågor som står i förgrunden för
              debatten i många av världens länder.
            </seg>
          </u>
          <u xml:id="i-a0eaec152b87c525-661" prev="i-a0eaec152b87c525-660" who="Q5556677">
            <seg>
              Vad kan vi bidra med från Sverige? Jag är helt övertygad om att
              Matilda Ernkrans är på rätt spår när hon säger att vi är på väg
              mot någon form av katastrof om vi fortsätter så här. Det kan vi
              vara överens om. Sedan har vi lite olika frågeställningar i de
              tre debatterna om den svenska klimatpolitiken och dess resultat,
              men det är ändå samma fråga: Vi måste göra någonting. Vi måste
              hålla fast vid en bra klimatpolitik med ren luft och rent vatten
              i Sverige och göra mer här hemma.
            </seg>
          </u>
          <u xml:id="i-a0eaec152b87c525-662" prev="i-a0eaec152b87c525-660" who="Q5556677">
            <seg>
              Men det är klart: Om vi inte får stopp på sådana saker som användandet
              av kol och förbrukningen av olja i världen står vi oss ganska
              slätt även om vi är väldigt duktiga här hemma. Därför är det så
              otroligt viktigt att vi ser till att många andra länder i världen
              får tillgång till energiteknik. Det är nyckelfrågan för att kunna
              minska utsläppen rejält med si eller så många ton, men där är
              vi absolut på fel väg.
            </seg>
          </u>
          <u xml:id="i-a0eaec152b87c525-663" prev="i-a0eaec152b87c525-660" who="Q5556677">
            <seg>
              Jag tycker att Anders Wijkman ofta har intressanta diskussioner
              om vad som är ekonomisk utveckling. Det kan också vara biologisk
              avveckling när man har ekonomisk utveckling. Det är ingen särskilt
              partipolitisk ståndpunkt, utan någonting som vi alla har ansvar
              för: att vidta åtgärder som är effektiva.
            </seg>
          </u>
          <u xml:id="i-a0eaec152b87c525-664" prev="i-a0eaec152b87c525-660" who="Q5556677">
            <seg>
              Jag tror aldrig att mitt lilla parti kommer att kunna mäta sig
              med Vänsterpartiet eller Miljöpartiet i deras kamp för att vara
              bäst när det gäller visioner. När det gäller resultaten tror jag
              däremot att det är väldigt viktigt att vi alla når stora framgångar
              gemensamt.
            </seg>
          </u>
          <u xml:id="i-a0eaec152b87c525-665" prev="i-a0eaec152b87c525-660" who="Q5556677">
            <seg>
              Häromdagen hade Folkpartiet ett litet seminarium där vi diskuterade
              skogen tillsammans med företrädare för många andra partier. Ordföranden
              i Vetenskapsakademiens energiutskott Sven Kullander deltog. Man
              kan se den otroliga betydelse som skogen har, inte bara i Sverige,
              för koldioxidsänkorna och så vidare. Men framför allt är avskogningen
              av stora delar av världen ett ohyggligt miljöhot. Vi skulle kunna
              göra något som inte har med våra egna målsättningar att göra,
              men där vi tar ansvar och hjälper till med teknik. Kunskapsöverföring
              är en ohyggligt viktig fråga. Jag tror att statsrådet har väldigt
              många goda möjligheter att påverka, kanske inte så mycket efter
              Durban som inför det stora miljömötet i Rio, Rio + 20.
            </seg>
          </u>
          <note type="speaker">
            Anf. 135 Miljöminister LENA EK (C):
          </note>
          <u xml:id="i-a0eaec152b87c525-666" next="i-a0eaec152b87c525-673" who="Q535342">
            <seg>
              Herr talman! Ärade ledamöter och ärade åhörare! Vi har tidigare
              denna eftermiddag diskuterat frustration, och frustrerande känns
              det. I stort sett varje vetenskaplig rapport som kommer pekar
              på att situationen förvärras när det gäller klimatfrågan. Isarna
              smälter snabbare och vattennivåhöjningarna blir större än vi trott.
              Det påverkar matproduktionen mer än vi trott innan. Sjukdomar
              sprids på ett annat sätt än vi trott innan. Så är det hela tiden.
            </seg>
          </u>
          <u xml:id="i-a0eaec152b87c525-667" prev="i-a0eaec152b87c525-666" who="Q535342">
            <seg>
              Jag har gjort fem klimatförhandlingar, fyra som EU-parlamentariker
              och en som svensk miljöminister. Det är oerhört frustrerande att
              bära med sig denna kunskap, sitta i de här lokalerna och förhandla
              och se hur det diskuteras om agendafrågor och detaljer fram och
              tillbaka. Så blir det inte färdigt det finns inget resultat på
              bordet vid det schemalagda datum då konferensen ska avslutas.
              Hälften åker hem. Man sitter första natten och första dagen efter,
              andra natten och andra dagen efter. Skarorna tunnas ut bland dem
              som sitter kvar. Men även i det här akuta skedet är det ändå fortfarande
              detaljfrågor och agenda som diskuteras i den stora salen där alla
              samlas, samtidigt som den ena vetenskapliga rapporten efter den
              andra kommer.
            </seg>
          </u>
          <u xml:id="i-a0eaec152b87c525-668" prev="i-a0eaec152b87c525-666" who="Q535342">
            <seg>
              Ibland må det väl förlåtas om man kvart över två på natten, efter
              att ha varit vaken i två dygn, tar till ett extra starkt ord.
              Det var inte många miljöministrar och över huvud taget inte många
              delegater kvar i det läget. I alla fall får vi ihop ett ramverk
              som gör att vi kan förhandla vidare. Vi får den andra åtagandeperioden
              för Kyotoprotokollet, som betyder så oerhört mycket för de fattiga
              länderna. Jag är fullt medveten om att detta inte är idealiskt,
              att åtaganden fattas och att det är otroligt mycket arbete kvar.
              Men det är ändå bättre att se en väg framför sig än att befinna
              sig i en absolut återvändsgränd, vilket hade varit fallet.
            </seg>
          </u>
          <u xml:id="i-a0eaec152b87c525-669" prev="i-a0eaec152b87c525-666" who="Q535342">
            <seg>
              I det läget tycker jag fortfarande att jag hade rätt att uttrycka
              mig som jag gjorde. Det gäller särskilt som vi efteråt har haft
              ungefär 30 timmar debatt om dessa frågor där jag hela tiden har
              sagt att de vetenskapliga rapporterna visar på att läget förvärras.
              Vi kan kanske rikta uppmärksamheten mot problemet i stället.
            </seg>
          </u>
          <u xml:id="i-a0eaec152b87c525-670" prev="i-a0eaec152b87c525-666" who="Q535342">
            <seg>
              Skogsfrågorna och teknikfrågorna är oerhört viktiga. Sverige
              är ett av de få länder i världen som har ökat antalet skogskubikmeter
              fiber varje år i decennier.
            </seg>
          </u>
          <u xml:id="i-a0eaec152b87c525-671" prev="i-a0eaec152b87c525-666" who="Q535342">
            <seg>
              Jag har diskuterat dessa frågor med till exempel den kinesiske
              miljöministern, den indiske miljöministern och med afrikaner.
              Där är skogsfrågorna väldigt viktiga. Det gäller också till exempel
              Indonesien.
            </seg>
          </u>
          <u xml:id="i-a0eaec152b87c525-672" prev="i-a0eaec152b87c525-666" who="Q535342">
            <seg>
              Jag ska ta ett exempel i detta inlägg på hur viktiga skogsfrågorna
              är. Det gäller den mark i världen som är produktiv skogsmark,
              det vill säga där man ska odla och där det inte finns några känsliga
              områden.
            </seg>
          </u>
          <u xml:id="i-a0eaec152b87c525-673" prev="i-a0eaec152b87c525-666" who="Q535342">
            <seg>
              Om vi på hälften av den marken brukade som i Sverige skulle de
              kolsänkor som blir där innebära att skogen skulle ta upp alla
              de ökade utsläpp som vi ser framför oss i de vetenskapliga rapporter
              som tynger oss så mycket när vi diskuterar den här frågan. Så
              stor betydelse har skogsfrågorna.
            </seg>
          </u>
          <note type="speaker">
            Anf. 136 MATILDA ERNKRANS (S):
          </note>
          <u xml:id="i-a0eaec152b87c525-674" next="i-a0eaec152b87c525-683" who="Q3373058">
            <seg>
              Herr talman! Jag kan ha full förståelse för att man en sen natt
              efter långa och tunga förhandlingar inte använder de mest nyanserade
              orden för resultatet av förhandlingarna. Det har jag absolut förståelse
              för.
            </seg>
          </u>
          <u xml:id="i-a0eaec152b87c525-675" prev="i-a0eaec152b87c525-674" who="Q3373058">
            <seg>
              Jag kan också dela frustrationen som Lena Ek beskriver här. Det
              är klart att vi känner en frustration. Det är inte kunskap vi
              saknar. Vi har vetenskapliga underlag. Vi vet vad världen står
              inför. Ändå klarar vi av olika skäl inte av att göra mer. Det
              är klart att det är en frustration.
            </seg>
          </u>
          <u xml:id="i-a0eaec152b87c525-676" prev="i-a0eaec152b87c525-674" who="Q3373058">
            <seg>
              Däremot återupprepar jag min kritik som gäller Lena Ek och regeringens
              ansvar. I denna frustration ligger att vi vet att alla måste göra
              allt de kan, och alla gör inte allt de kan. Min uppfattning är
              att inte heller vi i Sverige gör allt vi kan. Det har jag mindre
              förståelse för.
            </seg>
          </u>
          <u xml:id="i-a0eaec152b87c525-677" prev="i-a0eaec152b87c525-674" who="Q3373058">
            <seg>
              Jag har mindre förståelse för att, som jag uppfattar det, Lena
              Ek som miljöminister försöker blanda bort korten. Det ger också
              en oro. Om man blandar bort korten om definitioner, vilka mål
              som egentligen gäller och så vidare blir det än svårare att följa
              upp resultatet. Vi behöver resultat i Sverige och i världen.
            </seg>
          </u>
          <u xml:id="i-a0eaec152b87c525-678" prev="i-a0eaec152b87c525-674" who="Q3373058">
            <seg>
              Om vi ska tala om resultat kan man enkelt gå in och titta på
              enbart den svenska utvecklingen. Man kan titta på åren 19921994,
              när vi hade borgerlig regering och en centerpartistisk miljöminister.
              Man kan fortsätta med åren 20072010, som vi har statistik för.
              Det är fortfarande en borgerlig regering och en centerpartistisk
              miljöminister. Här hemma i Sverige, där vi själva kan påverka,
              har vi under den tiden ökat våra koldioxidutsläpp med 1,8 miljoner
              ton. Det är resultatet.
            </seg>
          </u>
          <u xml:id="i-a0eaec152b87c525-679" prev="i-a0eaec152b87c525-674" who="Q3373058">
            <seg>
              Man kan också i statistiken gå in och titta på åren 19942006.
              När vi här i Sverige leddes av en socialdemokratisk regering minskade
              koldioxidutsläppen med 6,1 miljoner ton. Det är statistik och
              fakta, och det är jämförbara siffror.
            </seg>
          </u>
          <u xml:id="i-a0eaec152b87c525-680" prev="i-a0eaec152b87c525-674" who="Q3373058">
            <seg>
              Jag menar att man i de internationella klimatförhandlingarna
              och här hemma måste ta ansvar för vad man säger, och man måste
              definitivt ta ansvar för konsekvenserna. Det gäller den klimatomställning
              som vi behöver men också klimatförändringen.
            </seg>
          </u>
          <u xml:id="i-a0eaec152b87c525-681" prev="i-a0eaec152b87c525-674" who="Q3373058">
            <seg>
              Om det nu är så att Lena Ek numera delar min och också andras
              uppfattning Svenska Naturskyddsföreningen, Världsnaturfonden och
              andra att det man kom fram till i Durban låser världen i en färdplan
              mot en fyragradersvärld måste man ta ansvar här på hemmaplan.
            </seg>
          </u>
          <u xml:id="i-a0eaec152b87c525-682" prev="i-a0eaec152b87c525-674" who="Q3373058">
            <seg>
              Det handlar inte bara om att se till att resultaten, de faktiska
              utsläppsminskningarna, blir faktiska utsläppsminskningar. Man
              måste också ta ansvar för vad det får för konsekvenser för vårt
              land och för världen.
            </seg>
          </u>
          <u xml:id="i-a0eaec152b87c525-683" prev="i-a0eaec152b87c525-674" who="Q3373058">
            <seg>
              Där har Lena Ek en del att svara på. Jag skulle uppskatta om
              vi kunde få ett litet svar på det som är andra delen i min frågeställning
              i interpellationen, nämligen handlandet när det gäller klimatförändringarna
              och dess konsekvenser.
            </seg>
          </u>
          <note type="speaker">
            Anf. 137 ROGER TIEFENSEE (C):
          </note>
          <u xml:id="i-a0eaec152b87c525-684" next="i-a0eaec152b87c525-690" who="Q6210672">
            <seg>
              Herr talman! Det har varit en intressant interpellationsdebatt
              med många deltagare. Jag tänkte resonera lite vidare på det tema
              som Gunnar Andrén lyfte fram om att vidta de åtgärder som är mest
              effektiva.
            </seg>
          </u>
          <u xml:id="i-a0eaec152b87c525-685" prev="i-a0eaec152b87c525-684" who="Q6210672">
            <seg>
              För mig och Centerpartiet är det självklart och den uppfattningen
              tror jag att många delar att en av de mest effektiva åtgärder
              man kan vidta för både klimat och ekonomi är att energieffektivisera.
            </seg>
          </u>
          <u xml:id="i-a0eaec152b87c525-686" prev="i-a0eaec152b87c525-684" who="Q6210672">
            <seg>
              Många gånger tycks det inte uppfattas som lika handlingskraftigt
              att spara energi som att tala om att vi nu skaffar ny produktion
              av energi. Tyvärr har vi haft en sådan historia i Sverige att
              vi har varit väldigt inriktade på produktion.
            </seg>
          </u>
          <u xml:id="i-a0eaec152b87c525-687" prev="i-a0eaec152b87c525-684" who="Q6210672">
            <seg>
              Energieffektivisering är och kommer att vara oerhört viktigt
              för att klara klimatproblemen och inte minst för att kunna göra
              klimatinvesteringar i tider av ekonomisk oro. Det innebär också
              en ekonomisk fördel för den som gör investeringen.
            </seg>
          </u>
          <u xml:id="i-a0eaec152b87c525-688" prev="i-a0eaec152b87c525-684" who="Q6210672">
            <seg>
              Vem som än räknar på det, och också om det är en kommun, är det
              många gånger rent företagsekonomiskt väldigt lönsamma investeringar.
              Ändå blir de inte gjorda. Man kan fråga sig om det är någon paradox
              där, att det historiska arvet gör att vi inte ser det som lika
              kraftfullt.
            </seg>
          </u>
          <u xml:id="i-a0eaec152b87c525-689" prev="i-a0eaec152b87c525-684" who="Q6210672">
            <seg>
              Vi kanske behöver söka nya styrmedel. I morgon kommer det att
              vara ett seminarium här i riksdagen som Naturskyddsföreningen
              och Centerpartiet arrangerar om vita certifikat. Det är ett sätt
              att på marknaden få driv och effekt i energieffektivisering.
            </seg>
          </u>
          <u xml:id="i-a0eaec152b87c525-690" prev="i-a0eaec152b87c525-684" who="Q6210672">
            <seg>
              Oavsett om det handlar om att spara uppvärmningsbehov i bostäder
              eller att spara kylbehov i bostäder som andra har i andra delar
              av världen är energieffektivisering både klimatmässigt, energimässigt
              och ekonomiskt en väldigt smart åtgärd.
            </seg>
          </u>
          <note type="speaker">
            Anf. 138 JENS HOLM (V):
          </note>
          <u xml:id="i-a0eaec152b87c525-691" next="i-a0eaec152b87c525-698" who="Q946708">
            <seg>
              Herr talman! Jag tycker precis som Matilda Ernkrans att vi är
              inne på en väldigt farlig väg. Detta är tyvärr en färdplan mot
              kanske en fyra graders temperaturhöjning.
            </seg>
          </u>
          <u xml:id="i-a0eaec152b87c525-692" prev="i-a0eaec152b87c525-691" who="Q946708">
            <seg>
              Vi har uppskattningsvis tolv gigaton ytterligare utsläppsminskningar
              som måste göras fram till 2020. Det fina med det hela är att det
              inte är någon omöjlighet att lösa dessa problem.
            </seg>
          </u>
          <u xml:id="i-a0eaec152b87c525-693" prev="i-a0eaec152b87c525-691" who="Q946708">
            <seg>
              Det är precis som Roger Tiefensee bland annat var inne på, men
              jag tycker inte att jag riktigt ser den handlingen hos regeringen.
              Det gäller investeringar som måste göras här på hemmaplan.
            </seg>
          </u>
          <u xml:id="i-a0eaec152b87c525-694" prev="i-a0eaec152b87c525-691" who="Q946708">
            <seg>
              Vi ska samarbeta med andra länder. Det gör vi med nya klimatpengar
              i form av klimatbistånd. Men här på hemmaplan ska vi investera
              mer pengar i förnybar energi och hållbara transporter.
            </seg>
          </u>
          <u xml:id="i-a0eaec152b87c525-695" prev="i-a0eaec152b87c525-691" who="Q946708">
            <seg>
              Det handlar om att hjälpa människor till en hållbar livsstil
              och energieffektivisering och att hjälpa kommuner, landsting och
              småföretag att ställa om med ett klimatinvesteringsprogram.
            </seg>
          </u>
          <u xml:id="i-a0eaec152b87c525-696" prev="i-a0eaec152b87c525-691" who="Q946708">
            <seg>
              Det är bra att vi nu har haft en lång debatt. Jag hoppas att
              vi kan fortsätta att ha debatter så att vi kan finna fler lösningar.
              Det går att lösa denna stora utmaning. Det ser skrämmande ut nu.
            </seg>
          </u>
          <u xml:id="i-a0eaec152b87c525-697" prev="i-a0eaec152b87c525-691" who="Q946708">
            <seg>
              Jag vill att Sverige återigen ska bli ett land som tar på sig
              ledartröjan i klimatarbetet. Jag tycker inte att det finns där
              i dag.
            </seg>
          </u>
          <u xml:id="i-a0eaec152b87c525-698" prev="i-a0eaec152b87c525-691" who="Q946708">
            <seg>
              Nu måste jag lämna debatten. Jag ska hem till mina barn. Jag
              tackar för debatten.
            </seg>
          </u>
          <note type="speaker">
            Anf. 139 GUNNAR ANDRÉN (FP):
          </note>
          <u xml:id="i-a0eaec152b87c525-699" next="i-a0eaec152b87c525-703" who="Q5556677">
            <seg>
              Herr talman! Också jag tycker att det är värdefullt med olika
              interpellationer i miljöfrågor, bland annat av anledningen att
              jag tror att det är viktigt för framtiden att frågan ligger högt
              på dagordningen.
            </seg>
          </u>
          <u xml:id="i-a0eaec152b87c525-700" prev="i-a0eaec152b87c525-699" who="Q5556677">
            <seg>
              Jag vill gärna instämma med Roger Tiefensee på en punkt: Det
              ska vara lönsamt att energieffektivisera. Det är nyckelfrågan
              för många människor. Man kan göra detta av olika orsaker. Själv
              installerade jag bergvärme för ett stort antal år sedan. Det var
              väl inte i första hand för att det var lönsamt, men jag tyckte
              att det var god miljöpolitik att göra det. Jag är stolt över att
              vi nu bränner ungefär 5 000 liter mindre norsk olja varje år på
              detta sätt. Det tycker jag är en god personlig sak.
            </seg>
          </u>
          <u xml:id="i-a0eaec152b87c525-701" prev="i-a0eaec152b87c525-699" who="Q5556677">
            <seg>
              En annan sak som gör mig bekymrad är trafiken. Häromåret var
              riksdagens skatteutskott i en delstat i USA som heter Michigan,
              herr talman. Där hade man satsat mycket pengar på batteriutveckling.
              Man hade fått federala pengar till detta. Resultatet var oerhört
              klent för så mycket pengar, måste man säga. Detroit ligger där
              borta. Det är ett jättebekymmer att transportsektorn fortfarande
              tar så otroligt mycket olja. Det är en av nyckelfrågorna för framtiden
              att kunna gå över till andra drivmedel eller andra sorters bilar
              elektriska och så vidare.
            </seg>
          </u>
          <u xml:id="i-a0eaec152b87c525-702" prev="i-a0eaec152b87c525-699" who="Q5556677">
            <seg>
              När SAS för närvarande har en kampanj om att de har en miljon
              billiga flygresor låter det bra ur konsumentsynpunkt. Men jag
              reagerar på det motsatta sättet: Det låter alldeles förfärligt
              ur miljösynpunkt att man uppmanar folk att resa så otroligt mycket
              i luften. Det kan inte vara en rimlig miljöpolitik.
            </seg>
          </u>
          <u xml:id="i-a0eaec152b87c525-703" prev="i-a0eaec152b87c525-699" who="Q5556677">
            <seg>
              Allra sist: När vi nu ser att Iran hotas av ett stopp av sin
              oljeexport måste vi, herr talman, titta på vem Iran säljer sin
              olja till. Irans säkraste och största kund är Kina. Nummer två
              är Indien och nummer tre är Japan. Detta, herr talman, är en dimension
              som visar vilka oerhört stora miljöproblem vi har att ta itu med
              i framtiden.
            </seg>
          </u>
          <note type="speaker">
            Anf. 140 Miljöminister LENA EK (C):
          </note>
          <u xml:id="i-a0eaec152b87c525-704" next="i-a0eaec152b87c525-711" who="Q535342">
            <seg>
              Herr talman! Jag håller med Gunnar Andrén om att det är intressant
              med interpellationsdebatter. Det blir ännu intressantare när det
              är fler ledamöter som deltar på det här viset. Man lyfter då in
              frågor på ett sätt som gör debatten mer hel, och det tycker jag
              gynnar alla.
            </seg>
          </u>
          <u xml:id="i-a0eaec152b87c525-705" prev="i-a0eaec152b87c525-704" who="Q535342">
            <seg>
              I de svåra klimatförhandlingarna är det intressant att se att
              det tog oerhört mycket kraft i Durban att få en majoritet av länderna
              att erkänna gapet mellan vad vi gör och vad som borde göras för
              att klara detta. Och då talar vi om tvågradersmålet, som förmodligen
              är för högt. Det tog mycket kraft, och det är ett mått på hur
              svåra förhandlingarna är och hur svårt det är att få med länder
              som USA, Kina, Indien, Japan och Ryssland, som har smugit igenom
              förhandlingarna utan att bidra och som jag måste säga förtjänar
              rätt mycket kritik för sitt agerande.
            </seg>
          </u>
          <u xml:id="i-a0eaec152b87c525-706" prev="i-a0eaec152b87c525-704" who="Q535342">
            <seg>
              Det lanserades en strategi för hur gapet ska slutas eller för
              att det åtminstone ska finnas åtaganden för att nå det förmodligen
              för högt satta tvågradersmålet. Det var också väldigt svårt.
            </seg>
          </u>
          <u xml:id="i-a0eaec152b87c525-707" prev="i-a0eaec152b87c525-704" who="Q535342">
            <seg>
              Då är frågan: Hur får vi en positiv spiral i det globala klimatarbetet
              när vi har den förhandlingssituation som jag har beskrivit nu
              i några inlägg i debatten under eftermiddagen när vi samtidigt
              har en ekonomisk kris i världen? Man kan hoppas. Jag tror att
              det finns någonting som alla svenska partier delar, nämligen att
              det finns en väldig potential i ny miljöteknik och att det har
              möjlighet att ge tillväxt.
            </seg>
          </u>
          <u xml:id="i-a0eaec152b87c525-708" prev="i-a0eaec152b87c525-704" who="Q535342">
            <seg>
              Man kan jämföra olika samhällssektorer, olika industribranscher
              och olika bilföretag. Vi kommer ihåg den stora bilkrisen i USA
              alldeles nyligen, där de mest bränsleslukande bilarna och bolagen
              med mest sådan teknik hade sämst ekonomi. En del har ju också
              försvunnit från kartan.
            </seg>
          </u>
          <u xml:id="i-a0eaec152b87c525-709" prev="i-a0eaec152b87c525-704" who="Q535342">
            <seg>
              Jag tror att energieffektivisering är oerhört viktigt. Vi har
              berört skogsfrågorna. Det finns mycket att göra i många olika
              samhällssektorer. Jag tror att den svenska rollen ligger mycket
              i att demonstrera teknik. Eftersom vi har höga forskningsanslag
              sett i relation till andra länder ska vi också se till att vi
              får fram denna miljöteknik till en kostnad som även fattiga länder
              kan betala. Vi kan också genom klimatprojekt, genom bistånd, genom
              olika kanaler eller genom nya klimatpengar se till att den nya
              tekniken blir tillgänglig för de fattiga länderna. Kommittén för
              tekniktransfer är nu etablerad, och jag tror att det kommer att
              betyda mycket.
            </seg>
          </u>
          <u xml:id="i-a0eaec152b87c525-710" prev="i-a0eaec152b87c525-704" who="Q535342">
            <seg>
              Regeringen har sagt att när vi nu ska ha 40-årsjubileum för Stockholmskonferensen
              där vi kommer att ha ministrar från många av världens länder som
              är engagerade i klimatfrågan ska vi ta tillfället i akt att låta
              dem möta en del av tekniken. Då kan vi se hur vi gemensamt kan
              hitta möjligheter att utveckla arbetet.
            </seg>
          </u>
          <u xml:id="i-a0eaec152b87c525-711" prev="i-a0eaec152b87c525-704" who="Q535342">
            <seg>
              Den sista pusselbiten, nämligen gröna fonden, ska inom ett år
              finnas på plats för att kunna bistå länderna. Där tog vi också
              ett stort steg framåt.
            </seg>
          </u>
          <note type="speaker">
            Anf. 141 MATILDA ERNKRANS (S):
          </note>
          <u xml:id="i-a0eaec152b87c525-712" next="i-a0eaec152b87c525-715" who="Q3373058">
            <seg>
              Herr talman! Jag tackar miljöminister Lena Ek för debatten. Jag
              har stor respekt för de svårigheter som vi står inför. Men som
              jag sade i mitt tidigare inlägg känns det på något sätt som att
              man vill ta sig an dessa svårigheter och denna frustration genom
              att själv göra allt man kan, och jag tycker inte att Sverige gör
              allt vad vi kan.
            </seg>
          </u>
          <u xml:id="i-a0eaec152b87c525-713" prev="i-a0eaec152b87c525-712" who="Q3373058">
            <seg>
              Jag tycker att resultatet av de internationella klimatförhandlingarna
              snarare tyder på att vi behöver mer av politik och fler som kan
              visa framfötterna. Vi behöver fler som kan visa resultat av hur
              en bra klimatomställning kan se ut i ett land. Då räcker det inte
              med mål, Lena Ek. Det räcker inte att ha mål som miljöministern
              uppenbarligen inte riktigt själv har rett ut vilka de är. Vilka
              mål är det vi strävar emot, och vad är det som riksdagen har beslutat?
            </seg>
          </u>
          <u xml:id="i-a0eaec152b87c525-714" prev="i-a0eaec152b87c525-712" who="Q3373058">
            <seg>
              Jag är fullständigt övertygad om att det krävs mer. Det krävs
              mer handling. Vi måste investera i ett hållbart samhällsbygge.
              Vi måste göra offensiva investeringar i lokal klimatomställning,
              i förnybart, i energieffektivisering, i bostäder, i järnvägar
              och så vidare. Jag hade nog hoppats på att detta skulle ha varit
              svaret på min fråga, nämligen denna: Vilka konsekvenser och slutsatser
              drar man som miljöminister i Sverige av resultatet av förhandlingarna
              i Durban? Om vi nu låser oss vid 4 grader vilka åtgärder vidtar
              man då för att anpassa vårt samhälle och vår infrastruktur till
              det förändrade klimatet?
            </seg>
          </u>
          <u xml:id="i-a0eaec152b87c525-715" prev="i-a0eaec152b87c525-712" who="Q3373058">
            <seg>
              Även om vi vet att klimatförändringarna slår hårt och orättvist
              och att skillnaderna i världen kommer att bestå och snarare förstärkas
              kommer också vårt land att drabbas av klimatförändringar. Lena
              Ek har nu en sista chans att åtminstone försöka svara på den frågan.
            </seg>
          </u>
          <note type="speaker">
            Anf. 142 Miljöminister LENA EK (C):
          </note>
          <u xml:id="i-a0eaec152b87c525-716" next="i-a0eaec152b87c525-723" who="Q535342">
            <seg>
              Herr talman! Jag måste säga att jag inte uppfattade att interpellationen
              handlade om klimatanpassningen, utan mer om bedömningen av läget
              i klimatförhandlingarna.
            </seg>
          </u>
          <u xml:id="i-a0eaec152b87c525-717" prev="i-a0eaec152b87c525-716" who="Q535342">
            <seg>
              Det är klart att läget är bekymmersamt, som jag har sagt. Det
              är oerhört svårt att komma fram. Länderna har gjort för lite,
              och det är för få åtaganden. Det finns redan ett gap när det gäller
              att klara tvågradersmålet, jämfört med de betydligt lägre nivåer
              som vetenskapen pekar på att vi skulle behöva sikta på.
            </seg>
          </u>
          <u xml:id="i-a0eaec152b87c525-718" prev="i-a0eaec152b87c525-716" who="Q535342">
            <seg>
              I Sverige har regeringen vidtagit ett stort antal åtgärder i
              alla samhällssektorer. Jag kan hålla med interpellanten om att
              det alltid finns mer att göra. Jag tror att det gäller alla politikområden,
              och särskilt klimatområdet. Så är det.
            </seg>
          </u>
          <u xml:id="i-a0eaec152b87c525-719" prev="i-a0eaec152b87c525-716" who="Q535342">
            <seg>
              Vi har i den här debatten berört skogsfrågorna. De betyder oerhört
              mycket. Vi har berört vita certifikat. Det ska bli väldigt intressant
              att höra om resultatet av Centerpartiets seminarium om vita certifikat
              och betydelsen av det. Vi har också diskuterat tekniktransfer
              och betydelsen av teknik och innovationer. Här finns mycket att
              göra.
            </seg>
          </u>
          <u xml:id="i-a0eaec152b87c525-720" prev="i-a0eaec152b87c525-716" who="Q535342">
            <seg>
              Jag vill avsluta eftermiddagens långa interpellationspass med
              att påminna kammarens ledamöter om att Stockholmskonferensen 1972
              firar 40-årsjubileum. Den 2325 april kommer vi att ha ett stort
              antal miljöministrar och biståndsministrar i Stockholm. Jag hoppas
              att också riksdagens ledamöter tar tillfället i akt att delta
              i de här diskussionerna.
            </seg>
          </u>
          <u xml:id="i-a0eaec152b87c525-721" prev="i-a0eaec152b87c525-716" who="Q535342">
            <seg>
              Jag är övertygad om att klimatfrågan också har en oerhört stor
              betydelse för fattigdomsbekämpningen, och vi ska diskutera klimat
              och fattigdomsbekämpning samtidigt på den här jubileumskonferensen.
              Vi ska också demonstrera svensk miljöteknik och möjligheten att
              använda den i fajten mot klimatförändringarna.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 januari
          </note>
          <note>
            Per Bolund
          </note>
          <note>
            Bodil Ceballos
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 31 januari.
          </note>
          <note>
            16 § Anmälan om frågor för skriftliga svar
          </note>
          <u xml:id="i-a0eaec152b87c525-722" prev="i-a0eaec152b87c525-716" who="Q535342">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 26 januari
          </note>
          <note>
            Lars Mejern Larsson
          </note>
          <note>
            Tomas Nilsson
          </note>
          <note>
            Krister Örnfjäder
          </note>
          <note>
            Eva-Lena Jansson
          </note>
          <note>
            Hans Linde
          </note>
          <note>
            Hans Linde
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note>
            17 § Kammaren åtskildes kl. 17.11.
          </note>
          <u xml:id="i-a0eaec152b87c525-723" prev="i-a0eaec152b87c525-716" who="Q535342">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
