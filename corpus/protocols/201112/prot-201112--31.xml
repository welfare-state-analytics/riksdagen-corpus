<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--31</head>
          <docDate when="2011-11-15">2011-11-15</docDate>
        </div>
      </front>
      <body>
        <div>
          <note n="13b1c963">
            ﻿
          </note>
          <note n="46a2e9d0">
            Riksdagens protokoll
          </note>
          <note n="1a3ae530">
            2011/12:31
          </note>
          <note type="date" n="f75757c6">
            Tisdagen den 15 november
          </note>
          <note n="0d9c3eb3">
            Kl. 13:00 - 13:30
          </note>
          <note n="dcbb2cbc">
            1 § Justering av protokoll
          </note>
          <note n="76c4c9d9">
            Justerades protokollen för den 7, 8 och 9 november.
          </note>
          <note n="a96de37d">
            2 § Ledighet
          </note>
          <note n="dca07e7e">
            Tredje vice talmannen meddelade att Erik A Eriksson (C) ansökt
            om ledighet under tiden den 22 november 20114 februari 2012.
          </note>
          <note n="7208aba9">
            Kammaren biföll denna ansökan.
          </note>
          <note n="2d03a443">
            Tredje vice talmannen anmälde att Marie Wickberg (C) skulle tjänstgöra
            som ersättare för Erik A Eriksson.
          </note>
          <note n="65587dd4">
            3 § Meddelande om namnändring
          </note>
          <note n="433dfc30">
            Tredje vice talmannen meddelade att Anna SteeleKarlström (FP)
            ändrat namn till Anna Steele.
          </note>
          <note n="d95088ec">
            4 § Meddelande om frågestund
          </note>
          <note n="c1b6e994">
            Tredje vice talmannen meddelade att vid frågestunden torsdagen
            den 17 november kl. 14.00 skulle följande statsråd närvara:
          </note>
          <note n="e53d2edb">
            Utbildningsminister Jan Björklund (FP), statsrådet Nyamko Sabuni
            (FP), kultur- och idrottsminister Lena Adelsohn Liljeroth (M),
            statsrådet Peter Norman (M) och statsrådet Anna-Karin Hatt (C).
          </note>
          <note n="24cde419">
            5 § Anmälan om inkommet protokollsutdrag från utskott
          </note>
          <note n="85dfd23c">
            Tredje vice talmannen anmälde att ett utdrag ur prot. 2011/12:9
            för torsdagen den 10 november i ärende om subsidiaritetsprövning
            av EU-förslag inkommit från trafikutskottet.
          </note>
          <note n="1fcf4ae0">
            6 § Anmälan om inkomna uppteckningar från EU-nämndssammanträden
          </note>
          <note n="6125f13e">
            Tredje vice talmannen anmälde att uppteckningar från följande
            EU-nämndssammanträden inkommit:
          </note>
          <note n="3aa577c6">
            7 § Anmälan om inkomna faktapromemorior om förslag från Europeiska
            kommissionen
          </note>
          <note n="ee77f803">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="9d8eea4e">
            KOM(2011)632
          </note>
          <note n="0d69bfcf">
            KOM(2011)633
          </note>
          <note n="c85b0ef2">
            KOM(2011)571
          </note>
          <note n="5a1c4d96">
            8 § Förnyad bordläggning
          </note>
          <note n="60fcbae5">
            Föredrogs och bordlades åter
          </note>
          <note n="21229337">
            9 § Anmälan om fördröjda svar på interpellationer
          </note>
          <note n="f950f60f">
            Till riksdagen hade inkommit följande skrivelser:
          </note>
          <note n="4fc595d2">
            Interpellation 2011/12:103
          </note>
          <note n="c48759f5">
            Interpellation 2011/12:103 Finansiering av klimatåtgärder under
            Durbanmötet
          </note>
          <note n="a825044d">
            Interpellationen kommer att besvaras fredagen den 9 december
            2011.
          </note>
          <note n="1c1fae2d">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="9872e5dd">
            Rikard Jermsten
          </note>
          <note n="a6ac1c24">
            Interpellation 2011/12:105
          </note>
          <note n="f7c54f58">
            Interpellation 2011/12:105 Arbetsmiljöverket
          </note>
          <note n="ce26519e">
            Interpellationen kommer att besvaras den 29 november 2011.
          </note>
          <note n="6af9733a">
            Skälet till dröjsmålet är inbokade engagemang som inte kan ändras.
          </note>
          <note n="b3bd5a06">
            Monica Rodrigo
          </note>
          <note n="c59160f4">
            Interpellation 2011/12:110
          </note>
          <note n="8c9e592a">
            Interpellation 2011/12:110 Åtgärder mot arbetslösheten
          </note>
          <note n="ce26519e">
            Interpellationen kommer att besvaras den 29 november 2011.
          </note>
          <note n="6af9733a">
            Skälet till dröjsmålet är inbokade engagemang som inte kan ändras.
          </note>
          <note n="b3bd5a06">
            Monica Rodrigo
          </note>
          <note n="a961dd63">
            Interpellation 2011/12:111
          </note>
          <note n="b55bc37f">
            Interpellation 2011/12:111 Rätten till jobb för unga med funktionshinder
          </note>
          <note n="ce26519e">
            Interpellationen kommer att besvaras den 29 november 2011.
          </note>
          <note n="6af9733a">
            Skälet till dröjsmålet är inbokade engagemang som inte kan ändras.
          </note>
          <note n="b3bd5a06">
            Monica Rodrigo
          </note>
          <note n="82920e15">
            Interpellation 2011/12:113
          </note>
          <note n="2d80cb24">
            Interpellation 2011/12:113 Måluppfyllelse för biologisk återvinning
          </note>
          <note n="1f6a4909">
            Interpellationen kommer att besvaras torsdagen den 1 december
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note n="9f566866">
            Lena Ingvarsson
          </note>
          <note n="8766f8b9">
            Interpellation 2011/12:115
          </note>
          <note n="b27a3c64">
            Interpellation 2011/12:115 Ungdomsarbetslöshetens konsekvens
            för ungas inträde i samhällslivet
          </note>
          <note n="ce26519e">
            Interpellationen kommer att besvaras den 29 november 2011.
          </note>
          <note n="6af9733a">
            Skälet till dröjsmålet är inbokade engagemang som inte kan ändras.
          </note>
          <note n="b3bd5a06">
            Monica Rodrigo
          </note>
          <note n="9059c9c6">
            10 § Svar på interpellation 2011/12:99 om tillsynen av överförmyndare
          </note>
          <note type="speaker" n="4f4dcf19">
            Anf. 1 Justitieminister BEATRICE ASK (M):
          </note>
          <u who="beatrice_ask_justitieminister_w" xml:id="i-f0309e9273898f5a-0" n="4aaaebdf">
            <seg n="15979dec">
              Fru talman! Marianne Berg har frågat mig om jag avser att verka
              för att länsstyrelsernas tillsyn över överförmyndarna följs upp
              och samordnas och vilka initiativ jag har tagit med anledning
              av kritiken som framkom vid Riksrevisionens granskning.
            </seg>
            <seg n="d618522f">
              Som Riksrevisionen konstaterar i sin granskningsrapport från
              2009 har regeringen vidtagit en rad åtgärder för att stärka länsstyrelsernas
              tillsyn över överförmyndarna. Utöver de åtgärder som redovisas
              i rapporten kan jag nämna att regeringen i regleringsbrevet för
              2010 uppdrog åt länsstyrelserna att redovisa i vilken utsträckning
              de samarbetar i sin tillsyn. Av svaret från länsstyrelserna framgår
              att de har ett väl utvecklat samarbete. Det finns en nationell
              tillsynsplan, och ett utvecklingsarbete när det gäller kompetensen
              hos handläggarna har inletts.
            </seg>
            <seg n="e3641450">
              I förra veckan beslutade regeringen om propositionen Ändring
              av viss länsstyrelseverksamhet . I den föreslås att länsstyrelsernas
              tillsyn över överförmyndarna ska koncentreras till sju länsstyrelser.
              Syftet är bland annat att säkerställa en väl fungerande rättssäkerhet
              för de hjälpbehövande.
            </seg>
            <seg n="236ddf59">
              Det är mycket viktigt att tillsynen av överförmyndarna fungerar
              på bästa sätt. Jag kommer noga att följa utvecklingen på området.
            </seg>
          </u>
          <note type="speaker" n="df0b542f">
            Anf. 2 MARIANNE BERG (V):
          </note>
          <u who="marianne_berg_04e46d_w" xml:id="i-df6e3446b9127ffc-0" n="6f871f46">
            <seg n="d9ee84ae">
              Fru talman! Jag tackar ministern för svaret. Detta är inte en
              lätt fråga, som man bara kan fixa till i en hast. Men det är en
              otroligt väsentlig fråga eftersom den handlar om människor som
              behöver en trygg vardag där hennes eller hans tillgångar ska användas
              till personens eget väl och ve. Detta ska en överförmyndare se
              till och ha det övergripande ansvaret för att så sker. Överförmyndaren
              har också som uppgift att utse gode män och se till att de verkligen
              sköter sysslorna.
            </seg>
            <seg n="b8e43a55">
              Men under flera år har vi kunnat konstatera, till exempel genom
              medierna, att det har funnits stora luckor och stora brister som
              drabbar den enskilde hårt och tufft. Överförmyndares och gode
              mäns uppgift är att skydda, stödja och hjälpa. De brister som
              har kommit ut i massmedierna är absolut inte acceptabla.
            </seg>
            <seg n="1a42b2a9">
              Ministern tar i sitt svar upp att regeringen vidtagit en hel
              del åtgärder efter Riksrevisionens rapport 2009 har. Det är bra,
              och det är positivt. Men jag tycker inte riktigt att det räcker.
              Om jag hade varit nöjd med allt hade jag ju inte stått här.
            </seg>
            <seg n="76ab9469">
              Riksrevisionen pekar också på andra brister. Återkopplingen mellan
              regering och riksdag är till exempel bristfällig. I det svar som
              jag har fått kan jag inte utläsa något svar på denna fråga.
            </seg>
            <seg n="954bf4ab">
              Det är en del på vägen att koncentrera det hela till sju länsstyrelser
              som ska ha ett samordnat ansvar. Det är en minskning från 21 till
              7. Men jag tycker att ordspråket ju fler kockar desto sämre soppa
              fortfarande står sig bra även i detta nya sammanhang.
            </seg>
            <seg n="682b40fb">
              Man blir nyfiken på vilka fler förslag som finns i den kommande
              propositionen. Kan ministern kanske nämna något om vad som finns
              med, och i så fall också när propositionen beräknas komma? Det
              har jag inte kunnat luska fram.
            </seg>
            <seg n="dfc3b41e">
              Min fråga är: Varför inte satsa på en myndighet som har samordningsansvaret?
              Det tycker Vänsterpartiet skulle vara det bästa alternativet.
              Vi tycker fortfarande att det är för spretigt med sju myndigheter.
            </seg>
          </u>
          <note type="speaker" n="fabdcc9b">
            Anf. 3 FINN BENGTSSON (M):
          </note>
          <u who="finn_bengtsson_1c489b_w" xml:id="i-cebf19c46dc0f820-0" n="7c9a27b9">
            <seg n="f466a67e">
              Fru talman! Jag vill tacka Marianne Berg för en viktig interpellation
              på ett viktigt tema. Jag vill också passa på att tacka statsrådet
              för ett mycket bra och konkret svar. Regeringen både har gjort
              och gör i närtid viktiga insatser för att titta över bland annat
              överförmyndartillsynen.
            </seg>
            <seg n="9d246401">
              Låt mig först bara reflektera lite grann över hur jag upplever
              att alliansregeringen på många viktiga områden har tittat på tillsynsansvaret
              och hur det fördelas och kan skärpas.
            </seg>
            <seg n="45793b07">
              Förra mandatperioden överförde man från länsstyrelserna tillsynen
              när det gäller socialtjänsten till Socialstyrelsen. Det var alltså
              en kraftig koncentration till en kompetent myndighet som också
              har skärpt tillsynen. Denna tillsynsreform är välkommen inte minst
              i dessa dagar när vi diskuterar en del av socialtjänstens problem.
            </seg>
            <seg n="c84ffb40">
              När det gäller den aktuella frågan om överförmyndare tycker jag
              att det är glädjande att läsa i ministerns svar att man precis
              har tagit initiativ utifrån vad den så kallade Koncentrationsutredningen
              har föreslagit när det gäller överförmyndare. Det handlar om att
              centrera detta till de mest kompetenta länsstyrelserna från 21
              till 7 stycken.
            </seg>
            <seg n="1f30b60d">
              Jag blir lite tveksam till att interpellanten tycker att man
              ska koncentrera detta ytterligare till kanske bara en myndighet.
              I det här fallet har man bedömt att sju länsstyrelser är särskilt
              skickade att göra den här typen av bedömningar.
            </seg>
            <seg n="d3b4ab47">
              I den grundanalys som görs av såväl koncentrationsutredaren som
              Riksrevisionen i frågan om överförmyndare säger Riksrevisionen
              att deras granskning även visar på flera påfrestningar på överförmyndarnas
              verksamhet. De svåra fallen ökar, och det befintliga systemet
              för överförmyndarnas verksamhet utmanas.
            </seg>
            <seg n="988ddc40">
              I ljuset av en sådan beskrivning i Riksrevisionens problemanalys
              tycker jag att det känns mycket klokt att regeringen landar i
              att ett antal länsstyrelser, snarare än en enda myndighet, får
              ta sig an ett kanske växande problem med svårare fall. Man koncentrerar
              det här uppdraget till de länsstyrelser som, enligt den bedömning
              som har gjorts av bland andra koncentrationsutredaren, är mest
              lämpade för det.
            </seg>
            <seg n="68f56133">
              Vi kan också titta lite mer i detalj på den sammanfattande analysen
              av koncentrationsutredaren. Av åtta uppsatta kriterier svarar
              man ja på samtliga frågor om behovet av att koncentrera just överförmyndarverksamheten
              till ett antal utpekade länsstyrelser.
            </seg>
            <seg n="7216b265">
              Jag tycker avslutningsvis att det är mycket glädjande att regeringen
              nu, samtidigt som man har infört ytterligare reformer under den
              förra mandatperioden i denna anda, kommer fram till att följa
              ett sådant klokt råd så att överförmyndarna kan tillsynas i en
              sannolikt mycket kompetent om än mer begränsad omfattning än tidigare.
            </seg>
          </u>
          <note type="speaker" n="8e80102b">
            Anf. 4 Justitieminister BEATRICE ASK (M):
          </note>
          <u who="beatrice_ask_justitieminister_w" xml:id="i-f0309e9273898f5a-1" n="4aaaebdf">
            <seg n="6e6572e5">
              Fru talman! Låt mig instämma i att det här är en viktig interpellation
              och ett viktigt område för engagemang. Gode män och stödförvaltning
              handlar om att ge rätt hjälp till människor som inte riktigt klarar
              av vardagen på egen hand.
            </seg>
            <seg n="aaefe000">
              Jag tror att vi måste utgå från verkligheten. Vi har ett ökat
              behov av den här typen av stödfunktioner. Rekryteringen måste
              ske lokalt. Det är viktigt att det fungerar. Det finns ett ansvar
              i varje kommun, och det är mycket ojämnt.
            </seg>
            <seg n="3c2556c4">
              Den här interpellationen handlar om tillsynen av överförmynderiverksamheten.
              Den har legat hos länsstyrelserna. I de utredningar och den granskning
              som har gjorts har vi kunnat konstatera att det har varit mycket
              ojämnt när det gäller i vilken omfattning man har utövat tillsyn,
              dess kvalitet och så vidare.
            </seg>
            <seg n="ccf623ea">
              Regeringen har valt att göra en koncentration, och vi kan konstatera
              att man på mer än ett håll faktiskt hade en bra verksamhet. Det
              synes mig, utan att jag är expert på området men ändå har läst
              en del av rapporterna, att svårigheten ligger i de väldigt små
              enheterna där man inte har fått en struktur på verksamheten. Jag
              tror däremot inte på att gå så långt som att nationalisera alltihop.
              Det handlar om en verksamhet som bygger väldigt mycket på att
              det ska fungera lokalt. Jag tror att vi har hittat en bra nivå
              som kan ge mervärden framöver. Jag hoppas i alla fall det.
            </seg>
            <seg n="514921e8">
              Kommer det mer? Jag redovisade mycket kortfattat en del av det
              vi redan har gjort. Vi har ställt krav på att få redovisningar
              av vad som uträttats och inte uträttats. Det kommer vi naturligtvis
              att fortsätta att göra. Det pågår ett intensivt arbete som jag
              är glad över. Man har den här tillsynsplanen som jag nämnde. Man
              har tagit fram en årsredogörelse som ska skickas till samtliga
              överförmyndare. Man har en gemensam webbplats för tillsynsarbetet.
              Man arbetar med årliga konferenser. Det är ett batteri av åtgärder
              för att göra den här verksamheten bättre och mer kvalitativ. Jag
              tycker att det är alldeles utmärkt.
            </seg>
            <seg n="b2a364ce">
              Vi kommer att arbeta med frågor som har att göra med statistik
              och utbildning av överförmyndare framgent. Det pågår ett fortsatt
              arbete. Jag vill gärna passa på att säga att det för min del handlar
              om att arbeta på olika nivåer.
            </seg>
            <seg n="9f177904">
              Eftersom jag ändå är i riksdagen dess värre har vi inte alla
              partier här men ändå några vill jag säga att jag ägnar mig rätt
              mycket åt att propagera för att kommunala politiker och företrädare,
              vid nomineringsarbete och när man utser företrädare till olika
              nämnder och styrelser som ska syssla med den här verksamheten,
              inte ska sätta den längst ned på dagordningen. Ansvaret och kvaliteten
              i de kommunala instanser som ska syssla med de här frågorna är
              otroligt centrala. Det finns skäl att lyfta upp detta mer i förtroendearbetet
              och i det kommunala arbetet. Jag tror att det är ett sätt att
              väcka fler kommuner så att de själva anordnar utbildningar, rekryteringar
              och stödfunktioner för gode män och andra och tillser att vi får
              ett resultat som kan ge bra utslag i tillsynen. Jag tror också
              att det för de kommuner där det inte är möjligt att klara detta
              på egen hand är viktigt att teckna samarbetsavtal och gå samman
              med några kommuner för att säkerställa att vi får en bra verksamhet.
            </seg>
            <seg n="0843ef9a">
              Vårt stora problem framöver kommer framför allt att vara att
              vi har brist på bra gode män och att man inte riktigt orkar och
              håller ut i ärenden och i kontakter med berörda som är nog så
              komplicerade i vissa fall.
            </seg>
          </u>
          <note type="speaker" n="a0c4cfbd">
            Anf. 5 MARIANNE BERG (V):
          </note>
          <u who="marianne_berg_04e46d_w" xml:id="i-df6e3446b9127ffc-1" n="6f871f46">
            <seg n="fbe16380">
              Fru talman! Tack för svaret, ministern! Det handlar naturligtvis
              om att de människor som är beroende av detta stöd och denna hjälp
              ska få det så rättsenligt som möjligt. Det ska vara säkert, och
              man ska känna sig trygg.
            </seg>
            <seg n="8403abb5">
              Min interpellation bygger på tillsynen över överförmyndarna.
              Det är där som jag tycker att kärnan ligger. Just nu finns det
              en utredning om att slå ihop polismyndigheterna till en enda myndighet,
              vilket Vänsterpartiet verkligen stöder. Om jag inte har helt fel
              anser det stora flertalet i Sveriges riksdag också att det ska
              bli en myndighet. Jag undrar varför man inte skulle kunna se över
              denna fråga på samma sätt, så att det blir en enda myndighet som
              har det övergripande tillsynsansvaret. För mig spelar det ingen
              roll var den ligger någonstans, men jag tror att man så kan få
              en tydlig samordning och ett tydligt ansvar.
            </seg>
            <seg n="d994fe33">
              Vi har faktiskt en skyldighet i ett samhälle som vårt, där människors
              lika värde alltid sätts i första rummet. Det finns en risk att
              de brister som finns i dag eventuellt kommer att öka om man inte
              har en tydlig samordning genom en enda myndighet. Jag tror att
              det finns mycket att vinna på det. Jag tycker inte att det är
              ett så speciellt radikalt och positivt steg att minska antalet
              från 21 till 7.
            </seg>
            <seg n="e439d691">
              Fru talman! Jag vill ta upp några skrämmande exempel så att vi
              verkligen förstår vad det handlar om. Det näst största och det
              näst minsta partiet är representerade här i dag, men det finns
              också åhörare. Jag tar upp några exempel.
            </seg>
            <seg n="07c2b42c">
              I DN den 25 mars 2010 kunde man läsa att en överförmyndare och
              två gode män misstänktes för att ha agerat i maskopi i sina uppdrag.
              De gode männen hade tagit ut stora belopp från huvudmännens konton,
              och överförmyndaren hade godkänt detta. Det är skrämmande.
            </seg>
            <seg n="18f5fe19">
              I DN den 4 januari 2011 kunde man läsa att en dömd man blev överförmyndare.
              Han var dömt för osant intygande i ett företag där han verkade
              som revisor. Överförmyndaren hade gett tillåtelse till att god
              mans hustru hade tagit emot gåvor för miljoner av en alzheimersjuk
              kvinna. Det är horribelt.
            </seg>
            <seg n="176df834">
              I DN den 11 maj 2011 kunde man läsa att en överförmyndare hade
              utsett en kvinna som var dömd för våldsbrott till god man för
              det drabbade offret. Dessa både skulle snart ses i rättssalen.
            </seg>
            <seg n="a4093e89">
              Fru talman! Det finns många enskilda fall som man skulle kunna
              ta upp. Till syvende sist är det den enskilde som drabbas.
            </seg>
            <seg n="72e26f69">
              Jag vill ställa ytterligare en fråga. Det finns fler rekommendationer
              i Riksrevisionens granskning, till exempel att man bör ta initiativ
              till en översyn av i vilken mån det nuvarande överförmyndarsystemet
              är ändamålsenligt. Det var ministern inne lite på tidigare. Det
              gäller bland annat verksamhetens utökning, svårighetsgrad, som
              är enormt hög, rekrytering av ställföreträdare och uppgiftsfördelning
              mellan tingsrätter och överförmyndare.
            </seg>
            <seg n="c965a197">
              Därför undrar jag hur ministern ser på de rekommendationer som
              Riksrevisionen lagt till i sin rapport och hur ministern tänker
              arbeta med dem i framtiden.
            </seg>
          </u>
          <note type="speaker" n="e53f1d94">
            Anf. 6 FINN BENGTSSON (M):
          </note>
          <u who="finn_bengtsson_1c489b_w" xml:id="i-cebf19c46dc0f820-1" n="7c9a27b9">
            <seg n="609ea505">
              Fru talman! Jag tackar Marianne Berg för den beskrivning hon
              gör av hur förfärligt det är när överförmyndarverksamhet går över
              styr. Det hörs ju på själva namnet att det är en av de värsta
              kränkningar man kan råka ut för. I den fiktiva Stieg Larsson-trilogin
              kan man få en uppfattning om hur kränkande det är med en överförmyndare
              som missbrukar sitt mandat, och det krävs därför en mycket noggrann
              tillsyn. Och då är det, fru talman, viktigt att den tillsynen
              bygger på kompetens.
            </seg>
            <seg n="cf340a51">
              Jag tycker, återigen, att regeringen landat väldigt rätt när
              den i sitt regleringsbrev 2010 går ut och ger länsstyrelserna
              i uppdrag att redovisa hur dessa arbetar med tillsynen av överförmyndarverksamheten.
              I sitt svar till regeringen konstaterar länsstyrelserna att de
              uppnått ett väl utvecklat samarbete, med bland annat en nationell
              tillsynsplan, och att ett utvecklingsarbete gällande kompetens
              hos handläggarna pågår.
            </seg>
            <seg n="1a92ff21">
              När en särskild utredare av koncentrationen av länsstyrelseverksamheten
              föreslår att man flyttar överförmyndarverksamheten från 21 länsstyrelser
              till 7 är det ganska rimligt att regeringen bejakar detta, givet
              att det samtidigt funnits en parallell process som försäkrat att
              just den kompetensen sannolikt bäst finns inom ramen för länsstyrelserna.
            </seg>
            <seg n="43393f0f">
              I mitt förra inlägg tog jag upp att man från regeringens sida
              under förra mandatperioden valde att flytta över tillsynen av
              socialtjänsten från länsstyrelserna till Socialstyrelsen. Det
              hade en annan bakgrund, nämligen att man där inte riktigt hittade
              koncentrationsfördelar inom ramen för länsstyrelsernas verksamhet
              utan såg fördelarna med att använda en spridd organisation, vilket
              Socialstyrelsen är med sina förvaltningar bland annat i olika
              länsdelar.
            </seg>
            <seg n="dc1ef587">
              Eftersom interpellanten föreslår en myndighet kunde en fråga
              kanske bli vilken myndighet det i så fall skulle vara och hur
              den skulle se ut för att ha tillräckligt stor representation runt
              om i landet och klara av ett så viktigt uppdrag. Det kan inte
              röra sig om endast en central myndighet, utan den måste finnas
              spridd ute i landet.
            </seg>
          </u>
          <note type="speaker" n="ef809ddd">
            Anf. 7 Justitieminister BEATRICE ASK (M):
          </note>
          <u who="beatrice_ask_justitieminister_w" xml:id="i-f0309e9273898f5a-2" n="4aaaebdf">
            <seg n="a7a8fd44">
              Fru talman! Jag tycker att jämförelsen mellan en nationell polis
              och en enda myndighet för överförmyndarverksamheten haltar något.
              Tillsynen av en nationell polis handlar trots allt om att granska
              anställda med våldsmonopol. Tillsynen av överförmyndarverksamheten
              handlar om att granska hur man hanterar ärenden som även gäller
              icke-offentligt anställda och volontärarbete i någon mening, även
              om det finns ersättningar och annat. Där finns alltså en viss
              skillnad.
            </seg>
            <seg n="7d205bc3">
              Jag tycker att jag i mitt tidigare inlägg lite grann redovisade
              skälen till att jag tror att vi hamnat på en rimlig nivå med de
              sju som föreslås i regeringens proposition. Det är en viktig förändring
              för att öka kvaliteten och få en uppstramning av tillsynsverksamheten.
            </seg>
            <seg n="c05ee2bb">
              Vad ska vi då göra framöver? Jag nämnde statistiken, och det
              kan verka lite trist; alla tycker inte att statistik är roligt.
              Sanningen är dock att vi inte riktigt vet omfattningen av verksamheten.
              Vi vet att behoven ökar. Vi vet att många behöver en god man.
              Vi vet att de förvaltar mycket pengar för enskilda människor och
              fattar många viktiga beslut. Men statistiken är mycket bristfällig.
              Vi har inte underlag för adekvat uppföljning, och utifrån att
              ha talat med den organisation som bland annat organiserar många
              gode män har jag stärkts i uppfattningen att vi behöver göra något
              för att faktiskt få fram underlag så att vi vet vad vi talar om
              och vad vi diskuterar med kommuner och andra när det gäller dessa
              frågor. Jag vet att det i Helsingfors finns omkring 3 500 ärenden,
              och det är alltså många enskilda människor som berörs av verksamheten.
            </seg>
            <seg n="3592f5d6">
              Även jag skulle kunna ge exempel på förskräckliga ärenden där
              personer blivit utnyttjade eller hanteringen varit dålig, men
              jag vågar påstå att de är undantagsfall tack och lov. Likväl måste
              vi se till att ha en organisation, uppföljning och tillsyn som
              gör det så svårt som möjligt för någon att utnyttja sin ställning
              och sina möjligheter när man har ett sådant förtroendeuppdrag
              som det här handlar om.
            </seg>
            <seg n="d493deed">
              En annan aspekt på detta med att se framåt, som jag tror är viktig
              och som hänger ihop med tillsynsverksamheten, är att vi måste
              arbeta med rekrytering, utbildning och stöd för dem som ska arbeta
              med dessa viktiga uppgifter, att ta hand om någons hushållsekonomi
              och att också företräda vederbörande i kontakterna med myndigheter
              och andra instanser i samhället. Det är viktigt att ha det perspektivet
              med sig. Man kan förstås säga att de borde få hjälp av någon anställd,
              att vi borde kunna ta in detta i socialtjänsten. Nej, det låter
              sig inte riktigt göras, för de personer som behöver en god man
              behöver hjälp både med sin privatekonomi och med mycket annat.
              Det blir också en god man som ibland företräder dessa personer
              visavi kommunen och andra instanser eftersom de ofta är i behov
              av annat stöd och av hjälp. Det är ett sätt att träda in och i
              någon mening vara ställföreträdande när det gäller att fatta vissa
              beslut. Jag tror inte att man kan göra det genom ett direkt anställningsförfarande.
            </seg>
            <seg n="e15c5264">
              Det finns oerhört många engagerade, kunniga, kompetenta människor
              i Sverige som är beredda att ta den typen av uppdrag, men eftersom
              det är besvärligt och svårt tror jag att vi måste bli bättre på
              att stötta dem med utbildning och stödfunktioner och i en del
              fall också med de regler som gäller för verksamheten. Då är tillsynen
              ett bra verktyg för att se var bristerna finns.
            </seg>
          </u>
          <note type="speaker" n="3b710e22">
            Anf. 8 MARIANNE BERG (V):
          </note>
          <u who="marianne_berg_04e46d_w" xml:id="i-df6e3446b9127ffc-2" n="6f871f46">
            <seg n="f56f2916">
              Fru talman! Vi är överens om att tillsynen spretar över landet.
              Det finns både högt och lågt. Den fungerar bra och mindre bra
              och eventuellt också riktigt dåligt. Därför anser Vänsterpartiet
              att en myndighet med det tillsynsansvaret skulle vara det bästa
              för att få samordning och riktig spetskompetens. Jag tror inte
              att man avsevärt förbättrar det hela genom att minska från 21
              till 7. Det är poängen med vårt förslag.
            </seg>
            <seg n="1cd1df39">
              I mitt sista inlägg vill jag säga att majoriteten av överförmyndare
              och majoriteten av gode män sköter sina uppdrag förträffligt.
              De gör ett mycket bra jobb. Det vill jag verkligen stryka under.
              Jag anser emellertid att det vore önskvärt att ministern i den
              fortsatta planeringen tog med sig frågan ifall inte en myndighet
              kanske ändå kunde vara det bästa. Det förslag som regeringen lagt
              fram, att minska dem från 21 till 7, är lite väl tunt. Jag hade
              önskat lite mer.
            </seg>
            <seg n="a05dc251">
              Jag hoppas att det kommer fler fräscha förslag i propositionen
              ministern har nämnt en del som pekar i rätt riktning. Det är vår
              skyldighet att se till dessa människors väl och ve.
            </seg>
          </u>
          <note type="speaker" n="2f961a94">
            Anf. 9 Justitieminister BEATRICE ASK (M):
          </note>
          <u who="beatrice_ask_justitieminister_w" xml:id="i-f0309e9273898f5a-3" n="4aaaebdf">
            <seg n="f3dff002">
              Fru talman! Vi kan vara överens om att det har spretat och att
              det finns brister, eller mer att göra, när det gäller tillsynen
              av överförmyndarverksamheten. Det är oerhört viktigt.
            </seg>
            <seg n="4f121418">
              Vänsterpartiet tycker att vi ska ha en koncentration till en
              enda myndighet. Alliansregeringen tycker inte det. Vi har lagt
              fram ett konkret förslag. Det är genomarbetat och genomtröskat
              på längden och bredden och innebär att vi koncentrerar det oerhört
              viktiga tillsynsarbetet till länsstyrelserna i Helsingfors, Östergötland,
              Skåne, Västra Götaland, Dalarna, Västernorrland och Norrbotten.
              Det gör vi utifrån en bedömning av var vi tror att vi kan få ett
              bra utfall och en sådan mängd ärenden att man kan ha en strukturerad
              verksamhet som skapar mer enhetlighet.
            </seg>
            <seg n="493debb4">
              Till detta kommer de uppdrag vi har lagt i regleringsbrev och
              annat där vi ålagt länsstyrelserna att redovisa hur de samarbetar
              och också utveckla tillsynsverksamheten för att den ska bli mer
              kvalitativ och enhetlig. Det kommer vi naturligtvis hela tiden
              att följa upp för att säkerställa att det blir så.
            </seg>
            <seg n="248c5499">
              När det gäller det framåtriktade arbetet är det min uppfattning
              att vi behöver arbeta mer med rekrytering. Vi behöver säkerställa
              att vi kan rekrytera människor till att ställa upp som gode män
              och annat och att de får ett bra stöd. Här måste vi alla hjälpas
              åt och se till att kommunerna tar sitt ansvar.
            </seg>
            <seg n="a998d8e8">
              Vi måste också titta på den faktiska verkligheten. I vissa situationer
              är det väldigt svårt och arbetsamt att vara god man. Då kan det
              behövas både regelförändringar och annan typ av stöd. Här finns
              det mer att göra.
            </seg>
            <seg n="7f303592">
              Vi behöver skaffa oss statistik, så att vi vet vad vi talar om.
              Det är alldeles märkvärdigt, och jag var lite slagen av det när
              jag upptäckte hur bristfälligt det faktiskt var: Vi kan inte följa
              upp viss typ av verksamhet eftersom vi egentligen vet för lite.
              Det ska regeringen förhoppningsvis kunna ändra på framöver.
            </seg>
          </u>
          <note n="7d234d30">
            Överläggningen var härmed avslutad.
          </note>
          <note n="9f0eef52">
            11 § Bordläggning
          </note>
          <note n="4822bb8d">
            Anmäldes och bordlades
          </note>
          <note n="7215848e">
            12 § Anmälan om interpellationer
          </note>
          <note n="310407d0">
            Anmäldes att följande interpellationer framställts
          </note>
          <note n="4b077ae2">
            den 11 november
          </note>
          <note n="a7fd9fc8">
            Ylva Johansson
          </note>
          <note n="af205b21">
            Åsa Romson
          </note>
          <note n="c0adf497">
            den 14 november
          </note>
          <note n="33104d05">
            Monica Green
          </note>
          <note n="d9f1bec1">
            den 15 november
          </note>
          <note n="589aae9a">
            Hans Linde
          </note>
          <note n="f8d36789">
            Interpellationerna redovisas i bilaga som fogats till riksdagens
            snabbprotokoll tisdagen den 22 november.
          </note>
          <note n="e1ac43fb">
            13 § Anmälan om skriftligt svar på fråga
          </note>
          <note n="d2552b31">
            Anmäldes att skriftligt svar på följande fråga inkommit
          </note>
          <note n="c0adf497">
            den 14 november
          </note>
          <note n="2d5243c3">
            Roza Güclü Hedin
          </note>
          <note n="1926ecdf">
            Svaret redovisas i bilaga som fogats till riksdagens snabbprotokoll
            tisdagen den 22 november.
          </note>
          <note n="79522f9f">
            14 § Kammaren åtskildes kl. 13.30.
          </note>
          <note n="56e4c69b">
            Förhandlingarna leddes av tredje vice talmannen.
          </note>
          <note n="487534fb">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
