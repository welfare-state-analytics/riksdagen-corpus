<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201112</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201112</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--23</head>
          <docDate when="2011-10-26">2011-10-26</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2011/12:23
          </note>
          <note>
            Onsdagen den 26 oktober
          </note>
          <note>
            Kl. 09:00 - 16:08
          </note>
          <note>
            1 § Justering av protokoll
          </note>
          <note>
            Justerades protokollet för den 20 oktober.
          </note>
          <note>
            2 § Avsägelser
          </note>
          <note>
            Förste vice talmannen meddelade
          </note>
          <note>
            att Jonas Eriksson (MP) avsagt sig uppdraget som suppleant i
            finansutskottet från och med den 7 november och
          </note>
          <note>
            att Gustav Fridolin (MP) avsagt sig uppdraget som suppleant i
            näringsutskottet från och med den 7 november.
          </note>
          <note>
            Kammaren biföll dessa avsägelser.
          </note>
          <note>
            3 § Anmälan om kompletteringsval till finansutskottet och näringsutskottet
          </note>
          <note>
            Förste vice talmannen meddelade att Miljöpartiets riksdagsgrupp
            på grund av uppkomna vakanser anmält Mats Pertoft som suppleant
            i finansutskottet och Esabelle Dingizian som suppleant i näringsutskottet.
          </note>
          <note>
            Förste vice talmannen förklarade valda från och med den 7 november
            till
          </note>
          <note>
            suppleant i finansutskottet
          </note>
          <note>
            suppleant i näringsutskottet
          </note>
          <note>
            4 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2011/12:52
          </note>
          <note>
            Interpellation 2011/12:52 Folkbildningens framtid
          </note>
          <note>
            Interpellationen kommer att besvaras torsdagen den 10 november
            2011.
          </note>
          <u xml:id="i-ae3afdde564c8180-0" who="unknown">
            <seg>
              Skälet till dröjsmålet är att jag vid det tidigare svarstillfället
              har redan inbokat engagemang.
            </seg>
          </u>
          <u xml:id="i-ae3afdde564c8180-1" who="unknown">
            <seg>
              Nyamko Sabuni
            </seg>
          </u>
          <note>
            5 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-ae3afdde564c8180-2" who="unknown">
            <seg>
              KOM(2011)541
            </seg>
          </u>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 16 december
          </note>
          <note>
            den 19 december
          </note>
          <note>
            7 § Säkerställande av sjö- och flygräddning
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            8 § Norden
          </note>
          <note>
            Föredrogs
          </note>
          <note type="speaker">
            Anf. 1 KARIN ÅSTRÖM (S):
          </note>
          <u xml:id="i-ae3afdde564c8180-3" next="i-ae3afdde564c8180-23" who="Q4563087">
            <seg>
              Fru talman! Det här anförandet är det första debattinlägget i
              denna kammare för mig som ordförande för Nordiska rådets svenska
              delegation. Men det är inte första gången jag debatterar nordiska
              frågor. Jag har själv under många år följt utvecklingen och varit
              aktiv politiker i olika beslutsförsamlingar som handlagt frågor
              om Norden.
            </seg>
          </u>
          <u xml:id="i-ae3afdde564c8180-4" prev="i-ae3afdde564c8180-3" who="Q4563087">
            <seg>
              Som nordister kan vi konstatera att intresset för Nordenfrågorna
              väsentligt ökat de senaste åren. Det har ökat såväl inom de nordiska
              länderna som utanför Norden i ett globalt perspektiv.
            </seg>
          </u>
          <u xml:id="i-ae3afdde564c8180-5" prev="i-ae3afdde564c8180-3" who="Q4563087">
            <seg>
              Vi beskrivs som en intressant dynamisk stor region. Världen utanför
              oss är nyfikna på vad det är för gott vi gör och på vilket sätt
              vi samarbetar. Hur ser vår inre sammanhållning ut? Hur kan vi
              ha en så stark nordisk välfärdsmodell, och vad behöver politiken
              göra för att det fortsatt ska vara så? Hur gör vi egentligen för
              att fortsatt värna betydelsen av att vara öppna nordiska samhällen?
            </seg>
          </u>
          <u xml:id="i-ae3afdde564c8180-6" prev="i-ae3afdde564c8180-3" who="Q4563087">
            <seg>
              Det är det tema som kommer att debatteras på vår session nästa
              vecka i Köpenhamn. Givetvis debatteras där flertalet allmänpolitiska
              frågor om jobb, infrastruktur, energi, miljö och mycket annat.
            </seg>
          </u>
          <u xml:id="i-ae3afdde564c8180-7" prev="i-ae3afdde564c8180-3" who="Q4563087">
            <seg>
              Hur får vi ett modernt nordiskt råd där de nordiska länderna
              genom samverkan bättre kan möta morgondagens utmaningar och möjligheter?
              Också det är en viktig fråga som vi kommer att ta ställning till
              på sessionen.
            </seg>
          </u>
          <u xml:id="i-ae3afdde564c8180-8" prev="i-ae3afdde564c8180-3" who="Q4563087">
            <seg>
              Fru talman! I dag behandlar vi här i kammaren utrikesutskottets
              betänkande om Norden. I vår socialdemokratiska motion skriver
              vi att Norden med 25 miljoner människor utgör en mycket stark
              välfärdsregion i en internationell och historisk jämförelse. Det
              är ett faktum som är närmast odiskutabelt.
            </seg>
          </u>
          <u xml:id="i-ae3afdde564c8180-9" prev="i-ae3afdde564c8180-3" who="Q4563087">
            <seg>
              Författaren och historikern Gunnar Wetterberg skriver i årsboken
              Förbundsstaten Norden att Norden är den tionde största ekonomin
              i världen ett inte helt obetydligt påstående. Givetvis beror det
              på många olika faktorer men framför allt på den politik och de
              särskilda villkor som skapats inom varje stat var för sig. Det
              organiserade nordiska samarbetet är en betydande del av förklaringen
              till de nordiska staternas imponerande framgång.
            </seg>
          </u>
          <u xml:id="i-ae3afdde564c8180-10" prev="i-ae3afdde564c8180-3" who="Q4563087">
            <seg>
              Samarbetet och den alltmer ökade rörligheten i Norden har mycket
              stor betydelse för den ekonomiska utvecklingsnivån i länderna
              och framför allt för att hundratusentals människor får livschanser.
            </seg>
          </u>
          <u xml:id="i-ae3afdde564c8180-11" prev="i-ae3afdde564c8180-3" who="Q4563087">
            <seg>
              Men egentligen finns det ingen djupgående utredning som visar
              hur stort bidrag rörligheten i Norden ger till välståndsutvecklingen
              och vad det är som möjliggör den stora rörligheten i Norden. Det
              vill vi socialdemokrater titta närmare på. Vi tycker därför att
              Sverige inom Nordiska ministerrådet bör ta initiativ till en sådan
              utredning och belysa saken.
            </seg>
          </u>
          <u xml:id="i-ae3afdde564c8180-12" prev="i-ae3afdde564c8180-3" who="Q4563087">
            <seg>
              Fru talman! Ett framgångsrikt exempel utgör den kraftfulla nordiska
              samverkan runt Östersjön. Att Östersjöregionen i dag är en av
              Europas främsta tillväxtregioner är inte enbart det nordiska samarbetets
              förtjänst, men det nordiska samarbetet har utgjort en väsentlig
              del i den händelseutvecklingen. Så är det i den allt tätare kontakten
              mellan människor i Öresundsregionen.
            </seg>
          </u>
          <u xml:id="i-ae3afdde564c8180-13" prev="i-ae3afdde564c8180-3" who="Q4563087">
            <seg>
              För att ytterligare stimulera detta tar vi nu i vår socialdemokratiska
              budgetmotion upp behovet av ytterligare satsningar på att bygga
              ut infrastrukturen i Öresundsregionen.
            </seg>
          </u>
          <u xml:id="i-ae3afdde564c8180-14" prev="i-ae3afdde564c8180-3" who="Q4563087">
            <seg>
              Även Barentsområdet ett växande kraftigt tillväxtområde under
              de senaste åren går att återfinna i ett stabilt långvarigt nordiskt
              samarbete.
            </seg>
          </u>
          <note>
            Sverige har under tiden från 2009 till och med oktober i år innehaft
            ordförandeskapet i Barents euroarktiska råd. I maj i år samlades
            vi i den femte parlamentariska Barentskonferensen och arktiska
            konferensen i Luleå. Där avhandlade vi frågor om miljö, hållbar
            ekonomisk utveckling, industri inte minst gruvnäringen handel,
            entreprenörskap, infrastrukturutveckling över landsgränserna samt
            urbefolkningens situation.
          </note>
          <u xml:id="i-ae3afdde564c8180-15" prev="i-ae3afdde564c8180-3" who="Q4563087">
            <seg>
              Fru talman! Jag bor mitt i Barents. I min hemregion brukar vi
              säga att vi bor i Europas största kornbod en kornbod som till
              brädden är fylld av råmaterial och naturresurser som den växande
              globala världen efterfrågar.
            </seg>
          </u>
          <u xml:id="i-ae3afdde564c8180-16" prev="i-ae3afdde564c8180-3" who="Q4563087">
            <seg>
              Att utvinna dessa rikedomar innebär givetvis stora samhälleliga
              insatser men också att hårda miljökrav måste efterlevas vid exploatering
              och att befolkningens intressen måste tillvaratas. Det är därför
              oerhört viktigt att Barentssamarbetet stärks och fördjupas såväl
              på regional nivå som på nationell nivå.
            </seg>
          </u>
          <u xml:id="i-ae3afdde564c8180-17" prev="i-ae3afdde564c8180-3" who="Q4563087">
            <seg>
              Blickar vi längre ut, mot Arktis, kan vi säga att vi bor i världens
              största kornbod. Men Arktis är, liksom Barents, inte bara olja,
              gas, mineraler, is och någon enstaka isbjörn, utan Arktis är i
              allra högsta grad den befolkning som bor i dessa regioner, många
              gånger med extremt sårbara miljöer.
            </seg>
          </u>
          <u xml:id="i-ae3afdde564c8180-18" prev="i-ae3afdde564c8180-3" who="Q4563087">
            <seg>
              De delar av Arktis som historiskt varit skyddade och där det
              permanenta ishavstäcket nu successivt smälter undan måste skyddas
              med ett starkt bindande regelverk som sätter stopp för naturgas-
              och oljeexploatering samt destruktivt fiske.
            </seg>
          </u>
          <u xml:id="i-ae3afdde564c8180-19" prev="i-ae3afdde564c8180-3" who="Q4563087">
            <seg>
              Över huvud taget bör, menar vi, ingen ny oljeborrning och djuphavsexploatering
              tillåtas i Arktis, inte heller fiske med destruktiva redskap.
            </seg>
          </u>
          <u xml:id="i-ae3afdde564c8180-20" prev="i-ae3afdde564c8180-3" who="Q4563087">
            <seg>
              Fru talman! Det behövs ett djupare och mer omfattande engagemang
              från Sverige i Arktis. Sverige, som nu dessutom är ordförandeland
              för Arktis under tiden 20112013, har lysande möjligheter att vara
              i framkanten och driva fram ett sådant starkt skydd.
            </seg>
          </u>
          <u xml:id="i-ae3afdde564c8180-21" prev="i-ae3afdde564c8180-3" who="Q4563087">
            <seg>
              Som land har vi ju inte några ekonomiska intressen i Norra ishavet.
              Vi skulle därför mycket framgångsrikt kunna driva fram ett starkt
              skydd där. Men framför allt handlar det om att värna den arktiska
              miljön och om att stödja lokalbefolkningens ekonomi, hälsa och
              kultur.
            </seg>
          </u>
          <u xml:id="i-ae3afdde564c8180-22" prev="i-ae3afdde564c8180-3" who="Q4563087">
            <seg>
              Vi vill också i detta sammanhang uppmana regeringen att lämna
              en årlig skrivelse till riksdagen om verksamheterna på regeringssidan
              inom samarbetet i Barents och Arktis, på samma sätt som regeringen
              lämnar en skrivelse om den nordiska verksamheten.
            </seg>
          </u>
          <u xml:id="i-ae3afdde564c8180-23" prev="i-ae3afdde564c8180-3" who="Q4563087">
            <seg>
              Fru talman! Möjligheterna för oss nationella parlamentariker
              att delta i internationella processer och samarbeten är ytterst
              en demokratifråga. Att få vara del av detta samarbete i de nordiska
              länderna är en stor förmån och ett stort förtroende som har givits
              mig och säkerligen många av er, och jag skulle önska att många
              fler fick delta i den processen. Som nordisk parlamentariker handlar
              det dock allra mest om att lösa problemen så att den praktiska
              vardagen för människorna där ute fungerar.
            </seg>
          </u>
          <note>
            Med detta, fru talman, yrkar jag bifall till reservationerna
            1, 11 och 12.
          </note>
          <note type="speaker">
            Anf. 2 BODIL CEBALLOS (MP):
          </note>
          <u xml:id="i-ae3afdde564c8180-24" next="i-ae3afdde564c8180-40" who="Q4942281">
            <seg>
              Fru talman! Det är ett brett verksamhetsfält vi diskuterar i
              dag. Dels gäller det samarbetet mellan de nordiska regeringarna,
              i synnerhet i ministerrådet, dels gäller det Nordiska Rådets svenska
              delegations verksamhet. Dessutom ingår ett antal motioner och
              EU-kommissionens meddelande om genomförandet av EU:s strategi
              för Östersjöregionen. Det rör sig om allt från ungdomsarbetslöshet
              till säkerhetspolitik.
            </seg>
          </u>
          <u xml:id="i-ae3afdde564c8180-25" prev="i-ae3afdde564c8180-24" who="Q4942281">
            <seg>
              Jag tänker bara ta upp några få områden, och föga förvånande
              börjar jag med miljö, klimat och energi. Förutom globala utmaningar
              är detta också gemensamma nordiska fokusområden och dessutom områden
              där de nordiska länderna har stora möjligheter att vara en gemensam
              stark röst i EU och andra internationella organisationer om våra
              regeringar bestämmer sig för att vara det, förstås.
            </seg>
          </u>
          <u xml:id="i-ae3afdde564c8180-26" prev="i-ae3afdde564c8180-24" who="Q4942281">
            <seg>
              Det finns många bra exempel på nordiskt klimatsamarbete. Ett
              av dem är Toppforskningsinitiativet inom klimat, energi och miljö,
              som är den största gemensamma nordiska forskningssatsningen någonsin.
              Ett annat är det nordiska genresurscentret, Nordgen, som arbetar
              för att säkra en bred genetisk mångfald av grödor, husdjur och
              skog. Det arbetet är viktigt för en hållbar livsmedelproduktion
              eftersom klimatförändringen ställer nya krav på kombinationer
              av egenskaper.
            </seg>
          </u>
          <u xml:id="i-ae3afdde564c8180-27" prev="i-ae3afdde564c8180-24" who="Q4942281">
            <seg>
              I det internationella klimatarbetet samarbetar de nordiska länderna
              och de nordiska ad hoc-grupperna för klimatförändringar och ger
              stöd till de nordiska klimatförhandlingarna. Under initiativet
              Klimatvänligt byggande finner vi ett förslag till ett större innovationsprogram
              för utveckling av energi- och koldioxidneutralt byggande. Nordiska
              rådet vill också att Norden ska bli en föregångsregion för nya
              transportlösningar och utveckling av nya energikällor. Under 2010
              etablerades en nordisk styrgrupp för programmet energi och transport,
              och flera nordiska institutioner har varit involverade i syftet
              att profilera nordiska energilösningar i världen.
            </seg>
          </u>
          <u xml:id="i-ae3afdde564c8180-28" prev="i-ae3afdde564c8180-24" who="Q4942281">
            <seg>
              Jag hoppas dock att de nordiska energilösningarna inte sammanfaller
              med det som verkar vara den svenska, det vill säga att exportera
              utsläppen till något annat land. En mycket stor del av vår konsumtion
              består av importerade produkter, som alltså har bidragit till
              utsläpp utanför Sverige som vi inte räknar med när vi talar om
              svenska utsläpp. Det är inte underligt att vi kan visa bra siffror
              då, men är det rätt att göra så? Sämre är det att Nordiska rådets
              rekommendation 7 från 2007, med en mängd förslag som om de genomfördes
              skulle bidra till att Norden som region blev den region i världen
              som tog ledningen i klimatarbetet, inte följs. Med facit i hand
              vet vi att regeringarna har bortsett från rådets rekommendationer.
            </seg>
          </u>
          <u xml:id="i-ae3afdde564c8180-29" prev="i-ae3afdde564c8180-24" who="Q4942281">
            <seg>
              Fru talman! Centerpartiets nuvarande partiledare skrev en motion
              tillsammans med en kollega under fjolårets allmänna motionstid.
              Den hanteras i dagens betänkande, och vi väljer att tillsammans
              med Vänsterpartiet lyfta upp den. Motionen utgår från ett enhälligt
              beslut i Nordiska rådet 1993 om en rekommendation om Norden som
              en kärnvapenfri zon. Att frågan sedan bara försvunnit från dagordningen
              visar också det att regeringarna inte tar Nordiska rådets rekommendationer
              på allvar. Det är anmärkningsvärt men kanske inte förvånande;
              det kan ju vara svårt att få regeringarna att ta även de nationella
              parlamenten på allvar ibland.
            </seg>
          </u>
          <u xml:id="i-ae3afdde564c8180-30" prev="i-ae3afdde564c8180-24" who="Q4942281">
            <seg>
              Att skapa en kärnvapenfri zon i Norden, där inget land har vare
              sig egna eller andras kärnvapen på sitt territorium, är en klar
              signal till omvärlden om betydelsen vi lägger i nedrustning och
              avspänning. Det ger oss också större trovärdighet när vi driver
              frågor om nedrustning i andra internationella sammanhang. Jag
              vill därför yrka bifall till reservation 5, och jag hoppas att
              även Centerpartiets ledamöter röstar med oss.
            </seg>
          </u>
          <u xml:id="i-ae3afdde564c8180-31" prev="i-ae3afdde564c8180-24" who="Q4942281">
            <seg>
              Fru talman! Inte bara kärnvapen är en potentiell fara för länderna
              i Norden och resten av världen, utan det är de fossila bränslen
              som ligger gömda under Arktis istäcke också. Medeltemperaturen
              i Arktis har ökat dubbelt så mycket som den globala medeltemperaturen
              under de senaste 100 åren. Sedan 1980 har nästan hälften av Nordpolens
              vinteris försvunnit. Det är en yta som är sex gånger så stor som
              Sveriges. Inom tio år kan Arktis vara helt isfritt på sommaren.
            </seg>
          </u>
          <u xml:id="i-ae3afdde564c8180-32" prev="i-ae3afdde564c8180-24" who="Q4942281">
            <seg>
              För att klara av att begränsa uppvärmningen av Arktis måste vi
              minska utsläppen av de långlivade klimatgaserna, i första hand
              koldioxid. I det korta tidsperspektivet måste vi också minska
              förekomsten av kortlivade klimatpåverkande ämnen som sot, troposfäriskt
              ozon och metan, som också har betydelse för att begränsa klimatförändringarna,
              i synnerhet på regional nivå. Högre temperaturer och mindre is
              kommer att medföra stora påfrestningar på det arktiska ekosystemet
              och för befolkningen. Med öppna vatten i Arktis blir Nordost-
              och Nordvästpassagerna intressanta genvägar för sjöfarten mellan
              Europa och Asien och mellan Nordamerikas östkust och Asien.
            </seg>
          </u>
          <u xml:id="i-ae3afdde564c8180-33" prev="i-ae3afdde564c8180-24" who="Q4942281">
            <seg>
              De öppna passagerna ger också större möjligheter att utvinna
              fossila bränslen i känsliga områden, och det i sin tur innebär
              både ökad risk för störningar och olyckor och ökad risk för osämja
              och konflikter mellan stater. Under de smältande isarna och i
              Arktis som helhet finns enorma tillgångar av olja, kol och fossil
              gas. Enligt uppskattningar rör det sig om 2025 procent av jordens
              oupptäckta reserver av olja och fossil gas. Det är i samma härad
              som tillgångarna i Mellanöstern, och som många där uttrycker det:
              Oljan är inte en rikedom oljan är en förbannelse.
            </seg>
          </u>
          <u xml:id="i-ae3afdde564c8180-34" prev="i-ae3afdde564c8180-24" who="Q4942281">
            <seg>
              Dessutom finns stora fyndigheter av nickel, koppar, volfram,
              bly, zink, guld, silver, diamanter, mangan, krom och titan i regionen.
              Kapplöpningen mellan stater om vem som ska lägga under sig denna
              outforskade värld pågår, som alla förstår, redan sedan lång tid.
              Till exempel steg för en tid sedan ryska ubåtar ned 4 200 meter
              under havsytan och placerade en rysk flagga av titan på Lomonosovryggen,
              som går mellan Sibirien i öster och Kanada samt Grönland i väst
              mitt över Nordpolen. Ryssland, Kanada, Norge, USA och Danmark
              gör alla anspråk på området. De multinationella oljebolagen tävlar
              om koncessioner, och exploateringsfartygen och oljeriggarna flyttas
              allt längre norrut i takt med att iskanten förflyttas.
            </seg>
          </u>
          <u xml:id="i-ae3afdde564c8180-35" prev="i-ae3afdde564c8180-24" who="Q4942281">
            <seg>
              Fru talman! Mer olja är inte det världen behöver. Det är djupt
              ironiskt när oljenationer och multinationella oljebolag vill utnyttja
              klimatförändringen och havsisarnas smältning för att komma åt
              nya fossila resurser och kunna fortsätta att driva jorden mot
              total kollaps.
            </seg>
          </u>
          <u xml:id="i-ae3afdde564c8180-36" prev="i-ae3afdde564c8180-24" who="Q4942281">
            <seg>
              År 1959 undertecknades ett internationellt avtal: Antarktisfördraget.
              Det utgår från att freda kontinenten och det omgivande havet söder
              om den 60:e breddgraden, det vill säga 10 procent av jordens yta.
              Enligt avtalet ska Antarktis för evigt i mänsklighetens intresse
              endast användas för fredliga ändamål och forskning. All militär
              verksamhet, sprängning av kärnvapen och förvaring av radioaktivt
              avfall är otillåten. Alla territoriella anspråk har frusits vid
              den situation som rådde när avtalet undertecknades. Genom överenskommelsen
              och ett antal konventioner för att skydda specifika arter etcetera
              skyddas mer eller mindre allt liv söder om 58:e breddgraden.
            </seg>
          </u>
          <u xml:id="i-ae3afdde564c8180-37" prev="i-ae3afdde564c8180-24" who="Q4942281">
            <seg>
              En särskilt viktig överenskommelse under Antarktisfördraget är
              Madridprotokollet från 1991. Det tillkom på initiativ av Australien
              och Frankrike när andra länder under 80-talet försökte få igenom
              ett avtal om exploatering av kontinentens mineraler. Resultatet
              blev i stället ett protokoll som helt bannlyser alla former av
              prospektering i 50 år utom för vetenskapliga ändamål.
            </seg>
          </u>
          <u xml:id="i-ae3afdde564c8180-38" prev="i-ae3afdde564c8180-24" who="Q4942281">
            <seg>
              Hela kontinenten är nu klassad som ett naturreservat ägnat åt
              fred och forskning eller en världspark. Vi anser att också Arktis
              ska skyddas.
            </seg>
          </u>
          <u xml:id="i-ae3afdde564c8180-39" prev="i-ae3afdde564c8180-24" who="Q4942281">
            <seg>
              Frågan om skydd av Arktis diskuteras i Arktiska rådet. Det har
              förvisso många bra punkter på sin agenda, men jag hittar ingenting
              om att Arktiska rådet faktiskt vill ge Arktis ett lika starkt
              skydd som Antarktis. Med tanke på hur liten notis regeringarna
              tar till Nordiska rådets synpunkter är jag rädd att inte heller
              Arktiska rådets rekommendationer kommer att få den tyngd som vi
              skulle vilja att de får. Det gäller att vi länder i närområdet
              är starka och pådrivande när det finns så starka intressen för
              exploatering.
            </seg>
          </u>
          <u xml:id="i-ae3afdde564c8180-40" prev="i-ae3afdde564c8180-24" who="Q4942281">
            <seg>
              För Miljöpartiet är skyddet av Arktis en klimatfråga, en fråga
              om biologisk mångfald men också en säkerhetspolitisk fråga. Vi
              anser att Arktis bör skyddas, och jag yrkar därför bifall till
              reservation 11.
            </seg>
          </u>
          <note type="speaker">
            Anf. 3 JONAS SJÖSTEDT (V):
          </note>
          <u xml:id="i-ae3afdde564c8180-41" next="i-ae3afdde564c8180-55" who="Q2029704">
            <seg>
              Fru talman! I dag framstår modellen för det nordiska samarbetet
              som en djup kontrast till Europeiska unionen. Medan Europeiska
              unionen i dag präglas av stora motsättningar och osäkerhet om
              framtiden präglas det nordiska samarbetet av stabilitet, och jag
              tror att det handlar om hur vi har valt att bygga samarbetet i
              Norden.
            </seg>
          </u>
          <u xml:id="i-ae3afdde564c8180-42" prev="i-ae3afdde564c8180-41" who="Q2029704">
            <seg>
              Samarbetet har haft betydande framgångar. Vi var före Europeiska
              unionen med en gemensam arbetsmarknad. Vi har ett långtgående
              praktiskt samarbete på en rad områden, till exempel vad gäller
              kulturfrågor, kommunikationer och annat. Men vi har valt att samarbeta
              utan att bygga en omfattande överstatlighet. Vi har valt att samarbeta
              med respekt för varandras olikheter. Vi är väldigt lika varandra,
              men vi vet också att vi ibland är olika varandra och att samarbete
              inte mår bra av att man kör över varandra för ofta. Det är det
              nordiska samarbetets styrka.
            </seg>
          </u>
          <u xml:id="i-ae3afdde564c8180-43" prev="i-ae3afdde564c8180-41" who="Q2029704">
            <seg>
              Det tar tid ibland ja, det är alldeles riktigt och det kan man
              kritisera. Men det är ett samarbete som fungerar och som har djup
              folklig förankring till skillnad från utvecklingen i dagens europeiska
              union, och det kanske är någonting som man kan lära av ibland
              i andra delar av världen.
            </seg>
          </u>
          <u xml:id="i-ae3afdde564c8180-44" prev="i-ae3afdde564c8180-41" who="Q2029704">
            <seg>
              Vänsterpartiet är en varm vän av ett fördjupat nordiskt samarbete.
              Vi har väckt en rad motioner som återspeglas i reservationerna
              om på vilka områden vi vill att detta ska ske och hur det ska
              utvecklas rent praktiskt. Och, fru talman, vi väljer här att lyfta
              fram reservationerna nr 2 och 3 för beslut i kammaren.
            </seg>
          </u>
          <u xml:id="i-ae3afdde564c8180-45" prev="i-ae3afdde564c8180-41" who="Q2029704">
            <seg>
              Det första område som vi har inriktat vårt arbete på är att ett
              djupare nordiskt samarbete kan leda till regional utveckling.
              Om vi ser på våra omfattande gränsområden mot Norge och Finland
              kan vi se att det till stor del rör sig om glesbygdsområden med
              minskande befolkning. Där är ett djupare samarbete över gränserna
              en väg till regional utveckling. Här måste vi tänka mer nordiskt
              och mer internationellt. Det kan handla om att bygga gemensamma
              flygplatser, att förbättra järnvägskommunikationer och att samarbeta
              om utbildning och sjukvård över den gemensamma gränsen. Vi vet
              redan nu att många arbetar på olika sidor om den här gränsen.
            </seg>
          </u>
          <u xml:id="i-ae3afdde564c8180-46" prev="i-ae3afdde564c8180-41" who="Q2029704">
            <seg>
              Vi skulle också vilja se ett samarbete om bankväsendet. Vi har
              mycket att lära, inte minst av Norge med deras lokala sparbanker
              som fungerar som motorer i regional utveckling. Där kan vi lära
              av det stora landet i väster.
            </seg>
          </u>
          <u xml:id="i-ae3afdde564c8180-47" prev="i-ae3afdde564c8180-41" who="Q2029704">
            <seg>
              Vi har också lagt fram en rad förslag på klimatområdet. Vi vill
              att Norden ska gå före. Vi vill att Norden ska visa att det går
              att kombinera att ta sitt klimatansvar fullt ut med att vara välfärdsnationer
              och framstående industrinationer. För att klara det har vi en
              lång väg att gå.
            </seg>
          </u>
          <u xml:id="i-ae3afdde564c8180-48" prev="i-ae3afdde564c8180-41" who="Q2029704">
            <seg>
              I dag släpper vi ut fem eller sex gånger så mycket växthusgaser
              per person som den här planeten tål, och det duger inte. Vi måste
              ha en betydligt högre ambitionsnivå. Och Norden skulle kunna visa
              andra industrinationer runt om i världen att det här är möjligt
              att göra genom att bygga ut de gemensamma kollektiva transporterna
              och järnvägssystemen, genom att renovera bostadsbestånd, genom
              att satsa på alternativ energi. Det skulle också ge oss en trovärdighet
              i de internationella klimatförhandlingarna. Vi menar att Norden
              måste höja ambitionsnivån i Europeiska unionen till att minska
              utsläppen med minst 30 procent till år 2020 och att inte vältra
              över utsläppsreduktionerna till fattiga utvecklingsländer utan
              att göra vår egen hemläxa.
            </seg>
          </u>
          <u xml:id="i-ae3afdde564c8180-49" prev="i-ae3afdde564c8180-41" who="Q2029704">
            <seg>
              Fru talman! Vi har också lagt fram förslag vad gäller hbt-personers
              rättigheter. Vi har sett en rad framsteg i de nordiska länderna
              vad gäller äktenskap och partnerskap för hbt-personer. Detta bör
              nu också utökas i en gemensam konvention för partnerskap och samkönade
              äktenskap som garanterar att detta erkänns i de olika länderna.
              Där finns ännu en del att göra.
            </seg>
          </u>
          <u xml:id="i-ae3afdde564c8180-50" prev="i-ae3afdde564c8180-41" who="Q2029704">
            <seg>
              Tillsammans med Miljöpartiet har vi valt att lyfta fram frågan
              om en kärnvapenfri zon i Norden. Även om inget nordiskt land i
              dag har kärnvapen placerade på sitt territorium kan det snabbt
              ändras i en konfliktsituation. Vi menar att genom att utlysa en
              kärnvapenfri zon, där vi lovar varandra att inte ta emot några
              kärnvapen, bidrar vi till fred och nedrustning och till en värld
              där allt fler områden kan göra sig fria från kärnvapen och på
              så sätt bidra till en stabilare utveckling.
            </seg>
          </u>
          <u xml:id="i-ae3afdde564c8180-51" prev="i-ae3afdde564c8180-41" who="Q2029704">
            <seg>
              Vi har också tillsammans med Miljöpartiet en reservation om Nordgens
              framtid. Det handlar om viktiga frågor om växtförädling, om biologisk
              mångfald och om att slå vakt om växter och djur som har ett historiskt
              värde. Här handlar det om att hitta en rent praktisk lösning för
              den långsiktiga finansieringen av verksamheten. Det tycker vi
              är viktigt att regeringen tar initiativ till.
            </seg>
          </u>
          <u xml:id="i-ae3afdde564c8180-52" prev="i-ae3afdde564c8180-41" who="Q2029704">
            <seg>
              Fru talman! Tusentals svenskar arbetar i Danmark eller i Norge.
              Även om vi på papperet har en gemensam arbetsmarknad och vi har
              det också i praktiken stöter de här personerna ofta på praktiska
              hinder. Det kan gälla skattesystem eller olika former av regelverk.
              Här är det viktigt att vi värnar om de här personernas möjligheter
              att arbeta fritt i Norden även i praktiken. Tiotusentals svenska
              ungdomar är tvungna att flytta från Sverige för att försöka försörja
              sig i Norge i stället, därför att vi är ett land med massarbetslöshet
              för ungdomar, vilket Norge inte är. Och det är viktigt att vi
              slår vakt om deras rättigheter och att de har klara regler som
              underlättar för dem.
            </seg>
          </u>
          <u xml:id="i-ae3afdde564c8180-53" prev="i-ae3afdde564c8180-41" who="Q2029704">
            <seg>
              Vi har också skrivit om Barentsområdet, som ju är en oerhört
              naturresursrik del av Norden och som också sträcker sig över till
              norra Ryssland. Här pågår i dag en mycket kraftig investeringsvåg,
              inte minst i gruvnäringen. Vi vill att det ska ske på ett miljömässigt
              och socialt hållbart sätt. Det kräver att man också investerar
              i Barentsområdet.
            </seg>
          </u>
          <u xml:id="i-ae3afdde564c8180-54" prev="i-ae3afdde564c8180-41" who="Q2029704">
            <seg>
              Häromveckan kom Europeiska unionen med ett erbjudande om att
              medfinansiera det som kallas Botniska korridoren, ett järnvägssystem
              genom Sverige och över till Finland, inbegripet bygget av Norrbotniabanan
              och dubbelspår mellan Gävle och Sundsvall. Vi menar att regeringen
              nu har all anledning att ompröva sin njugga inställning till kommunikationer
              i norra Sverige och satsa på den miljövänliga järnvägen. Det vinner
              också industrin på i norra Sverige.
            </seg>
          </u>
          <u xml:id="i-ae3afdde564c8180-55" prev="i-ae3afdde564c8180-41" who="Q2029704">
            <seg>
              Sist men inte minst, fru talman, har vi lyft fram frågan om Arktis,
              och jag kan instämma i allt det som Bodil Ceballos sade här om
              situationen på Arktis. Vi ser i dag en kapplöpning som har säkerhetspolitiska
              dimensioner, som handlar om utvinning av rika naturresurser och
              som kan leda till ökade spänningar i Arktisområdet. Vi vill ha
              ett moratorium för den miljöskadliga oljeutvinningen, och vi vill
              att man ser över hur man fiskar i Arktis. Vi vill att detta område
              ska bli ett område för samarbete för miljöns skull, för ursprungsbefolkningens
              skull och för ett gott grannsamarbete i vår region.
            </seg>
          </u>
          <note>
            Med dessa ord, fru talman, yrkar jag bifall till våra reservationer
            2 och 3.
          </note>
          <note type="speaker">
            Anf. 4 ELISABETH BJÖRNSDOTTER RAHM (M):
          </note>
          <u xml:id="i-ae3afdde564c8180-56" next="i-ae3afdde564c8180-67" who="Q4939382">
            <seg>
              Fru talman! Sverige och Norden är till ytan ett relativt stort
              område, men sett till antalet invånare är vi desto färre. De nordiska
              länderna har många gemensamma beröringspunkter, och inom många
              områden finns det stora likheter. Vi är alla små sett till vår
              omvärld.
            </seg>
          </u>
          <u xml:id="i-ae3afdde564c8180-57" prev="i-ae3afdde564c8180-56" who="Q4939382">
            <seg>
              Välfärd och organiserad kriminalitet är några av de områden där
              vi kan höja vår gemensamma kompetens och kunskap genom att dra
              lärdom av varandra. Jag tycker därför att vi bör förstärka de
              nordiska gemenskaperna och dra fördel av vår närhet för att gemensamt
              möta de utmaningar som de nordiska länderna står inför.
            </seg>
          </u>
          <u xml:id="i-ae3afdde564c8180-58" prev="i-ae3afdde564c8180-56" who="Q4939382">
            <seg>
              Fru talman! Tack vare bland annat forskning och bättre levnadsförhållanden
              lever vi längre i dag. Medelåldern ökar och vi håller oss friska
              längre. Vi har en hälso- och sjukvård som gör det möjligt att
              leva ett bra liv längre. Utvecklingen inom medicinsk behandling
              och läkemedel har med andra ord främjat livet på ålderns höst.
              Men det som är glädjande ställer även krav på vår välfärd.
            </seg>
          </u>
          <u xml:id="i-ae3afdde564c8180-59" prev="i-ae3afdde564c8180-56" who="Q4939382">
            <seg>
              I Sverige i dag är det fyra arbetstagare som ombesörjer en pensionär.
              År 2050 kommer det att vara två personer som ska genomföra det
              arbetet. Det är en halvering av en arbetsstyrka som redan i dag
              upplever sitt arbete som tungt och känner att tiden knappt räcker
              till. Så ser det även ut i resten av Norden.
            </seg>
          </u>
          <u xml:id="i-ae3afdde564c8180-60" prev="i-ae3afdde564c8180-56" who="Q4939382">
            <seg>
              Då jag inte tror att vi i framtiden kommer att ställa lägre krav
              på vår äldreomsorg är det dags att vi på allvar börjar fundera
              på lösningar. Eftersom jag är övertygad om att vi alla känner
              att det är positivt att vi är friskare och får leva längre bör
              lösningen vara att vi inom Norden tar vara på den gemensamma kunskap
              som finns om hur vi bäst ska möta den välfärdsutmaning vi står
              inför. Det kan vi göra genom att öppna upp ännu mer för arbete
              över gränserna, ta till vara olika länders teknologi och införa
              gemensamma elektroniska journaler och därmed på ett mer effektivt
              vis utveckla en gemensam nordisk välfärd för den allt äldre befolkningen.
            </seg>
          </u>
          <u xml:id="i-ae3afdde564c8180-61" prev="i-ae3afdde564c8180-56" who="Q4939382">
            <seg>
              Välfärden för äldre står inför enorma utmaningar som kräver mycket
              politisk vilja och energi. Den nordiska välfärdsmodellen är ett
              starkt signum för oss alla, och jag menar att bästa sättet att
              behålla och utveckla den är genom att ha en gemensam nordisk strategi
              och en fri arbetsmarknad och höja statusen inom vård och omsorg.
            </seg>
          </u>
          <u xml:id="i-ae3afdde564c8180-62" prev="i-ae3afdde564c8180-56" who="Q4939382">
            <seg>
              Fru talman! Människohandel för sexuella ändamål är liksom narkotikahandel
              ett av de mest lönsamma brotten inom den organiserade brottsligheten.
              Kriminalitet känner inga gränser, och för att motverka denna typ
              av brottslighet krävs det att vi samarbetar inom EU och inte minst
              inom Norden. Sverige och de andra nordiska länderna är både transitländer
              och slutdestinationer för trafficking. De som faller offer för
              denna cyniska handel står helt utan skydd i länder där de inte
              behärskar språket. De är hotade och står utan pass och pengar.
            </seg>
          </u>
          <u xml:id="i-ae3afdde564c8180-63" prev="i-ae3afdde564c8180-56" who="Q4939382">
            <seg>
              Verksamheten är dock svår att komma åt. Ofta kommer kvinnorna
              som hamnar i de nordiska länderna från öst, våra närmaste grannar
              i Europa. Det är kvinnorna som löper störst risk för att bli utsatta.
              I Sverige råder en bred enighet om att vi ska bekämpa både prostitution
              och människohandel, men det kan vi inte göra ensamma. Ett utvidgat
              nordiskt samarbete skulle därför underlätta kampen mot trafficking.
            </seg>
          </u>
          <u xml:id="i-ae3afdde564c8180-64" prev="i-ae3afdde564c8180-56" who="Q4939382">
            <seg>
              Båda de områden jag kort berört har en gemensam nämnare, nämligen
              att ett starkt nordiskt samarbete både kan göra och gör skillnad.
              Utmaningar inom såväl välfärd som kriminalitet kräver en utökad
              nordisk samverkan. Vi är förhållandevis små länder i en värld
              där avstånd betyder allt mindre. Gränser utgör i dag inget hinder
              för kriminalitet och dess efterverkningar. Utmaningen med en allt
              äldre befolkning och en snar brist på arbetskraft inom den offentliga
              sektorn gör oss sårbara om vi väljer att stå ensamma.
            </seg>
          </u>
          <u xml:id="i-ae3afdde564c8180-65" prev="i-ae3afdde564c8180-56" who="Q4939382">
            <seg>
              Inget land är i dag isolerat från omvärlden. Detta är inte av
              ondo utan tvärtom av godo. Genom att ta del av de andra nordiska
              ländernas erfarenheter och lärdomar kan vi alla stå bättre rustade
              framåt och gemensamt klara av att möta de hinder som vi står inför
              och som vi kommer att ställas inför längre fram.
            </seg>
          </u>
          <u xml:id="i-ae3afdde564c8180-66" prev="i-ae3afdde564c8180-56" who="Q4939382">
            <seg>
              Det som är viktigt för Nordiska rådet är möjligheten att göra
              nordisk nytta och att ha nordiska frågor i fokus för att lyfta
              hela Norden. Framtiden för nordiskt samarbete bygger på alla länders
              närvaro och vilja att engagera sig och lyfta fram nordisk nytta
              som betydelsefull. Nordiskt samarbete har en stark folklig förankring.
              Samarbetet utgår från ett gemensamt kulturarv och vilar på gemensamma
              värderingar i fråga om demokrati, rättvisa och rättsstat.
            </seg>
          </u>
          <u xml:id="i-ae3afdde564c8180-67" prev="i-ae3afdde564c8180-56" who="Q4939382">
            <seg>
              Den tid vi lever och verkar i utvecklas och förändras över tid
              på gott och ont. Nordiska rådet ser de utmaningar som alla vi
              i Norden står inför. Nordiska rådet har en stor och viktig roll
              att fylla i en alltmer globaliserad värld, och det pågår ett stort
              förändringsarbete för att göra Nordiska rådet mer vasst och effektivt.
              Vi är beredda att göra det som krävs för att hitta gemensamma
              lösningar som är både gränslösa och har en positiv inverkan på
              såväl vår samtid som vår framtid.
            </seg>
          </u>
          <note type="speaker">
            Anf. 5 KARIN ÅSTRÖM (S) replik:
          </note>
          <u xml:id="i-ae3afdde564c8180-68" next="i-ae3afdde564c8180-71" who="Q4563087">
            <seg>
              Fru talman! Först ska jag göra en korrigering. Jag yrkar bifall
              till reservationerna 1, 9 och 10 och inget annat.
            </seg>
          </u>
          <u xml:id="i-ae3afdde564c8180-69" prev="i-ae3afdde564c8180-68" who="Q4563087">
            <seg>
              Jag lyssnade på vad Elisabeth Björnsdotter Rahm sade i sitt anförande.
              Jag delar hennes uppfattning vad gäller det nordiska samarbetet,
              också på en folklig nivå, och att vi på många områden varit framgångsrika.
              Det är dock viktigt att vi går vidare och gör mer över våra nordiska
              gränser.
            </seg>
          </u>
          <u xml:id="i-ae3afdde564c8180-70" prev="i-ae3afdde564c8180-68" who="Q4563087">
            <seg>
              Regeringen lämnar årligen sin skrivelse om det nordiska samarbetet.
              Jag med flera av kammarens parlamentariker har stora kunskaper
              om Barentssamarbetet och inte minst det arktiska samarbetet. Vi
              har länge haft önskemål om att regeringen ska återkomma till kammaren
              med skrivelser på Barentsområdet och det arktiska området.
            </seg>
          </u>
          <u xml:id="i-ae3afdde564c8180-71" prev="i-ae3afdde564c8180-68" who="Q4563087">
            <seg>
              Hur ser Elisabeth Björnsdotter Rahm på möjligheten att vi framledes
              kan få dessa skrivelser i kammaren så att vi kan föra debatt också
              om Barentsområdet och Arktis?
            </seg>
          </u>
          <note type="speaker">
            Anf. 6 ELISABETH BJÖRNSDOTTER RAHM (M) replik:
          </note>
          <u xml:id="i-ae3afdde564c8180-72" next="i-ae3afdde564c8180-74" who="Q4939382">
            <seg>
              Fru talman! Nordiska rådet är intressant. Det är viktigt att
              vi har ett sådant samarbete och jobbar i konsensus. Här är vi
              eniga.
            </seg>
          </u>
          <u xml:id="i-ae3afdde564c8180-73" prev="i-ae3afdde564c8180-72" who="Q4939382">
            <seg>
              Frågorna om Barents och Arktis är viktiga och står högt upp på
              agendan. Jag delar Karin Åströms uppfattning att det är viktigt
              att vi får en skrivelse där betydelsen av Arktis lyfts fram. Här
              har vi en viktig position eftersom vi innehar ordförandeposten
              i Arktiska rådet. Frågorna ligger högt på agendan eftersom regeringen
              ser vikten av att ett positivt arbete utförs i ett detta område.
            </seg>
          </u>
          <u xml:id="i-ae3afdde564c8180-74" prev="i-ae3afdde564c8180-72" who="Q4939382">
            <seg>
              Jag har inget löfte att komma med i dag, men vi arbetar på att
              få till en bra skrivelse om Arktiska rådet och Barentsområdet.
            </seg>
          </u>
          <note type="speaker">
            Anf. 7 KARIN ÅSTRÖM (S) replik:
          </note>
          <u xml:id="i-ae3afdde564c8180-75" next="i-ae3afdde564c8180-78" who="Q4563087">
            <seg>
              Fru talman! Det låter hoppfullt. När Sverige tog över ordförandeskapet
              i Arktiska rådet i våras lade regeringen fram en strategi. Med
              stor besvikelse noterade vi riksdagsledamöter att vi inte fått
              någon möjlighet att yttra oss om denna strategi. Här i kammaren
              finns ju en stor kompetens på området. Inom Nordiska rådet anordnade
              vi ett seminarium den dag som strategin lades fram så att vi i
              varje fall skulle få veta vad man bestämt i strategin.
            </seg>
          </u>
          <u xml:id="i-ae3afdde564c8180-76" prev="i-ae3afdde564c8180-75" who="Q4563087">
            <seg>
              Det bådar gott att Elisabeth Björnsdotter Rahm säger att ni ska
              verka för en skrivelse, men det står inte särskilt mycket om det
              i betänkandet. Ni talar om att det är viktigt att vi deltar i
              processer, och på s. 18 står det: Vidare noterar utskottet att
              samarbete med olika aktörer i norra Europa har fått en alltmer
              central position i Nordiska rådets verksamhet. Det står inget
              mer konkret om att man vill lyfta upp frågan på nationell nivå.
            </seg>
          </u>
          <u xml:id="i-ae3afdde564c8180-77" prev="i-ae3afdde564c8180-75" who="Q4563087">
            <seg>
              På s. 19 skriver ni: Enligt utskottets uppfattning är det väsentligt
              att insatserna för att stärka sambandet inom Barentsregionen på
              olika nivåer fortsätter.
            </seg>
          </u>
          <u xml:id="i-ae3afdde564c8180-78" prev="i-ae3afdde564c8180-75" who="Q4563087">
            <seg>
              Innebär att stärka sambandet att regeringen kommer med skrivelser
              på Barents- och Arktisområdet? Ska jag tolka det så?
            </seg>
          </u>
          <note type="speaker">
            Anf. 8 ELISABETH BJÖRNSDOTTER RAHM (M) replik:
          </note>
          <u xml:id="i-ae3afdde564c8180-79" who="Q4939382">
            <seg>
              Fru talman! Det är någonting som vi måste återkomma till eftersom
              vi alla, precis som du, Karin Åström, nu har påpekat, ser vikten
              av ett starkt samarbete och ett gemensamt samarbete för att lyfta
              fram dessa frågor eftersom de är mycket viktiga. Det är någonting
              som vi återkommer till.
            </seg>
          </u>
          <note type="speaker">
            Anf. 9 ANITA BRODÉN (FP):
          </note>
          <u xml:id="i-ae3afdde564c8180-80" next="i-ae3afdde564c8180-97" who="Q4765508">
            <seg>
              Fru talman! Det är med stolthet som jag står här i talarstolen
              i dag då utrikesutskottets betänkande om Norden debatteras.
            </seg>
          </u>
          <u xml:id="i-ae3afdde564c8180-81" prev="i-ae3afdde564c8180-80" who="Q4765508">
            <seg>
              Som ledamot i Nordiska rådet har jag beretts möjlighet att driva
              miljö-, klimat- och energifrågor också i ett nordiskt sammanhang
              där inte minst Arktis, som vi redan har hört mycket om i dag,
              Östersjön, kemikalier, fiske, jordbruk och globala klimatmöten
              varit högt uppe på dagordningen. Men också frågor som handlar
              om regelförenklingar och ungdomsutbyte är exempel på frågor som
              har engagerat mig.
            </seg>
          </u>
          <note>
            I januari 2010 inleddes ett samarbete mellan miljö- och naturresursutskottet
            och Nordiska rådets näringsutskott om alternativ och förnybar
            energi. Jag och min danske kollega Ole Vagn Christensen fick förtroendet
            att vara så kallade rapportörer.
          </note>
          <u xml:id="i-ae3afdde564c8180-82" prev="i-ae3afdde564c8180-80" who="Q4765508">
            <seg>
              Efter möten med forskare och experter inom Norden, seminarier
              och fördjupning i frågorna kunde utskotten lägga fram konkreta
              förslag till ministerrådet.
            </seg>
          </u>
          <u xml:id="i-ae3afdde564c8180-83" prev="i-ae3afdde564c8180-80" who="Q4765508">
            <seg>
              Vi har också fortsatt detta arbete i de båda utskotten, och nu
              är det en fördjupning kring energieffektivisering, prisfluktuation,
              transparens och samordning av näten som står på dagordningen.
            </seg>
          </u>
          <u xml:id="i-ae3afdde564c8180-84" prev="i-ae3afdde564c8180-80" who="Q4765508">
            <seg>
              I sammanhanget är det av vikt att också nämna att det inom ramen
              för Nordiska ministerrådets globaliseringsinitiativ finns ett
              nordiskt innovationsprogram för att främja lågenergibyggande och
              klimatvänligt byggande mellan åren 2011 och 2014. Vi vet också
              att den nordiska energiforskningen har en stor och viktig uppgift.
            </seg>
          </u>
          <u xml:id="i-ae3afdde564c8180-85" prev="i-ae3afdde564c8180-80" who="Q4765508">
            <seg>
              Sverige tog i maj i år över ordförandeskapet i Arktiska rådet,
              ett råd bestående av de åtta arktiska staternas utrikesministrar
              och representanter för urbefolkningen. Det är ett ordförandeskap
              som förpliktar, och Sverige har unika möjligheter att genom målmedvetenhet
              och ett hårt arbete säkerställa en hållbar utveckling av ett av
              världens mest känsliga områden. Det finns dessutom ett parlamentariskt
              arktiskt råd som också har en viktig uppgift att skjuta på i en
              positiv riktning i dessa frågor.
            </seg>
          </u>
          <u xml:id="i-ae3afdde564c8180-86" prev="i-ae3afdde564c8180-80" who="Q4765508">
            <seg>
              Under de senaste åren har klimatförändringarna blivit högst påtagliga
              i Arktis, ett område som inbegriper delar av de nordiska länderna,
              Ryssland, Kanada och USA. De forskningsrön som publicerades under
              våren i år visar på kraftigare och snabbare klimatförändringar
              än man tidigare förutspått. De pekar också på en oroande hög halt
              av långlivade miljögifter. Havsisen minskar drastiskt, och genomsnittstemperaturen
              i havet stiger, vilket sammantaget medför stora konsekvenser runt
              hela vår jord. Föroreningarna, såsom avfall i havet och långtransporterat
              sot från uppvärmning och transporter, är alarmerande.
            </seg>
          </u>
          <u xml:id="i-ae3afdde564c8180-87" prev="i-ae3afdde564c8180-80" who="Q4765508">
            <seg>
              Smältande isar kommer att öka sjötransporterna och intresset
              av att utvinna olja och gas i området. Vi vet att det har ökat
              dramatiskt.
            </seg>
          </u>
          <u xml:id="i-ae3afdde564c8180-88" prev="i-ae3afdde564c8180-80" who="Q4765508">
            <seg>
              Utöver miljöaspekterna kommer det att krävas gemensamma insatser
              och rutiner i samband med olyckor till havs. Antalet turistfartyg
              och oljetransporter spås öka dramatiskt i området. Olyckor i området
              kan få katastrofala följder för såväl människor som miljö.
            </seg>
          </u>
          <u xml:id="i-ae3afdde564c8180-89" prev="i-ae3afdde564c8180-80" who="Q4765508">
            <seg>
              Detta är en problemställning som jag och min kollega Nina Lundström
              lyfter fram i en motion till riksdagen. Där utgår vi från att
              regeringen genom arbetet i ministerrådet och i Arktiska rådet
              agerar kraftfullt. Det finns behov av miljöinsatser, sjösäkerhetsinsatser
              och arktisk utbildning.
            </seg>
          </u>
          <u xml:id="i-ae3afdde564c8180-90" prev="i-ae3afdde564c8180-80" who="Q4765508">
            <seg>
              Permafrosten, den eviga tjälen, tinar på grund av temperaturökningen,
              som är fyra gånger högre än den globala ökningen. Växthusgaserna
              i atmosfären kommer att fördubblas när det infrusna kolet frigörs.
              Uppgifter om en revidering av beräkningen av havsytans höjning
              på grund av issmältningen på Grönland har uppdaterats från fyra
              decimeter till en meter år 2100. Det är klart att detta är en
              ordentlig varningsklocka. Konsekvenserna av detta kan bli enorma
              på många områden runt om på vår jord.
            </seg>
          </u>
          <u xml:id="i-ae3afdde564c8180-91" prev="i-ae3afdde564c8180-80" who="Q4765508">
            <seg>
              Arktis har också kommit att bli en slutstation för gifter från
              hela jordklotet via luft- och vattenströmmar. Kvicksilver, PCB
              och bromerade flamskyddsmedel är några exempel på gifter som drabbar
              såväl människor som djur.
            </seg>
          </u>
          <u xml:id="i-ae3afdde564c8180-92" prev="i-ae3afdde564c8180-80" who="Q4765508">
            <seg>
              Farhågor som finns om kapplöpning kring utvinning av naturresurserna
              en oljekatastrof i ett av världens mest känsliga havsområden samt
              dramatiskt ökade transporter som redan nu uppgår till flera tusen
              fartyg på grund av de nya rutterna och ökade oljetransporter måste
              hanteras med stöd av internationella avtal.
            </seg>
          </u>
          <u xml:id="i-ae3afdde564c8180-93" prev="i-ae3afdde564c8180-80" who="Q4765508">
            <seg>
              Fru talman! Det krävs ett verkligt statsmannaskap för att säkerställa
              en hållbar utveckling och ett skydd av Arktis ömtåliga områden
              och att på allvar lyfta in den mänskliga dimensionen och också
              påminna varandra om den fredens zon som så högtidligt har proklamerats
              i många sammanhang.
            </seg>
          </u>
          <u xml:id="i-ae3afdde564c8180-94" prev="i-ae3afdde564c8180-80" who="Q4765508">
            <seg>
              Det är viktigt att vi också är varse den ökade hotbild som vi
              ser av olje- och gasutvinning. Det kommer att föra med sig ökade
              utsläpp av växthusgaser och luftföroreningar. Sverige har faktiskt
              i detta sammanhang en unik möjlighet genom vårt ordförandeskap
              i Arktiska rådet att åstadkomma resultat på grund av det faktum
              att vi inte har ett egenintresse, vilket också framförts här i
              dag, att bevaka utvinning av framför allt olja och gas i området.
              Vi har en polarforskningshistoria och stora internationella intressen
              och erfarenheter i samband med globala förhandlingar. Vi har också
              ett omvittnat stort miljö- och klimatengagemang. Detta sammantaget
              bidrar till Sveriges goda möjligheter att åstadkomma resultat
              under våra år som ordförande.
            </seg>
          </u>
          <u xml:id="i-ae3afdde564c8180-95" prev="i-ae3afdde564c8180-80" who="Q4765508">
            <seg>
              I samband med att Sverige tog över ordförandeskapet presenterade
              vi också en arktisk strategi. Notera att detta var den första
              arktiska strategi som Sverige någonsin har lämnat! Jag är mycket
              glad över att den finns. Den är viktig, den är tydlig och klar,
              och den har viktiga fokusområden, på en hållbar utveckling, på
              miljö och på samverkan med ursprungsbefolkningen.
            </seg>
          </u>
          <u xml:id="i-ae3afdde564c8180-96" prev="i-ae3afdde564c8180-80" who="Q4765508">
            <seg>
              Fru talman! Det är angeläget att Nordiska rådet nu driver på
              i Arktiska rådet för att man där mer konsekvent ska kunna genomföra
              rådets riktlinjer och rekommendationer. Den arktiska regionen
              är högt prioriterad på den nordiska dagordningen. Den svenska
              delegationen har påpekat att utvecklingen av den arktiska regionen
              är av största intresse, inte enbart för de arktiska staterna och
              EU utan också globalt.
            </seg>
          </u>
          <u xml:id="i-ae3afdde564c8180-97" prev="i-ae3afdde564c8180-80" who="Q4765508">
            <seg>
              Fru talman! Jag yrkar bifall till förslaget i utskottets betänkande.
            </seg>
          </u>
          <note>
            I detta anförande instämde Marianne Åhman (FP).
          </note>
          <note type="speaker">
            Anf. 10 KERSTIN LUNDGREN (C):
          </note>
          <u xml:id="i-ae3afdde564c8180-98" next="i-ae3afdde564c8180-115" who="Q4964100">
            <seg>
              Fru talman! Det nordiska samarbetet har en mycket stark ställning
              och förankring i denna kammare, vilket har framgått av den debatt
              som har varit. I dag tror jag att vi kan säga att alla i grunden
              är ense om vikten av att värna och utveckla Nordiska rådet.
            </seg>
          </u>
          <u xml:id="i-ae3afdde564c8180-99" prev="i-ae3afdde564c8180-98" who="Q4964100">
            <seg>
              Det har också en stark folklig förankring. Det står klart genom
              ett långt historiskt arbete, och vår historia är i många delar
              gemensam. Vi har ett gemensamt kulturarv.
            </seg>
          </u>
          <u xml:id="i-ae3afdde564c8180-100" prev="i-ae3afdde564c8180-98" who="Q4964100">
            <seg>
              Vi har gemensamma värderingar. Vi pratar demokrati, jämställdhet,
              rättvisa och rättsstat. Det är i många stycken något som kännetecknar
              Norden. I dag skulle jag också vilja säga att ett starkt klimatarbete
              ingår i den bild människor har av oss när de ser på oss utifrån.
            </seg>
          </u>
          <u xml:id="i-ae3afdde564c8180-101" prev="i-ae3afdde564c8180-98" who="Q4964100">
            <seg>
              Det nordiska samarbetet spänner över alla samarbetsområden, och
              det är unikt i en internationell jämförelse. Utskottet välkomnar
              regeringens uttalade vilja att fortsätta stärka det nordiska samarbetet.
            </seg>
          </u>
          <u xml:id="i-ae3afdde564c8180-102" prev="i-ae3afdde564c8180-98" who="Q4964100">
            <seg>
              Jag upplever att det nordiska samarbetet under senare år har
              fått ny energi. Under en tid efter det att många av Nordiska rådets
              medlemsstater blev medlemmar i EU tappade det nordiska samarbetet
              en del energi, och man började fokusera på annat. Men vi har återfunnit
              varandra. Vi har funnit nya möjligheter till samarbete. Vi har
              funnit ny energi. Inte minst kan man se det i det samarbete som
              finns på det försvars- och utrikespolitiska området, som har vuxit
              under senare år.
            </seg>
          </u>
          <u xml:id="i-ae3afdde564c8180-103" prev="i-ae3afdde564c8180-98" who="Q4964100">
            <seg>
              Man kan också se det på de nya initiativ som har tagits. Det
              handlar om det globaliseringsarbete som drogs i gång från 2007
              och de många projekt, inte minst på klimat- och energiområdet,
              som har initierats under den gångna treårsperioden. Vi ser det
              också genom att vi lyfter fram de kärnvärden vi står för under
              den session som kommer i höst, som handlar om samarbete mot rasism.
              Där står vi upp för våra öppna nordiska samhällen. Det temat känns
              i höst väldigt väl motiverat.
            </seg>
          </u>
          <u xml:id="i-ae3afdde564c8180-104" prev="i-ae3afdde564c8180-98" who="Q4964100">
            <seg>
              Med tanke på den starka och när det gäller det nordiska samarbetet
              i dag helt eniga riksdagen och regeringens uttalade vilja att
              stärka samarbetet måste jag säga att jag är lite nyfiken på vad
              Socialdemokraterna egentligen menar med sin reservation i den
              frågan. Man vill stärka samarbetet ännu mer, men konklusionen
              har jag sökt utan att hitta den.
            </seg>
          </u>
          <u xml:id="i-ae3afdde564c8180-105" prev="i-ae3afdde564c8180-98" who="Q4964100">
            <seg>
              En av de frågor som är en gemensam bärare i Norden är respekt
              och tolerans. Det handlar om allas lika rätt och värde. Det är
              en självklarhet för oss när det gäller hbt-personer och det skydd,
              de möjligheter och de lika rättigheter som ska vara självklara
              för hbt-personer. Här har vi gjort mycket i Norden. Vi kan säkert
              göra mer, och jag noterar en del förslag som kan vara intressanta
              att titta på. Inte minst gäller det vårt närområde. Jag vet att
              det finns ett intresse att göra mer när det gäller vårt närområde
              Baltikum. Här jobbar vi på olika områden. Oavsett om vi arbetar
              parlamentariskt, i Nordiska rådet, i Europarådet eller någon annanstans
              har vi de frågorna på agendan. Det är viktigt för att vi ska nå
              en förbättring och en förstärkning där.
            </seg>
          </u>
          <u xml:id="i-ae3afdde564c8180-106" prev="i-ae3afdde564c8180-98" who="Q4964100">
            <seg>
              Vårt närområde är naturligtvis också Östersjöområdet i stort.
              Östersjöstrategin har en stor betydelse, och den är viktig i EU-sammanhang.
              Den är viktig för oss att lyfta fram och ta med i det nordiska
              arbetet också. Även om inte hela Norden berörs är det en del av
              vårt närområde, och det är en viktig sammanlänkande strategi att
              fånga upp det. Barentsområdet har berörts tidigare här.
            </seg>
          </u>
          <u xml:id="i-ae3afdde564c8180-107" prev="i-ae3afdde564c8180-98" who="Q4964100">
            <seg>
              I utskottsbetänkandet har vi markerat den betydelse som regeringen
              fäster vid sitt ordförandeskap. Man har haft en profil med ekoeffektiv
              ekonomi. Man har fokuserat på nordvästra Ryssland och de föroreningar
              som finns där för att försöka finna åtgärder. Det har också handlat
              om transport- och logistikarbetet och den arbetsgrupp som har
              dragits i gång. I våras hölls en konferens som tog upp hållbar
              utveckling, näringsliv, infrastruktur och entreprenörskap.
            </seg>
          </u>
          <u xml:id="i-ae3afdde564c8180-108" prev="i-ae3afdde564c8180-98" who="Q4964100">
            <seg>
              Även här läser jag med intresse en reservation. Där skriver man
              välvilligt att man vill göra mer. Jag funderar: Att göra mer ska
              det tolkas som att vi vill ha en skrivelse till? På det sättet
              har jag uppfattat debatten så här långt.
            </seg>
          </u>
          <u xml:id="i-ae3afdde564c8180-109" prev="i-ae3afdde564c8180-98" who="Q4964100">
            <seg>
              Det är möjligt att man skulle kunna göra någon form av sammanvävning
              av en skrivelse som rör hela området och tar upp alla de frågor
              man vill få med, men någon tydlig konkretion som ger något utöver
              det som regeringen och utskottet har kommenterat har jag inte
              sett.
            </seg>
          </u>
          <u xml:id="i-ae3afdde564c8180-110" prev="i-ae3afdde564c8180-98" who="Q4964100">
            <seg>
              Det finns en motion från förra året från enskilda centerledamöter
              som tar upp Norden som en kärnvapenfri zon. Vi tycker självfallet
              att det är en lovvärd tanke. Vi vill se en värld utan massförstörelsevapen
              en värld utan kärnvapen. Precis som Jonas Sjöstedt sade har Norden
              inga kärnvapen i dag. Vi är kärnvapenfria i dag.
            </seg>
          </u>
          <u xml:id="i-ae3afdde564c8180-111" prev="i-ae3afdde564c8180-98" who="Q4964100">
            <seg>
              Vi ser inte att den här motionen är något som vi kommer att rösta
              för. Det skulle inte förändra någonting. Vi kommer därför att
              rösta för att avslå den, precis som utskottet föreslår i sitt
              betänkande.
            </seg>
          </u>
          <u xml:id="i-ae3afdde564c8180-112" prev="i-ae3afdde564c8180-98" who="Q4964100">
            <seg>
              Fru talman! Avslutningsvis vill jag ta upp Arktis. Arktiska rådet
              får en allt viktigare roll i och med klimatförändringarna. Det
              är en arena som blir allt viktigare och som också måste ta hänsyn
              till ursprungsbefolkningarnas syn och behov och samarbeta nära.
              Därför är det viktigt att de också finns med och har en plats
              när Arktiska rådet möts.
            </seg>
          </u>
          <u xml:id="i-ae3afdde564c8180-113" prev="i-ae3afdde564c8180-98" who="Q4964100">
            <seg>
              Eftersom Sverige är ordförande i Arktiska rådet till 2013 har
              vi från svensk sida markerat att vi vill se Arktis som ett lågspänningsområde
              i säkerhetspolitiken. Vi vill se ett starkt miljöskydd. Vi ska
              ha en havsrättskommission som ger det internationella ramverk
              som bevarar och skyddar den biologiska mångfalden i djuphaven
              utanför nationell jurisdiktion, inklusive etablering av marina
              skyddade områden. Vi vill se arbetet i IMO leda till resultat
              för att vi ska få ett sådant skydd och ett tydligt regelverk.
            </seg>
          </u>
          <u xml:id="i-ae3afdde564c8180-114" prev="i-ae3afdde564c8180-98" who="Q4964100">
            <seg>
              Vi är medvetna om att stora delar av den arktiska regionen ligger
              inom de olika staternas jurisdiktion, vilket naturligtvis är en
              komplikation. Vi ser dock att Arktis är och kommer att bli ett
              allt viktigare område, inte minst ur miljö- och klimatsynpunkt.
            </seg>
          </u>
          <u xml:id="i-ae3afdde564c8180-115" prev="i-ae3afdde564c8180-98" who="Q4964100">
            <seg>
              Till sist, fru talman, gläds jag åt den enhällighet som finns
              i kammaren i dag när det gäller stödet för Nordiska rådets parlamentariska
              församling. Det är en framgång att vi har en samsyn där. Detta
              har annars brukat vara en konfliktyta, men det är det inte längre.
              Detta är viktigt, för den parlamentariska dimensionen har stor
              betydelse.
            </seg>
          </u>
          <note>
            Jag yrkar bifall till utskottets förslag och avslag på reservationerna.
          </note>
          <note type="speaker">
            Anf. 11 BODIL CEBALLOS (MP) replik:
          </note>
          <u xml:id="i-ae3afdde564c8180-116" next="i-ae3afdde564c8180-120" who="Q4942281">
            <seg>
              Fru talman! Jag tycker att det är beklagligt att Centerpartiet
              inte står upp för sin egen motion om en kärnvapenfri zon i Norden,
              särskilt med tanke på att Centerpartiet brukar kalla sig ett grönt
              parti. Ett grönt parti ställer sig bakom en sådan motion.
            </seg>
          </u>
          <u xml:id="i-ae3afdde564c8180-117" prev="i-ae3afdde564c8180-116" who="Q4942281">
            <seg>
              Det finns också en del annat som jag funderar över. På slutet
              kom Kerstin Lundgren in på Arktis, som vi ju har diskuterat mycket
              här under morgonen. Med tanke på att Centerpartiet brukar framställa
              sig som den gröna rösten i Alliansen skulle jag vilja säga att
              det för ett grönt parti är en självklarhet att också arbeta för
              att det ska bli ett moratorium för all exploatering i Arktis i
              minst tio år, som vi har föreslagit, men helst för alltid.
            </seg>
          </u>
          <u xml:id="i-ae3afdde564c8180-118" prev="i-ae3afdde564c8180-116" who="Q4942281">
            <seg>
              Det borde vara en självklarhet att man också arbetar för att
              inrätta ett likvärdigt skydd för Arktis som för Antarktis. Man
              kan ju skydda områden på många olika sätt. Det viktiga är att
              själva skyddet blir av.
            </seg>
          </u>
          <u xml:id="i-ae3afdde564c8180-119" prev="i-ae3afdde564c8180-116" who="Q4942281">
            <seg>
              Vi tar upp många frågor i vår motion, till exempel ett moratorium
              för bottentrålning i tidigare ofiskade områden i Arktis. För ett
              grönt parti borde det vara en självklarhet att man ställer sig
              bakom de förslag som vi har kommit med om Arktis.
            </seg>
          </u>
          <u xml:id="i-ae3afdde564c8180-120" prev="i-ae3afdde564c8180-116" who="Q4942281">
            <seg>
              Jag vill fråga Kerstin Lundgren om Centerpartiet driver de frågorna
              i alliansregeringen och verkligen är en grön röst eller om det
              är mer tal.
            </seg>
          </u>
          <note type="speaker">
            Anf. 12 KERSTIN LUNDGREN (C) replik:
          </note>
          <note>
            Fru talman! Tack, Bodil Ceballos, för frågorna!
          </note>
          <u xml:id="i-ae3afdde564c8180-121" next="i-ae3afdde564c8180-124" who="Q4964100">
            <seg>
              När det gäller den enskilda motion som väcktes under föregående
              år var jag inte förvånad över att Miljöpartiet och Vänsterpartiet
              röstade för den. Från vår sida vill vi se en kärnvapenfri värld
              och en värld fri från massförstörelsevapen. Skulle vi kunna rösta
              för något sådant här i kammaren och därmed åstadkomma en förändring
              så skulle vi göra det.
            </seg>
          </u>
          <u xml:id="i-ae3afdde564c8180-122" prev="i-ae3afdde564c8180-121" who="Q4964100">
            <seg>
              Nu verkar vi i alla andra sammanhang för att nå framgång i de
              förhandlingar som bedrivs för detta. Det är utifrån den utgångspunkten
              som vi agerar. Precis som många andra kommer vi i omröstningen
              om det här betänkandet inte att rösta för en enskild motion. Det
              är inte den enda av enskilda motioner som kommer att avslås. Det
              innebär inte att vi är för kärnvapen i Norden. Misstolka inte
              detta!
            </seg>
          </u>
          <u xml:id="i-ae3afdde564c8180-123" prev="i-ae3afdde564c8180-121" who="Q4964100">
            <seg>
              Frågan om Arktis är väldigt komplicerad. Det gäller inte minst
              för att vi går in i ett område där många länder har nationell
              jurisdiktion över stora delar som nu blir isfria. Det behövs inte
              bara ett beslut i Sveriges riksdag utan ett internationellt ramverk
              som skapar regler som skyddar den biologiska mångfalden och värnar
              de känsliga marina miljöerna. De måste naturligtvis ta hänsyn
              till ursprungsbefolkningens behov och deras perspektiv.
            </seg>
          </u>
          <u xml:id="i-ae3afdde564c8180-124" prev="i-ae3afdde564c8180-121" who="Q4964100">
            <seg>
              Det är mot den bakgrunden som vi väljer att jobba intensivt för
              att förstärka de regelverk som finns, havsrättskommissionen, IMO
              och så vidare.
            </seg>
          </u>
          <note type="speaker">
            Anf. 13 BODIL CEBALLOS (MP) replik:
          </note>
          <u xml:id="i-ae3afdde564c8180-125" next="i-ae3afdde564c8180-129" who="Q4942281">
            <seg>
              Fru talman! Jag tror att vi alla vill ha en kärnvapenfri värld
              och en värld utan massförstörelsevapen och andra vapen. Vi kommer
              att diskutera produkter med dubbla användningsområden sedan, så
              jag tänker inte gå in på det nu.
            </seg>
          </u>
          <u xml:id="i-ae3afdde564c8180-126" prev="i-ae3afdde564c8180-125" who="Q4942281">
            <seg>
              I det här fallet är det er nuvarande partiledare som har skrivit
              en motion som var väldigt bra. Det blir då mycket märkligt att
              ni inte själva står bakom den. Du säger att ni inte brukar stå
              bakom en enskild motion. Men man kan välja att göra det. Om man
              är ett grönt parti är man för en kärnvapenfri zon oavsett var
              i världen den är. Ni kunde ha valt att lämna ett särskilt yttrande
              för att förklara er ståndpunkt. Det är också en möjlighet.
            </seg>
          </u>
          <u xml:id="i-ae3afdde564c8180-127" prev="i-ae3afdde564c8180-125" who="Q4942281">
            <seg>
              När det gäller Arktis och det internationella ramverket tycker
              också jag att det är väldigt bra om ni arbetar för att stärka
              det internationella ramverket. Men jag ser inte vad som egentligen
              händer. Står ni bakom att vi ska få till ett moratorium för exploatering
              i Arktis? Står ni bakom att vi ska få till ett moratorium för
              bottentrålning i de områdena?
            </seg>
          </u>
          <u xml:id="i-ae3afdde564c8180-128" prev="i-ae3afdde564c8180-125" who="Q4942281">
            <seg>
              Det är som du säger, att det finns länder som har anspråk och
              jurisdiktion i de områdena. Det har varit mycket is tidigare,
              och man har inte kunnat vara där tidigare på grund av att det
              helt enkelt har varit för svårt. Nu har de möjligheter som klimatförändringen
              ger öppnat ett helt nytt scenario.
            </seg>
          </u>
          <u xml:id="i-ae3afdde564c8180-129" prev="i-ae3afdde564c8180-125" who="Q4942281">
            <seg>
              Det handlar om att vi ska få till ett regelverk som skyddar på
              djupet och på riktigt. Vi kan inte bara dutta lite grann med någon
              regel här eller där, utan vi måste ta ett helhetsgrepp. Arktiska
              rådet har många bra saker på sin agenda. Jag läste i går på deras
              hemsida. Det är mycket bra, men det behövs mer.
            </seg>
          </u>
          <note type="speaker">
            Anf. 14 KERSTIN LUNDGREN (C) replik:
          </note>
          <u xml:id="i-ae3afdde564c8180-130" next="i-ae3afdde564c8180-134" who="Q4964100">
            <seg>
              Fru talman! Man kan alltid önska sig särskilda yttranden och
              annat. Vi väljer att markera om vi har en avvikande mening. Vi
              har ingen avvikande mening i fråga om Norden som en kärnvapenfri
              zon. Vi tycker att det är en lovvärd tanke, och det har utskottet
              markerat.
            </seg>
          </u>
          <u xml:id="i-ae3afdde564c8180-131" prev="i-ae3afdde564c8180-130" who="Q4964100">
            <seg>
              Det är inte den väg vi väljer att gå fram. Vi jobbar för en kärnvapenfri
              värld och naturligtvis också mot massförstörelsevapen. Mot den
              bakgrunden kommer vi att avslå motionen. Det är en enskild motion
              från föregående år.
            </seg>
          </u>
          <u xml:id="i-ae3afdde564c8180-132" prev="i-ae3afdde564c8180-130" who="Q4964100">
            <seg>
              Man kan alltid fundera kring: Hur når vi bäst framgång i skyddet
              av känsliga marina miljöer som öppnas till följd av klimatförändringarna
              i Arktis? Från vår utgångspunkt är det genom att försöka arbeta
              för att nå regelverk som så långt möjligt skyddar de känsligaste
              miljöerna.
            </seg>
          </u>
          <u xml:id="i-ae3afdde564c8180-133" prev="i-ae3afdde564c8180-130" who="Q4964100">
            <seg>
              Det måste också finnas en avvägning. Vi vet att det finns andra
              intressen. Vi har inte gått på linjen moratorium. Det är viktigt
              att försöka nå fram till ett samlat regelverk där man utifrån
              de väldigt olika perspektiv som finns på området kan förena sig
              och klara havsrättskommissionen, IMO och nationell jurisdiktion
              på ett bra sätt.
            </seg>
          </u>
          <u xml:id="i-ae3afdde564c8180-134" prev="i-ae3afdde564c8180-130" who="Q4964100">
            <seg>
              Vi är inte där. Arktiska rådet har en otroligt viktig uppgift
              att försöka förena de olika intressen som finns och också ta in
              det i ett internationellt godkänt regelverk.
            </seg>
          </u>
          <note type="speaker">
            Anf. 15 JONAS SJÖSTEDT (V) replik:
          </note>
          <u xml:id="i-ae3afdde564c8180-135" next="i-ae3afdde564c8180-138" who="Q2029704">
            <seg>
              Fru talman! Kerstin Lundgren ifrågasätter varför vi har reserverat
              oss när det gäller Barentssamarbetet. När jag lyssnar på Kerstin
              Lundgren kommer jag att tänka på det amerikanska uttrycket: They
              can talk the talk but they can not walk the walk. Jag menar att
              det är regeringens politik på det här området. Man har retoriken
              men man har egentligen inte politiken.
            </seg>
          </u>
          <u xml:id="i-ae3afdde564c8180-136" prev="i-ae3afdde564c8180-135" who="Q2029704">
            <seg>
              I dag satsar den svenska regeringen alldeles för lite på norra
              Sverige och Barentsregionen i praktisk handling. Man fick i praktiken
              bakläxa av Europeiska unionen häromveckan. EU säger: Bygg Botniska
              korridoren! Gör detta till en del av kärnnätverket för järnvägen
              i Sverige och i Finland! Bygg ihop våra järnvägssystem! Ge oss
              en konkurrenskraftig transportmöjlighet som gör att regionen kan
              utvecklas på ett hållbart sätt!
            </seg>
          </u>
          <u xml:id="i-ae3afdde564c8180-137" prev="i-ae3afdde564c8180-135" who="Q2029704">
            <seg>
              Men regeringen säger nej. Inte ens nu när man kan få en medfinansiering
              på ett ganska betydande belopp säger man ja till att bygga Norrbotniabanan
              och att bygga ihop ett sammanhållande järnvägsnät som gör att
              vi kan bygga ut kontakterna mellan Norge, Sverige, Finland och
              Ryssland. Det är vad som är skillnaden mellan oss i oppositionen
              och regeringen. Vi är beredda att fylla de vackra orden med handling.
            </seg>
          </u>
          <u xml:id="i-ae3afdde564c8180-138" prev="i-ae3afdde564c8180-135" who="Q2029704">
            <seg>
              Jag skulle vilja ställa en fråga till Kerstin Lundgren. Nu när
              Europeiska unionen uppmanar oss att bygga Botniska korridoren
              och bygga ihop infrastrukturen i våra länder, något som har helt
              avgörande betydelse för Barentsregionen, är ni då beredda att
              ompröva frågan? Är ni beredda att titta på detta igen och ge även
              norra Sverige ett fungerande järnvägssystem och inte en järnväg
              som planerades och byggdes för 1800-talets samhälle?
            </seg>
          </u>
          <note type="speaker">
            Anf. 16 KERSTIN LUNDGREN (C) replik:
          </note>
          <u xml:id="i-ae3afdde564c8180-139" next="i-ae3afdde564c8180-141" who="Q4964100">
            <seg>
              Fru talman! Jag läser inte in just detta när jag läser reservationen
              om Barentssamarbetet. Det kan jag lugnt säga. Det handlar mer
              om att stärka Barentssamarbetet och ytterligare fördjupa inom
              samtliga områden.
            </seg>
          </u>
          <u xml:id="i-ae3afdde564c8180-140" prev="i-ae3afdde564c8180-139" who="Q4964100">
            <seg>
              Nu lyfter Jonas Sjöstedt upp frågan om Norrbotniabanan och den
              bottniska järnvägslänken. Jag kan bara konstatera att den inte
              kom till utan något arbete från den svenska regeringens sida.
              Jag tror att en tidigare minister på det området måhända har möjlighet
              att berätta mer.
            </seg>
          </u>
          <u xml:id="i-ae3afdde564c8180-141" prev="i-ae3afdde564c8180-139" who="Q4964100">
            <seg>
              Det var alldeles entydigt så att den länken blev ett TEN-projekt
              tack vare att det hade förts fram från Sveriges regering. Det
              var inget påfund från EU:s sida.
            </seg>
          </u>
          <note type="speaker">
            Anf. 17 JONAS SJÖSTEDT (V) replik:
          </note>
          <u xml:id="i-ae3afdde564c8180-142" next="i-ae3afdde564c8180-145" who="Q2029704">
            <seg>
              Fru talman! Vi som bor i den här regionen jag kommer själv från
              Västerbotten, och det finns också de som bor i Norrbotten har
              arbetat för detta i många år. Det har ofta skett över partigränserna
              och ibland också med stöd från våra borgerliga kolleger.
            </seg>
          </u>
          <u xml:id="i-ae3afdde564c8180-143" prev="i-ae3afdde564c8180-142" who="Q2029704">
            <seg>
              Men någonting händer på flygplanet ned till Stockholm. Då glömmer
              man bort vad det är man har arbetat för när det gäller att utveckla
              Barentsregionen. Då röstar de borgerliga ledamöterna här i kammaren
              emot denna satsning som är helt avgörande för att utveckla vår
              landsända. Jag tycker inte att det håller.
            </seg>
          </u>
          <u xml:id="i-ae3afdde564c8180-144" prev="i-ae3afdde564c8180-142" who="Q2029704">
            <seg>
              Men om det nu är så att det är tack vare den borgerliga regeringen
              som man har fått denna möjlighet till medfinansiering av den här
              avgörande investeringen, kommer då regeringen också att föreslå
              att den blir av? Det är det som är den avgörande frågan. Eller
              har man tänkt att det här ska bli en snygg hyllvärmare på något
              departement och att man ska kunna peka på att det finns en utredning?
              Vi är inte så intresserade av utredningar längre, utan vi vill
              ha en järnväg där vi kan frakta våra råvaror och ha moderna persontransporter.
            </seg>
          </u>
          <u xml:id="i-ae3afdde564c8180-145" prev="i-ae3afdde564c8180-142" who="Q2029704">
            <seg>
              Skillnaden mellan den borgerliga regeringens politik för norra
              Sverige och Barentsregionen och den rödgröna oppositionens politik
              är att vi satsar på hela Sverige. För oss är detta inte bara en
              paroll. För oss är det vår politik att vi investerar över hela
              Sverige. Det, om något, skulle gynna befolkningen i norra Sverige
              och samarbetet i hela Barentsregionen.
            </seg>
          </u>
          <note type="speaker">
            Anf. 18 KERSTIN LUNDGREN (C) replik:
          </note>
          <u xml:id="i-ae3afdde564c8180-146" next="i-ae3afdde564c8180-147" who="Q4964100">
            <seg>
              Fru talman! Sammanhållning av hela Sverige och av Norden är en
              viktig del. Som jag nämnde i mitt tidigare inlägg är TEN-projektet
              ett resultat av en framställan och ett arbete från svensk sida.
            </seg>
          </u>
          <u xml:id="i-ae3afdde564c8180-147" prev="i-ae3afdde564c8180-146" who="Q4964100">
            <seg>
              Den stora skillnaden, fru talman, mellan Vänsterpartiets och
              regeringens hållning i infrastruktursammanhang är att vi inte
              använder luftpengar. Vi investerar, och vi har stärkt insatserna
              när det gäller järnvägstrafik för att få någonting att hända i
              verkligheten och inte bara i talarstolar som från Vänsterpartiets
              sida. Det har varit mycket tal, mycket snack, mycket luft och
              många spadtag när det gäller finansiering. Men det har varit lite
              resultat i verkligheten.
            </seg>
          </u>
          <note type="speaker">
            Anf. 19 KARIN ÅSTRÖM (S) replik:
          </note>
          <u xml:id="i-ae3afdde564c8180-148" next="i-ae3afdde564c8180-151" who="Q4563087">
            <seg>
              Fru talman! Jag delar Jonas Sjöstedts syn i hans replikskiften
              när det gäller satsningar på ett område i norr.
            </seg>
          </u>
          <u xml:id="i-ae3afdde564c8180-149" prev="i-ae3afdde564c8180-148" who="Q4563087">
            <seg>
              Jag reagerar lite grann när Kerstin Lundgren säger att vi ropar
              efter mer. Det kanske vi gör, skulle jag vilja säga. Vi gör det
              utifrån att vi saknar handlingskraft från regeringens sida. Det
              är självklart att vi gör det eftersom vi, precis som Sjöstedt
              var inne på, lägger finansieringen klar för exempelvis Norrbotniabanan.
              Vi står bakom hela Botniska korridoren. Vi lägger också fram förslag
              om hur vi ska bygga ut infrastrukturen över Öresundsregionen.
            </seg>
          </u>
          <u xml:id="i-ae3afdde564c8180-150" prev="i-ae3afdde564c8180-148" who="Q4563087">
            <seg>
              Allt detta är till för att stimulera och öka en rörlighet över
              våra gränser. Det är oerhört viktigt. Vi säger i vår motion som
              behandlas i betänkandet att vi skulle vilja se över hur den ökande
              rörligheten fungerar och vad man mer kan göra för att stimulera
              den. Det är ett initiativ som vi vill att ministerrådet ska ta
              till sig.
            </seg>
          </u>
          <u xml:id="i-ae3afdde564c8180-151" prev="i-ae3afdde564c8180-148" who="Q4563087">
            <seg>
              Sverige har haft ordförandeskapet i Barents euroarktiska råd.
              Det har nu precis avslutats. Jag var uppe i Kiruna i oktober när
              Carl Bildt lämnade över stafettpinnen till Norges Støre, som ska
              ta över ordförandeskapet. Jag kan säga att Carl Bildt inte hade
              mycket att rapportera om vad han som minister och ordförande har
              åstadkommit när det gäller Barentsfrågorna. Det har snarare blivit
              en mer irriterad stämning från den ryska sidan när det gäller
              våra diskussioner om klimatfrågan.
            </seg>
          </u>
          <note type="speaker">
            Anf. 20 KERSTIN LUNDGREN (C) replik:
          </note>
          <u xml:id="i-ae3afdde564c8180-152" next="i-ae3afdde564c8180-154" who="Q4964100">
            <seg>
              Fru talman! Nu blev det nästan lite intressant. Nu skulle jag
              nästan ha velat höra lite mer om den ryska sidans uttolkning av
              det svenska ordförandeskapet i Barents euroarktiska råd. Det är
              väl ändå märkligt, fru talman, om Socialdemokraterna låter Putin
              vara uttolkare av framgång eller av de insatser som har gjorts
              när det gäller klimatområdet från Sverige och från Barentssidan.
              Vad Putin recenserar är åtminstone inte min värdemätare för framgång.
              Måhända är det Socialdemokraterna val, och det får jag väl respektera.
            </seg>
          </u>
          <u xml:id="i-ae3afdde564c8180-153" prev="i-ae3afdde564c8180-152" who="Q4964100">
            <seg>
              Fru talman! Jag hör också viljan att investera i järnväg i Botniska
              korridoren och i nya förbindelser över Öresund. Men jag har läst
              den reservation som man yrkar bifall till. Där säger man att man
              vill ha ett ännu mer utvecklat och förstärkt samarbete och att
              det är nödvändigt att ytterligare stärka det inomnordiska samarbetet
              och bygga upp nätverk som i sin tur kan öka det nordiska inflytandet
              i EU och andra samarbetsorgan.
            </seg>
          </u>
          <u xml:id="i-ae3afdde564c8180-154" prev="i-ae3afdde564c8180-152" who="Q4964100">
            <seg>
              Vad är det för nytt i det, fru talman? Är det inte just det som
              regeringen gör? Vi har stärkt det nordiska samarbetet. Vi har
              byggt upp nya nätverk. Vi har startat olika arbetsgrupper utifrån
              globaliseringsfrågorna. Vi har också stärkt den nordiska rollen
              i EU-sammanhang precis som i globala sammanhang. Det är just denna
              nya energi som har tillkommit. När det gäller Botniska korridoren
              och allt annat som socialdemokratiska budgetmotioner lyfter in
              väljer vi en annan ekonomisk strategi, fru talman. Vi har en budget
              i balans, och vi har en budget som säkrar svensk ekonomis hållbarhet.
            </seg>
          </u>
          <note type="speaker">
            Anf. 21 KARIN ÅSTRÖM (S) replik:
          </note>
          <u xml:id="i-ae3afdde564c8180-155" next="i-ae3afdde564c8180-158" who="Q4563087">
            <seg>
              Fru talman! Vi sitter ihop med parlamentariker i Barentsrådet,
              alltså även med ryska parlamentariker. Vi för diskussioner med
              varandra. Vi pratar inte direkt med Putin. Däremot för vi ett
              resonemang om hur vi tillsammans ska kunna hjälpas åt för att
              få till stånd bra förslag när det gäller att komma åt den klimatförstöring
              som sker uppe i Barents, särskilt på Kolahalvön.
            </seg>
          </u>
          <u xml:id="i-ae3afdde564c8180-156" prev="i-ae3afdde564c8180-155" who="Q4563087">
            <seg>
              Det är utifrån dessa resonemang det finns oerhört mycket kritik
              mot ordförandeskapet i Barents euroarktiska råd och utrikesminister
              Carl Bildt. Jag vill att det klart ska framgå att det är på detta
              sätt.
            </seg>
          </u>
          <u xml:id="i-ae3afdde564c8180-157" prev="i-ae3afdde564c8180-155" who="Q4563087">
            <seg>
              Utifrån de två år som har gått med Sveriges ordförandeskap kan
              jag bara konstatera att det har varit oerhört mycket prat och
              lite verkstad. Det finns inte mycket till handling som är gjord
              utifrån detta ordförandeskap. Jag ser fram mot att verkligen få
              till stånd att regeringen kommer till riksdagen och officiellt
              lämnar skrivelser om vad samverkan inom Barents har åstadkommit
              och vad man har för avsikt att fortsätta med. Det gäller också
              inom det arktiska området. Det är först då vi kan föra en debatt
              här i kammaren. Det är också först då jag tycker att handlingsalternativen
              blir mer prioriterade, och vi har möjlighet att påverka också
              på detta sätt som parlamentariker.
            </seg>
          </u>
          <u xml:id="i-ae3afdde564c8180-158" prev="i-ae3afdde564c8180-155" who="Q4563087">
            <seg>
              Jag skulle vilja veta vad Centern tycker om denna bit att vi
              ser till att vi får en skrivelse till kammaren.
            </seg>
          </u>
          <note type="speaker">
            Anf. 22 KERSTIN LUNDGREN (C) replik:
          </note>
          <u xml:id="i-ae3afdde564c8180-159" next="i-ae3afdde564c8180-163" who="Q4964100">
            <seg>
              Fru talman! Det är intressant att föra samtal med ryska parlamentariker.
              Det gör också jag. Men det är inte ofta det leder till resultat.
              Vi brukar säga: Gå hem och be er regim göra någonting själva!
              Be dem göra insatser själva för att komma rätt!
            </seg>
          </u>
          <u xml:id="i-ae3afdde564c8180-160" prev="i-ae3afdde564c8180-159" who="Q4964100">
            <seg>
              Vi vet att ryska parlamentariker och politiker ofta reagerar
              på ett visst sätt. Det är svårigheter när det gäller hela samarbetet
              runt Östersjön och annat. Vid det minsta lilla som heter EU blir
              man nästan allergisk från ryska parlamentarikers sida.
            </seg>
          </u>
          <u xml:id="i-ae3afdde564c8180-161" prev="i-ae3afdde564c8180-159" who="Q4964100">
            <seg>
              Jag hoppas att man kan komma över detta, för det behöver vi.
              Vi behöver hitta fram, och vi behöver få med den ryska politiken
              på insatser inte minst på klimatområdet.
            </seg>
          </u>
          <u xml:id="i-ae3afdde564c8180-162" prev="i-ae3afdde564c8180-159" who="Q4964100">
            <seg>
              Karin Åström talar om prat. När det gäller frågan om Barents
              kan jag inte komma ifrån att jag hör mycket prat. Men jag ser
              inga konkreta förslag i reservationerna.
            </seg>
          </u>
          <u xml:id="i-ae3afdde564c8180-163" prev="i-ae3afdde564c8180-159" who="Q4964100">
            <seg>
              Nu, fru talman, hörde jag igen frågan om skrivelser. Det verkar
              vara den gordiska knuten. Det kan vara viktigt för att få en parlamentarisk
              kontroll. Men jag tycker också att vi måste vara varsamma med
              skrivelser och se till att man inte kommer med skrivelser bara
              för skrivelsernas skull. Det måste finnas någonting mer. Jag tycker
              att man kan fundera på om man ska sammanfoga ett antal olika perspektiv.
              Det finns flera perspektiv i Nordiska rådet, Arktiska rådet och
              Barentsregionen som man skulle kunna tänkas föra samman. Det är
              möjligt att man skulle kunna ta med sig en sådan fundering från
              den här debatten, åtminstone gör jag det.
            </seg>
          </u>
          <note type="speaker">
            Anf. 23 JULIA KRONLID (SD):
          </note>
          <u xml:id="i-ae3afdde564c8180-164" next="i-ae3afdde564c8180-171" who="Q4959972">
            <seg>
              Fru talman! Sverigedemokraterna anser att det nordiska samarbetet
              fyller en mycket viktig funktion. Som tidigare framgått i dagens
              debatt har de nordiska länderna ett starkt gemensamt kulturarv
              som vilar på gemensamma värderingar i fråga om demokrati, rättvisa
              och rättsstat. Samarbetet mellan de nordiska länderna bör vila
              på en grund av ömsesidigt förtroende och gemensamma intressen.
              Det bör också finnas en samsyn kring vilka arbetsområden som bör
              vila på samarbete och vilka som är varje lands enskilda ansvar.
              Det nordiska samarbetet rör sig över ett brett spektrum av frågor,
              och jag kommer att lyfta fram några av dem som vi anser är viktiga.
            </seg>
          </u>
          <u xml:id="i-ae3afdde564c8180-165" prev="i-ae3afdde564c8180-164" who="Q4959972">
            <seg>
              Fru talman! Det nordiska samarbetet är inte minst viktigt i en
              händelse av kris i något av våra grannländer. Detta blev synnerligen
              aktuellt i somras när vårt grannland Norge drabbades av ett av
              de värsta attentat man kan tänka sig och en fruktansvärd tragedi.
              Sverigedemokraterna välkomnar därför att man i skrivelsen om nordiskt
              samarbete lyfter upp att samarbetet inom samhällsskydd och beredskap
              har fördjupats under 2010, bland annat genom Hagadeklarationen
              som exempelvis innebär att man ska utveckla ett samarbete kring
              räddningstjänst och kriskommunikation. Ett gemensamt forum för
              räddningstjänst till sjöss med ett effektivare samutnyttjande
              av resurser för att utveckla vår gemensamma förmåga är också ett
              viktigt framsteg inom detta område.
            </seg>
          </u>
          <u xml:id="i-ae3afdde564c8180-166" prev="i-ae3afdde564c8180-164" who="Q4959972">
            <seg>
              Fru talman! Även om det är lovvärt med nationella ansträngningar
              för vårt klimat och vår miljö är detta alldeles uppenbart en global
              fråga där länder påverkar varandra och där det krävs globala insatser
              för en långsiktig förbättring av vårt klimat och vår miljö. Ett
              samarbete med de nordiska länderna, som ligger oss närmast, är
              därför naturligtvis viktigt. Det gäller inte minst en miljömässig
              och socialt hållbar utveckling i Arktis, vilket har framhållits
              mycket här i dag. Att de nordiska länderna kan tala med en enad
              röst i EU i klimat-, miljö- och djurskyddsfrågor anser vi också
              har ett stort värde.
            </seg>
          </u>
          <u xml:id="i-ae3afdde564c8180-167" prev="i-ae3afdde564c8180-164" who="Q4959972">
            <seg>
              När det gäller gränshindersarbetet instämmer Sverigedemokraterna
              i vikten av att underlätta för medborgare i de nordiska länderna
              att röra sig över gränserna. Vi ser positivt på de gränshinder
              som upplösts under 2010, till exempel när det gäller rätten till
              sjuk- eller föräldrapenning för pendlare med timanställning i
              Danmark och att taxibolag i gränstrakterna kan operera i grannlandet.
              Dock finns det mer att göra på detta område, inte minst när det
              gäller komplicerade regler som påverkar familjer, till exempel
              familjeförsäkring för Öresundspendlare.
            </seg>
          </u>
          <u xml:id="i-ae3afdde564c8180-168" prev="i-ae3afdde564c8180-164" who="Q4959972">
            <seg>
              Fru talman! Människohandel för sexuella ändamål utgör en allvarlig
              kränkning av mänskliga rättigheter och innebär ett djupt mänskligt
              lidande för de utsatta. Därför välkomnar Sverigedemokraterna att
              länderna i Östersjöregionen har avgett en särskild avsiktsförklaring
              i syfte att utveckla ett samarbete kring bekämpandet av människohandel
              för sexuella ändamål. Kampen mot människohandel och organiserad
              brottslighet kräver verkligen ett fortsatt samarbete på alla fronter
              inom Norden och Östersjöregionen.
            </seg>
          </u>
          <u xml:id="i-ae3afdde564c8180-169" prev="i-ae3afdde564c8180-164" who="Q4959972">
            <seg>
              Sverigedemokraterna instämmer vidare med det regeringen framhåller
              i skrivelsen om att det nordiska försvarspolitiska samarbetet
              bör fördjupas ytterligare. Vi tycker att detta är viktigt så länge
              dessa samarbeten är rationella, har ett mervärde och den nationella
              beslutanderätten gällande varje lands operativa förmåga får finnas
              kvar.
            </seg>
          </u>
          <u xml:id="i-ae3afdde564c8180-170" prev="i-ae3afdde564c8180-164" who="Q4959972">
            <seg>
              Enligt skrivelsen om Nordiska rådet som vi behandlar i dag utgör
              kultursamarbetet en av grundvalarna i det gemensamnordiska arbetet.
              Med tanke på vårt starka gemensamma kulturarv bör ett samarbete
              för att just stärka och bevara vårt kulturarv vara av vikt. Sverigedemokraterna
              ser därför med glädje att vårt förslag om att bevara den nordiska
              identiteten i det nordiska samarbetet faktiskt har hörsammats
              i Nordiska rådet.
            </seg>
          </u>
          <u xml:id="i-ae3afdde564c8180-171" prev="i-ae3afdde564c8180-164" who="Q4959972">
            <seg>
              Jag vill avsluta med att säga att vi väljer att yrka bifall till
              utskottets förslag på samtliga punkter i detta betänkande.
            </seg>
          </u>
          <note type="speaker">
            Anf. 24 JONAS SJÖSTEDT (V) replik:
          </note>
          <u xml:id="i-ae3afdde564c8180-172" who="Q2029704">
            <seg>
              Fru talman! Julia Kronlid nämnde här behovet av ett gemensamt
              nordiskt agerande i klimatfrågan. Jag hajade till, för jag tror
              att det är första gången jag hör en sverigedemokrat prata om klimatproblemen
              trots att jag har suttit i EU-nämnden där den här frågan har varit
              uppe otaliga gånger. Jag blev lite nyfiken. Vad vill Sverigedemokraterna
              att vi ska driva i klimatfrågan? Vill Sverigedemokraterna att
              vi ska höja utsläppsmålet i EU från 20 procent till 30 procent
              år 2020? Hur ska det ske? Hur ser man till exempel på att regeringen
              vill att så mycket av utsläppsminskningarna ska ske i andra länder
              och användandet av CDM-åtgärder? Om det verkligen är så att Sverigedemokraterna
              vill ha en ambitiös klimatpolitik finns det en parlamentarisk
              majoritet i riksdagen för att skärpa klimatmålen och tvinga regeringen
              att bedriva en mer ambitiös klimatpolitik i Europeiska unionen.
              Jag skulle gärna vilja ha svar på de frågorna.
            </seg>
          </u>
          <note type="speaker">
            Anf. 25 JULIA KRONLID (SD) replik:
          </note>
          <u xml:id="i-ae3afdde564c8180-173" next="i-ae3afdde564c8180-175" who="Q4959972">
            <seg>
              Fru talman! I vår biståndsbudget har vi talat om att det inte
              räcker att göra satsningar i klimat- och miljöfrågor lokalt, utan
              det är en fråga där vi måste samarbeta. Det jag vill framhålla
              här i dag är just vikten av ett samarbete i de här frågorna.
            </seg>
          </u>
          <u xml:id="i-ae3afdde564c8180-174" prev="i-ae3afdde564c8180-173" who="Q4959972">
            <seg>
              Vad vill vi göra? Vi ser självfallet positivt på alternativa
              energikällor. Även om vi vill bevara kärnkraften ser vi positivt
              också på andra alternativ.
            </seg>
          </u>
          <u xml:id="i-ae3afdde564c8180-175" prev="i-ae3afdde564c8180-173" who="Q4959972">
            <seg>
              En sak som jag lyfter fram här i dag när det gäller klimat och
              miljö är djurskyddsfrågor. Våra representanter i den svenska delegationen
              har lyft fram att djurskyddsfrågorna i Sverige och Norden har
              en särställning om man jämför med andra länder i EU. Vi tycker
              att det är väldigt viktigt att lyfta fram de här frågorna där.
            </seg>
          </u>
          <note type="speaker">
            Anf. 26 JONAS SJÖSTEDT (V) replik:
          </note>
          <u xml:id="i-ae3afdde564c8180-176" next="i-ae3afdde564c8180-179" who="Q2029704">
            <seg>
              Fru talman! Jag måste tyvärr säga att det inte är alldeles kristallklart
              vilka mål Sverigedemokraterna har i den internationella klimatpolitiken.
              Julia Kronlid får ursäkta, men jag tror inte att ni har någon
              internationell klimatpolitik. Ni har inga mål därför att ni egentligen
              inte bryr er om det som är världens viktigaste framtidsfråga,
              nämligen hur vi ska komma till rätta med växthusgasutsläppen.
              Är ni för att höja utsläppsmålet på EU-nivå till 30 procent? Det
              är en helt avgörande fråga i det internationella klimatarbetet.
            </seg>
          </u>
          <u xml:id="i-ae3afdde564c8180-177" prev="i-ae3afdde564c8180-176" who="Q2029704">
            <seg>
              Ni talar om att ni ska använda mer pengar för att minska utsläppen
              i andra länder, men i Sverige i dag orsakar varje individ utsläpp
              som är åtminstone fem eller sex gånger högre än vad som är globalt
              hållbart. Delar ni målet att vi måste ned till en utsläppsnivå
              som motsvarar ett till ett och ett halvt ton koldioxid per person
              för att bete oss på ett ansvarsfullt sätt? Vilket tidsperspektiv
              har då Sverigedemokraterna här? Om vi ska ställa om samhället
              för att göra det måste vi verkligen arbeta lokalt, regionalt och
              nationellt. Jag tycker att ni smiter från det här ansvaret i dag
              när ni säger att vi inte behöver göra någonting på hemmaplan.
            </seg>
          </u>
          <u xml:id="i-ae3afdde564c8180-178" prev="i-ae3afdde564c8180-176" who="Q2029704">
            <seg>
              Om ni säger att vi i Norden ska arbeta globalt för de här målen
              undrar jag hur ni ser på det omfattande användandet av CDM-mekanismer
              där man ska uppnå nationella mål genom att flytta ut detta någon
              annanstans. Tycker ni att det är försvarbart? Hur ser ni på ett
              nytt bindande Kyotoprotokoll? Är ni för eller emot det? Vill ni
              höja EU:s utsläppsmål till 2020?
            </seg>
          </u>
          <u xml:id="i-ae3afdde564c8180-179" prev="i-ae3afdde564c8180-176" who="Q2029704">
            <seg>
              Jag tycker att det är anmärkningsvärt att ett parti som har ambitionen
              att vara ett heltäckande riksdagsparti, ambitionen att bygga upp
              en politik på avgörande områden, över huvud taget inte har en
              politik på klimatområdet, varken i Norden, lokalt eller globalt.
            </seg>
          </u>
          <note type="speaker">
            Anf. 27 JULIA KRONLID (SD) replik:
          </note>
          <u xml:id="i-ae3afdde564c8180-180" next="i-ae3afdde564c8180-182" who="Q4959972">
            <seg>
              Fru talman! Nu vill Jonas Sjöstedt att jag ska hålla en föreläsning
              om hela vår klimatpolitik, men jag anser att vi i dag diskuterar
              hur vi i Norden ska kunna samarbeta i viktiga miljöfrågor. Jag
              har bland annat lyft upp att situationen i Arktis är mycket viktig
              och att vi stöder utskottets förslag om de insatser som behöver
              göras där. Jonas Sjöstedt verkar ställa mot varandra att vi inte
              ska vidta några åtgärder i Sverige för att vi tycker att det krävs
              globala insatser. Det är naturligtvis inte riktigt.
            </seg>
          </u>
          <u xml:id="i-ae3afdde564c8180-181" prev="i-ae3afdde564c8180-180" who="Q4959972">
            <seg>
              Det vi vill lyfta fram är frågan vad det gör för skillnad om
              vi i Sverige lägger stora resurser på miljö- och klimatfrågor
              samtidigt som utsläpp och andra stora klimatproblem ökar i stora
              länder så att det påverkar hela vår globala miljö. Därför har
              vi lyft fram att det här är en global fråga, och för att kunna
              nå framgång vad gäller miljön behöver man göra satsningar i samverkan
              med andra länder, inte minst genom påtryckningar på Kina och Indien
              och genom olika förhandlingar för att på så sätt påverka miljön
              där.
            </seg>
          </u>
          <u xml:id="i-ae3afdde564c8180-182" prev="i-ae3afdde564c8180-180" who="Q4959972">
            <seg>
              Om man ser det hela globalt är Sverige trots allt ett ganska
              litet land medan utsläppen och därmed påverkan sker i stora länder
              där industrin är på framväxt.
            </seg>
          </u>
          <note type="speaker">
            Anf. 28 ROBERT HALEF (KD):
          </note>
          <u xml:id="i-ae3afdde564c8180-183" next="i-ae3afdde564c8180-194" who="Q5783589">
            <seg>
              Fru talman! De nordiska länderna har en lång och fin tradition
              av gemenskap, förståelse och utbyte mellan varandra. Det nordiska
              samarbetet har en stark folklig förankring. Samarbetet utgår från
              ett gemensamt kulturarv och vilar på gemensamma värderingar i
              fråga om demokrati, rättvisa och rättsstat och är unikt vid en
              internationell jämförelse.
            </seg>
          </u>
          <u xml:id="i-ae3afdde564c8180-184" prev="i-ae3afdde564c8180-183" who="Q5783589">
            <seg>
              Redan 1952 började den formaliserade gemensamma resan, och samarbetet
              har under åren präglats av samstämmighet, konsensustänkande och
              att vara en förenad, nordisk röst som ska underlätta och främja
              kultur, handel, arbete, utrikes-, säkerhets- och försvarspolitik,
              utbildning, konsumentpolitik, miljö, hälsa med mera. Det har bland
              annat inneburit en gemensam passunion och en arbetsmarknad i regionen,
              smidig för hela Norden.
            </seg>
          </u>
          <u xml:id="i-ae3afdde564c8180-185" prev="i-ae3afdde564c8180-183" who="Q5783589">
            <seg>
              Det mer formaliserade Nordiska rådet, och senare också Nordiska
              ministerrådet, har ytterligare förstärkt detta och tagit samarbetet
              till högre nivåer sedan 1955. Då även Finland blev medlem har
              vi gemensamt blivit fler och kan därmed påverka mer med en starkare
              röst. När det gäller arbets- och pendlingsmöjligheter har det
              utvecklats explosionsartat, och det är glädjande att vi kan ha
              så stort utbyte av varandra. Arbetslinjen främjar såväl länderna
              som den enskilda människan och bidrar till gränslösa fördelar.
            </seg>
          </u>
          <u xml:id="i-ae3afdde564c8180-186" prev="i-ae3afdde564c8180-183" who="Q5783589">
            <seg>
              Det är viktigt att små länder samarbetar, inte minst när de gemensamma
              nämnarna är fler än olikheterna. Det är en winwin-situation. I
              den rapport som kommissionen gett ut med anledning av vilka lärdomar
              som gjorts när det gäller EU:s Östersjöstrategi, som antogs under
              det svenska ordförandeskapet 2009, skriver kommissionen: Strategin
              har bidragit till ett bättre samarbete i regionen för att möta
              gemensamma utmaningar. Strategin har lett till ett antal konkreta
              insatser och en mer enhetlig användning av resurser inom regionen.
              Rapporten lyfter även fram lärdomar och rekommendationer för framtiden,
              som kan tjäna som inspiration för andra makroregionala strategier
              såsom den europeiska strategin för Donauregionen. Exempelvis rekommenderas
              en förbättrad samordning och samverkan av tillgängliga fonder
              och stödprogram för genomförandet av strategin.
            </seg>
          </u>
          <u xml:id="i-ae3afdde564c8180-187" prev="i-ae3afdde564c8180-183" who="Q5783589">
            <seg>
              Fru talman! En annan viktig fråga är mänskliga rättigheter och
              vår hållning som förebilder, att respektera de fri- och rättigheter
              som borde vara en självklarhet. Det är viktigt att vi tydligt
              markerar att vi inte accepterar brott mot grundläggande fri- och
              rättigheter. Alla människors lika värde och rättigheter ska gälla.
            </seg>
          </u>
          <u xml:id="i-ae3afdde564c8180-188" prev="i-ae3afdde564c8180-183" who="Q5783589">
            <seg>
              Fru talman! Miljön och miljöförstöringen känner inga gränser.
              Därför är det viktigt att vi gemensamt värnar de värden som vår
              natur har och tydligt skyddar den miljö som vi alla är så beroende
              av. I utvecklingen av ny teknik, ny infrastruktur och gemensamma
              handels- och arbetsmarknader finns det stora vinningar att göra
              när vi gör saker tillsammans. Dels kan vi hitta billigare och
              bättre lösningar, dels bidrar storskaligheten och samsynen till
              att vi lätt kan anpassa oss till varandras system.
            </seg>
          </u>
          <u xml:id="i-ae3afdde564c8180-189" prev="i-ae3afdde564c8180-183" who="Q5783589">
            <seg>
              Redan i dag finns en bra ambitionsnivå när det gäller dessa frågor,
              och därför kan vi med tillförsikt fortsätta framåt och bryta ny
              mark inom andra områden. Forskning och utveckling, miljö och infrastruktur
              är några av de mer synliga delar av verksamheter som med fördel
              kan samordnas. Med gemensamma standarder finns bra förutsättningar
              att bedriva tillverkning, handel och forskning som gör processer
              enklare, billigare och konkurrenskraftigare. Vårt samarbete med
              att finansiera klimatrelaterade projekt i närområdet är viktigt
              såväl regionalt som globalt och bör ha fortsatt hög prioritet.
            </seg>
          </u>
          <u xml:id="i-ae3afdde564c8180-190" prev="i-ae3afdde564c8180-183" who="Q5783589">
            <seg>
              Fru talman! Jag vill även ta upp några andra viktiga punkter
              som finns med i utskottets betänkande, bland annat människohandel.
              Människohandel är en gränslös verksamhet av gränslös vidrighet.
              Att sälja en annan människas kropp och förminska något så ovärderligt
              som ett människovärde är oförsvarligt och obegripligt. Vi kan
              inte stillatigande se på när det sker, och regeringen har därför
              agerat kraftfullt både nationellt och internationellt mot just
              detta.
            </seg>
          </u>
          <u xml:id="i-ae3afdde564c8180-191" prev="i-ae3afdde564c8180-183" who="Q5783589">
            <seg>
              Krafttag mot den organiserade brottsligheten är prioriterat.
              I november 2009 fattade regeringen ett beslut som innebär förstärkningar
              av möjligheterna att spåra, säkra, återföra och förverka vinster
              av brott. På så sätt hindras verksamheten att vara ekonomiskt
              lönsam, och därmed försvåras också möjligheten att bedriva slavhandel
              för sexuella ändamål. När det gäller människohandel och organiserad
              brottslighet finns en handlingsplan för arbetet mot prostitution
              och människohandel för sexuella ändamål. Man ska också inkludera
              människohandel som samarbetsområde i Stockholmsprogrammet.
            </seg>
          </u>
          <u xml:id="i-ae3afdde564c8180-192" prev="i-ae3afdde564c8180-183" who="Q5783589">
            <seg>
              Inom ramen för det nordiska samarbetet har ett program mot människohandel
              antagits, jämställdhetsministrarna har träffats om detta och ett
              gemensamt avstamp för att bekämpa människohandel för sexuella
              ändamål i Östersjöregionen har antagits.
            </seg>
          </u>
          <u xml:id="i-ae3afdde564c8180-193" prev="i-ae3afdde564c8180-183" who="Q5783589">
            <seg>
              Fru talman! Slutligen vill jag understryka vikten av att undanröja
              gränshinder och underlätta för medborgare i de nordiska länderna
              att röra sig fritt över gränserna. Det för människor närmare varandra
              och är utvecklande för hela regionen.
            </seg>
          </u>
          <u xml:id="i-ae3afdde564c8180-194" prev="i-ae3afdde564c8180-183" who="Q5783589">
            <seg>
              Genom Nordiska rådet kan vi gemensamt hitta bra lösningar för
              Arktis som en gemensam forskningsplattform, ett skyddsvärt naturområde
              och ett viktigt arv till våra barn och barnbarn att förvalta.
              Vi kan se till att Arktis förblir ett säkerhetspolitiskt lågspänningsområde
              och att aktiviteter och samarbeten i Arktis utövas i enlighet
              med folkrätten samt övriga relevanta internationella överenskommelser.
            </seg>
          </u>
          <note>
            I detta anförande instämde Anders Andersson (KD).
          </note>
          <note type="speaker">
            Anf. 29 CARIN RUNESON (S):
          </note>
          <u xml:id="i-ae3afdde564c8180-195" next="i-ae3afdde564c8180-210" who="Q3363839">
            <seg>
              Fru talman! Mina sex minuter tänker jag ägna dels åt Östersjön
              och EU:s strategi för Östersjöregionen, dels åt gränshinder och
              framför allt de positiva effekterna av att gränshinder försvinner.
            </seg>
          </u>
          <u xml:id="i-ae3afdde564c8180-196" prev="i-ae3afdde564c8180-195" who="Q3363839">
            <seg>
              Fru talman! Med EU:s utvidgning har nu alla länder runt Östersjön
              med undantag för Ryssland blivit EU-medlemmar. Det ger oss stora
              politiska och ekonomiska möjligheter, bara vi förmår att på ett
              klokt sätt hantera den nya geografin och det nya politiska grannskap
              som har öppnat sig. Ett konkret exempel är att våra möjligheter
              att skydda miljön i vårt gemensamma innanhav Östersjön ökar. Ett
              av målen måste vara att förhindra allvarliga fartygsolyckor och
              oljeutsläpp.
            </seg>
          </u>
          <u xml:id="i-ae3afdde564c8180-197" prev="i-ae3afdde564c8180-195" who="Q3363839">
            <seg>
              Under socialdemokratiskt regeringsinnehav utvecklades Östersjösamarbetet
              kraftigt, och det är bra att vi går vidare och befäster Östersjön
              som ett fredligt område. Trygga länder har i regel välmående och
              trygga grannar.
            </seg>
          </u>
          <u xml:id="i-ae3afdde564c8180-198" prev="i-ae3afdde564c8180-195" who="Q3363839">
            <seg>
              Vår säkerhet har stärkts av att de flesta länderna runt Östersjön
              är demokratiska och att det ekonomiska ömsesidiga beroendet har
              ökat i takt med den starkt ökande handeln. Vad som fortfarande
              återstår är att stimulera ett positivt ryskt deltagande i det
              regionala säkerhetsskapande samarbetet.
            </seg>
          </u>
          <u xml:id="i-ae3afdde564c8180-199" prev="i-ae3afdde564c8180-195" who="Q3363839">
            <seg>
              I detta sammanhang kan det vara på sin plats att påminna om att
              det på fredag är 30 år sedan U 137 gick på grund i Blekinge skärgård.
              Det har hänt en hel del positivt sedan dess, och det får vi tacka
              för.
            </seg>
          </u>
          <u xml:id="i-ae3afdde564c8180-200" prev="i-ae3afdde564c8180-195" who="Q3363839">
            <seg>
              Fru talman! Miljötillståndet i Östersjön är ändå fortfarande
              alarmerande. Det är därför av största vikt att Sverige även i
              fortsättningen håller en hög profil i det här arbetet. Ett viktigt
              steg för att förbättra miljön i Östersjön är utbyggnaden av hamnarnas
              kapacitet att ta emot avfall från fartyg och fritidsbåtar.
            </seg>
          </u>
          <u xml:id="i-ae3afdde564c8180-201" prev="i-ae3afdde564c8180-195" who="Q3363839">
            <seg>
              EU:s Östersjöstrategi har fyra huvudsakliga mål: förbättra miljön,
              öka välståndet, göra regionen mer tillgänglig och attraktiv samt
              öka trygghet och säkerhet.
            </seg>
          </u>
          <u xml:id="i-ae3afdde564c8180-202" prev="i-ae3afdde564c8180-195" who="Q3363839">
            <seg>
              Vi socialdemokrater ser i huvudsak positivt på strategin. Till
              viss del är strategin en sammanställning av åtgärder som redan
              planerats inom EU, och allt är inte nya förslag, men bra ändå.
              Det är naturligtvis positivt att man samlar de planerade åtgärderna
              för Östersjön i en gemensam strategi, men vi höjer ett varningens
              finger för att strategin kan bli en pappersprodukt utan reella
              finansiella möjligheter att stärka Östersjöområdet.
            </seg>
          </u>
          <u xml:id="i-ae3afdde564c8180-203" prev="i-ae3afdde564c8180-195" who="Q3363839">
            <seg>
              Fru talman! Den ekonomiska krisen i världen är förstås oroande.
              I det här fallet tänker jag speciellt på Baltikum. Detta gör strategin
              angelägen att genomföra, så att inte vissa av medlemsstaterna
              halkar efter i utvecklingen. Genom ett ökat samarbete och en än
              bättre samverkan kan staterna stärka sin konkurrenskraft och sitt
              välstånd.
            </seg>
          </u>
          <u xml:id="i-ae3afdde564c8180-204" prev="i-ae3afdde564c8180-195" who="Q3363839">
            <seg>
              Länderna runt Östersjön har en samlad befolkning på drygt 100
              miljoner. Inte minst för Sveriges del ger det här stora möjligheter
              att öka handelsutbytet med våra grannländer, vilket i förlängningen
              leder till högre ekonomisk tillväxt och fler jobb. Regionen har
              stora möjligheter att utvecklas. Norden, som i många avseenden
              är en global vinnarregion, kan vara en inspiration för hela Östersjöområdet
              att utvecklas till en framgångsrik region i Europa.
            </seg>
          </u>
          <u xml:id="i-ae3afdde564c8180-205" prev="i-ae3afdde564c8180-195" who="Q3363839">
            <seg>
              Vi vill ha fri handel och en marknad som gynnar alla parter,
              både Sverige och våra handelspartner. Men det ska vara en ansvarsfull
              frihet som också tar hänsyn till människor och miljö. Vi tjänar
              alla på att skapa en långsiktigt hållbar ekonomi som tar hänsyn
              till miljön. För det behövs samarbete och politik men också gemensamma
              regleringar på EU-nivå. Handeln med Baltikum kommer att öka och
              vi vill närma oss våra grannländer på andra sidan Östersjön ännu
              mer.
            </seg>
          </u>
          <u xml:id="i-ae3afdde564c8180-206" prev="i-ae3afdde564c8180-195" who="Q3363839">
            <seg>
              Fru talman! Jag går raskt över till något som berör gränshindren.
              En rättvis värld är möjlig är rubriken på vår stora kommittémotion,
              en omfattande skrivning och en politisk viljeinriktning som handlar
              om allt det som vi socialdemokrater anser skulle kunna och borde
              göras för att skapa opinion, påverka och komma till rätta med
              åtminstone en del av orättvisorna och ojämlikheterna i världen.
            </seg>
          </u>
          <u xml:id="i-ae3afdde564c8180-207" prev="i-ae3afdde564c8180-195" who="Q3363839">
            <seg>
              Fru talman! Vi har också ägnat utrymme och intresse åt viktiga
              frågor som rör Norden, Arktis och Östersjöregionen. Både i vår
              motion och här och nu visar vi hur positivt vi anser det vara
              att det nordiska samarbetet stärks på alla plan, men vi ser också
              att mer behöver göras. Jag tror att vi är tämligen överens om
              att Norden är något av en gemensam arbetsmarknad. Då är det viktigt
              att den gränsöverskridande arbetspendlingen fungerar för de tusentals
              människor som bor på ena sidan landgränsen och arbetar på den
              andra sidan i exempelvis Öresunds- och Osloregionerna, Tornedalen,
              Värmland och mitt hemlän Dalarna. Här har Nordiska rådet haft
              och har fortfarande en stor betydelse för att få bort krångel
              och byråkrati. Men mer finns att göra.
            </seg>
          </u>
          <u xml:id="i-ae3afdde564c8180-208" prev="i-ae3afdde564c8180-195" who="Q3363839">
            <seg>
              Fru talman! Avslutningsvis vill jag lyfta fram det goda exempel
              som det gränsöverskridande samarbetet mellan Sälenfjällen i Dalarna
              och Trysil i Norge utgör. Enbart Sälenfjällen är under högsäsong
              som en medelstor svensk stad med ett befolkningstillskott på mellan
              50 000 och 75 000 personer med allt vad det innebär för servicenäringen
              och inte minst för antalet arbetstillfällen.
            </seg>
          </u>
          <u xml:id="i-ae3afdde564c8180-209" prev="i-ae3afdde564c8180-195" who="Q3363839">
            <seg>
              Just nu är Trysil och Malung-Sälens kommuner tillsammans med
              Region Dalarna och Hedmark fylke dessutom mitt uppe i planeringsarbetet
              för en utbyggnad av området med ytterligare ca 30 000 bäddar,
              vilket inte skulle vara möjligt utan ett bra och krångelfritt
              samarbete när det gäller såväl arbetskraftsförsörjning som marknadsföring
              samt mellan svensk och norsk polis, räddningstjänst och sjukvård
              och mellan svenska och norska politiker och myndigheter.
            </seg>
          </u>
          <u xml:id="i-ae3afdde564c8180-210" prev="i-ae3afdde564c8180-195" who="Q3363839">
            <seg>
              Det är positivt, konstruktivt och bra för invånarna i de berörda
              kommunerna och för hela regionen.
            </seg>
          </u>
          <note type="speaker">
            Anf. 30 CRISTINA HUSMARK PEHRSSON (M):
          </note>
          <u xml:id="i-ae3afdde564c8180-211" next="i-ae3afdde564c8180-223" who="Q445997">
            <seg>
              Fru talman! Det har sagts mycket klokt i talarstolen i dag. Jag
              tänker försöka koncentrera mitt anförande till det nordiska samarbetet.
            </seg>
          </u>
          <u xml:id="i-ae3afdde564c8180-212" prev="i-ae3afdde564c8180-211" who="Q445997">
            <seg>
              Samarbetet i Nordiska rådet har under det gångna året handlat
              mycket om det nordiska utrikes- och säkerhetssamarbete som också
              Kerstin Lundgren var inne på och om samarbete kring högre utbildning,
              forskning, innovation, entreprenörskap och konsumentpolitik. Förslag
              har lagts fram om kemikalier och tungmetaller. En strategi om
              mårdhunden har tagits fram kanske en till synes liten fråga, men
              väldigt viktig. Vi har också arbetat med energisamarbete och förnyad
              energi, som har sagts här.
            </seg>
          </u>
          <u xml:id="i-ae3afdde564c8180-213" prev="i-ae3afdde564c8180-211" who="Q445997">
            <seg>
              Men ett modernt nordiskt råd måste vara mer synligt, effektivt
              och fokuserat. Av detta skäl har Moderaterna i presidiet i Nordiska
              rådet lagt fram ett förslag om en bredare översyn av Nordiska
              rådets verksamhet och inriktning, vikten av förankring och inte
              minst parlamentarikernas roll i de nordiska länderna. Här tycker
              jag, fru talman, fortfarande att de nordiska parlamentarikerna
              inom sina respektive utskott än mer kan fokusera på det nordiska
              samarbetet redan nu och i sina diskussioner och förslag också
              se till att vi inte försvårar samarbetet ytterligare med nya lagar
              och regler. Det nordiska samarbetet är viktigt. Därför ska alla
              vägar användas för att säkerställa Norden som en stark region
              i Europa.
            </seg>
          </u>
          <u xml:id="i-ae3afdde564c8180-214" prev="i-ae3afdde564c8180-211" who="Q445997">
            <seg>
              Fru talman! Vi står inför många gemensamma utmaningar, där globalisering,
              en åldrande befolkning, klimatförändringar och en framtida välfärd
              för medborgarna men också företagens konkurrenskraft, sysselsättning
              och tillväxt och satsningar på en hållbar utveckling är mycket
              viktiga frågor. Tider förändras, utmaningar och möjligheter likaså.
              Därför ska också en organisation och dess verksamhet utvecklas
              och förnyas ytterligare för att rätt kunna möta nya tiders krav
              och behov.
            </seg>
          </u>
          <u xml:id="i-ae3afdde564c8180-215" prev="i-ae3afdde564c8180-211" who="Q445997">
            <seg>
              En nordisk vision och strategi, samordning av våra styrkor och
              en stark politisk viljeinriktning skulle göra detta möjligt. Ensam
              är inte alltid stark.
            </seg>
          </u>
          <note>
            I december tillsatte Nordiska rådets presidium med de nordiska
            länderna och de självstyrande områdena en arbetsgrupp vars uppgift
            var att se över Nordiska rådets verksamhet. Slutrapporten om ett
            nytt och modernt nordiskt råd kommer upp på sessionen i Köpenhamn
            om en vecka.
          </note>
          <u xml:id="i-ae3afdde564c8180-216" prev="i-ae3afdde564c8180-211" who="Q445997">
            <seg>
              Min och Moderaternas uppfattning är klar: Nordiska rådet har
              tjänat oss väl alltsedan de nordiska ländernas avtal 1952 om samarbete.
              Men nya tider kräver ett modernt nordiskt råd för att möta de
              nya tidernas utmaningar. Därför kommer Moderaterna under sessionen
              att föreslå att rådsdirektören återkommer med förslag på hur arbetet
              med att skapa ett vassare, mer fokuserat och effektivare nordiskt
              råd kan inledas. För detta hoppas vi självklart få stöd av ledamöterna
              i den svenska delegationen.
            </seg>
          </u>
          <u xml:id="i-ae3afdde564c8180-217" prev="i-ae3afdde564c8180-211" who="Q445997">
            <seg>
              Fru talman! Inom EU finns en mängd liknande samarbetsorgan som
              de som finns i Nordiska rådet. Ibland tror vi att vi är ensamma
              om denna modell uppe i Norden. Association of European Border
              Regions har sammanställt en lista med mer än 200 olika gränsöverskridande
              samarbeten. Bland de 14 största kan jag nämna följande.
            </seg>
          </u>
          <u xml:id="i-ae3afdde564c8180-218" prev="i-ae3afdde564c8180-211" who="Q445997">
            <seg>
              Vad vill jag ha sagt med detta? Jo, har vi inte ett liknande
              samarbete också i Norden där vi brett kan påverka står vi oss
              ganska slätt. Norden består av små länder, men tillsammans utgör
              vi den tionde största ekonomin i världen, som vi har hört här.
              Det vore dumt att missa en sådan möjlighet som denna kraft innebär,
              i synnerhet som de övriga gränsöverskridande organ, som jag nämnde,
              fortsätter att driva sina frågor framåt också gentemot Europa
              och EU.
            </seg>
          </u>
          <u xml:id="i-ae3afdde564c8180-219" prev="i-ae3afdde564c8180-211" who="Q445997">
            <seg>
              Fru talman! Genom den gemensamma nordiska arbetsmarknaden har
              de nordiska länderna kunnat hantera konjunktursvängningarna bättre.
              Genom att underlätta pendling skapas grund för en större arbetsmarknad,
              fler arbetstillfällen och ökad tillväxt. Det handlar om att främja
              näringslivet, underlätta utbyte av kunskap och idéer och vara
              attraktiv för utländska investeringar. Då skapar vi också underlag
              för framtidens tillväxt och sysselsättning, som är viktigt för
              att vår välfärd ska kunna bevaras.
            </seg>
          </u>
          <u xml:id="i-ae3afdde564c8180-220" prev="i-ae3afdde564c8180-211" who="Q445997">
            <seg>
              Även om många gränshinder har försvunnit existerar det fortfarande
              många onödiga gränshinder som försvårar vardagen för många människor
              och verksamheter. Arbetet med att lösa dessa gränshinder och knutar
              pågår dagligen på olika nivåer, men det måste fortsätta med oförminskad
              styrka och vara en gemensam ansträngning för samtliga våra länder
              i Norden.
            </seg>
          </u>
          <u xml:id="i-ae3afdde564c8180-221" prev="i-ae3afdde564c8180-211" who="Q445997">
            <seg>
              I Sverige pågår utredningen om socialförsäkringarna, och ett
              delbetänkande kommer i november där man har analyserat de hinder
              som inom dessa områden kan försvåra möjligheterna att gränspendla.
            </seg>
          </u>
          <u xml:id="i-ae3afdde564c8180-222" prev="i-ae3afdde564c8180-211" who="Q445997">
            <seg>
              Fru talman! Tider förändras, utmaningar och möjligheter likaså,
              och därför ska också det nordiska samarbetet utvecklas och förnyas
              för att rätt kunna möta nya krav och behov.
            </seg>
          </u>
          <u xml:id="i-ae3afdde564c8180-223" prev="i-ae3afdde564c8180-211" who="Q445997">
            <seg>
              Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 31 ÅSA TORSTENSSON (C):
          </note>
          <u xml:id="i-ae3afdde564c8180-224" next="i-ae3afdde564c8180-238" who="Q271235">
            <seg>
              Fru talman! I en tid då svenskars engagemang och intresse dagligen
              följer människors kamp för frihet och frigörelse från envåldshärskare
              och galna diktatorer, och den svenska regeringen åker i skytteltrafik
              till akutinkallade EU-möten, kanske det kan te sig lite för starkt
              eller för optimistiskt att just debatten om det nordiska samarbetet
              och vår fortsatta utveckling ska röna dagens största uppmärksamhet.
              Vi vet ju att svenskarna kanske i många sammanhang känner sig
              trygga med det nordiska arbetet och de nordiska samverkansformerna,
              och man känner att det tuffar på lite tryggt. Jag skulle vilja
              påstå, fru talman, att det är lite grann en sådan känsla jag får
              när jag läser utrikesutskottets betänkande om nordiskt samarbete.
            </seg>
          </u>
          <u xml:id="i-ae3afdde564c8180-225" prev="i-ae3afdde564c8180-224" who="Q271235">
            <seg>
              Jag hör också i debatten hur det lätt blir en mycket tydligare
              debatt om det nordiska samarbetets närområde och nordiskt samarbete
              med områden utanför Norden. Även om det beskrivs i betänkandet
              hur vi samverkar och att samarbetet bygger på ett gemensamt kulturarv,
              som bygger på gemensamma värderingar i fråga om demokrati och
              rättvisa och en mycket stor portion tradition, tror jag att det
              är viktigt att vi ser att detta inte är allom givet.
            </seg>
          </u>
          <u xml:id="i-ae3afdde564c8180-226" prev="i-ae3afdde564c8180-224" who="Q271235">
            <seg>
              Eftersom globala utmaningar och internationella åtaganden kräver
              samverkan för att lösas ser jag att det nordiska samarbetet mellan
              Sverige, Norge, Danmark, Finland, Åland, Färöarna och Grönland
              har unika möjligheter att utveckla gemensamma lösningar för stora
              åtaganden som främlingsfientlighet och klimatåtaganden. Men vi
              har dessutom ett mycket tydligt ansvar att driva på utvecklingen
              för att just tydligare värna öppenhet, värna fri rörlighet och
              utveckla demokratiska redskap.
            </seg>
          </u>
          <u xml:id="i-ae3afdde564c8180-227" prev="i-ae3afdde564c8180-224" who="Q271235">
            <seg>
              I betänkandet redogörs för en del av det nordiska samarbetets
              prioriteringar, men både regeringens skrivelse och den svenska
              delegationens berättelse visar en bredd inom det nordiska samarbetet
              som är värd att ibland påminna sig om. Jag tycker att det är på
              sin plats att betona att den nordiska samverkan bygger på en mycket
              tydlig lokal och regional samverkan. Det är samverkan i det dagliga
              arbetet i gränskommunerna, i gränskommittéer och mellan myndigheter
              som har till uppgift att ha den nordiska nyttan för ögonen.
            </seg>
          </u>
          <u xml:id="i-ae3afdde564c8180-228" prev="i-ae3afdde564c8180-224" who="Q271235">
            <seg>
              Det är vid nationsgränsen som det så småningom kan göra skillnad
              för den enskilda människans vardag, om vi sedan på nationell nivå
              och i det nordiska samarbetets anda har tagit till oss de problem
              i vardagslivet som den enskilde medborgaren har pekat på eller
              vad den enskilda kommunen och de enskilda gränskommunerna har
              pekat på som viktigt att ta sig an.
            </seg>
          </u>
          <u xml:id="i-ae3afdde564c8180-229" prev="i-ae3afdde564c8180-224" who="Q271235">
            <seg>
              Det är kanske tusentals ungdomar som i dag på ett mycket naturligt
              sätt tar del av den gränsöverskridande arbetsmarknaden. Det är
              ungdomar som går före, som knyter ihop de nordiska länderna till
              en helt ny, sammanhållen region. Det är vid passerandet av en
              gräns som företagens dagliga handelsutbyten, enkelheten och rörligheten
              sätts på prov.
            </seg>
          </u>
          <u xml:id="i-ae3afdde564c8180-230" prev="i-ae3afdde564c8180-224" who="Q271235">
            <seg>
              Att finna en strategi mot mårdhundar som drar över nationsgränsen
              kanske inte är det som vi först tänker på, men det blir inte mindre
              viktigt. Det är därför som Nordiska rådet tar sig an en sådan
              uppgift, liksom samarbete kring konsumentfrågor, pantsystem och
              bankavgifter. Det är handfasta frågor som bäst klaras av genom
              ett nära samarbete med institutioner som fångar upp problemområden
              och som vi vet växlar över tid och ser olika ut i våra olika länder.
            </seg>
          </u>
          <u xml:id="i-ae3afdde564c8180-231" prev="i-ae3afdde564c8180-224" who="Q271235">
            <seg>
              Herr talman! Det är med kraft i det dagliga arbetet som nordisk
              samverkan påverkar också dagordningen i våra grannländer och närområden,
              som Östersjö- och Barentssamarbetet. Det är på det sättet som
              vi kan få upp och fokusera på frågor om urbefolkningens situation,
              civil säkerhet, trafficking och integrerad havspolitik, som har
              tagits upp här tidigare.
            </seg>
          </u>
          <u xml:id="i-ae3afdde564c8180-232" prev="i-ae3afdde564c8180-224" who="Q271235">
            <seg>
              Återigen: Det är när vi har de dagliga nordiska glasögonen på
              oss som vi också kan ta oss an de riktiga problem som gör att
              medborgare i Norden faktiskt känner sig tillfredsställda och trygga
              med att det nordiska samarbetet fortsätter att utvecklas.
            </seg>
          </u>
          <u xml:id="i-ae3afdde564c8180-233" prev="i-ae3afdde564c8180-224" who="Q271235">
            <seg>
              Herr talman! Det är också med vår gemensamma historia och med
              vår gemensamma värdegrund avseende demokrati, rättvisa och synen
              på människors lika värde som de nordiska länderna nu tillsammans
              också har ett ansvar för att just efter massakern på Utøya utanför
              Oslo vara lyhörda för vad våra öppna samhällen behöver lyfta upp
              för att ytterligare stärka öppenhet och rörlighet och motverka
              främlingsfientlighet och rädsla.
            </seg>
          </u>
          <u xml:id="i-ae3afdde564c8180-234" prev="i-ae3afdde564c8180-224" who="Q271235">
            <seg>
              Därför är det mycket tillfredsställande att Nordiska rådets session
              i nästa vecka kommer att ha de öppna nordiska samhällena som tema
              för toppmötet mellan de nordiska statsministrarna och parlamentarikerna.
              Det handlar om hur vi kan dra lärdom av varandra för att möta
              rädslan och med ökad kunskap också ta oss an det som den norska
              statsministern var så tydlig med att det handlar om, att satsa
              ytterligare på ökad öppenhet gentemot varandra.
            </seg>
          </u>
          <u xml:id="i-ae3afdde564c8180-235" prev="i-ae3afdde564c8180-224" who="Q271235">
            <seg>
              Det är det nordiska samarbetet som har möjlighet att göra skillnad
              i ett internationellt sammanhang. Därför har Nordiska rådets budgetarbete
              pekat ut arbetet mot främlingsfientlighet som en prioritering
              som ska genomsyra alla relevanta samarbetsområden för 2012, vilket
              så här långt också har bemötts positivt från ministerrådet.
            </seg>
          </u>
          <u xml:id="i-ae3afdde564c8180-236" prev="i-ae3afdde564c8180-224" who="Q271235">
            <seg>
              Från Centerpartiet ser vi att det djupa nordiska samarbetet är
              unikt i många avseenden och därmed också har möjlighet att nu
              i denna tid samlat gå vidare och utvecklas med ny kraft och nya
              visioner, även om delar av länderna i Norden också måste lägga
              kraft på akuta ekonomiska åtgärder.
            </seg>
          </u>
          <u xml:id="i-ae3afdde564c8180-237" prev="i-ae3afdde564c8180-224" who="Q271235">
            <seg>
              Jag vill lyfta upp och avslutningsvis nämna den spännande debatt
              som startade genom Nordiska rådet och ministerrådets årsbok Förbundsstaten
              Norden , som har författats av historikern Gunnar Wetterberg.
              Den har lockat den nordiska tanken vidare till nya visioner om
              Nordens roll i världen och nya former för att stärka det nordiska
              samarbetet.
            </seg>
          </u>
          <u xml:id="i-ae3afdde564c8180-238" prev="i-ae3afdde564c8180-224" who="Q271235">
            <seg>
              Låt oss lockas av de ibland provokativa tankarna, för att på
              ett spännande sätt gå vidare med ett starkt nordiskt samarbete,
              till gagn för våra ungdomar som knyter nya kontakter över gränserna
              men också till gagn för våra medborgare generellt. Som sagt är
              det nordiska samarbetet inte färdigbyggt, herr talman.
            </seg>
          </u>
          <note>
            Jag yrkar bifall till förslaget i betänkande UU3.
          </note>
          <note>
            Överläggningen var härmed avslutad.
          </note>
          <note>
            9 § Grönbok om system för exportkontroll för produkter med dubbla
            användningsområden
          </note>
          <note>
            Föredrogs
          </note>
          <note type="speaker">
            Anf. 32 CARIN RUNESON (S):
          </note>
          <u xml:id="i-ae3afdde564c8180-239" next="i-ae3afdde564c8180-249" who="Q3363839">
            <seg>
              Herr talman! Vi har i dag att ta ställning till en grönbok: System
              för exportkontroll för produkter med dubbla användningsområden
              från EU: säkerhet och konkurrenskraft i en föränderlig värld .
            </seg>
          </u>
          <u xml:id="i-ae3afdde564c8180-240" prev="i-ae3afdde564c8180-239" who="Q3363839">
            <seg>
              Att föra en bred diskussion om hur EU:s kontroll av export av
              produkter med dubbla användningsområden ska ske är viktigt och
              nödvändigt. Jag tror mig veta att alla partier ingående i utskottet
              och riksdagen ser detta som mycket positivt.
            </seg>
          </u>
          <u xml:id="i-ae3afdde564c8180-241" prev="i-ae3afdde564c8180-239" who="Q3363839">
            <seg>
              Några reservationer finns inte i ärendet, vare sig från oss socialdemokrater
              eller från något annat parti. Men ändå, herr talman, har vi socialdemokrater,
              i likhet med övriga partier som inte ingår i regeringsmajoriteten,
              lämnat in ett särskilt yttrande, som jag återkommer till som avslutning
              på mitt anförande.
            </seg>
          </u>
          <u xml:id="i-ae3afdde564c8180-242" prev="i-ae3afdde564c8180-239" who="Q3363839">
            <seg>
              Precis som utskottsmajoriteten välkomnar vi socialdemokrater
              att en bred diskussion förs och att en översyn görs av hur kontrollen
              ska ske. Problemet med dagens system är att det faktiskt spretar
              åt olika håll och att implementeringen kan vara olika i olika
              medlemsländer. Produkter med dubbla användningsområden är produkter
              där det behövs en kontrollregim, i och med att produkterna skulle
              kunna användas för både civila och militära ändamål. Det finns
              system för detta i Europa.
            </seg>
          </u>
          <u xml:id="i-ae3afdde564c8180-243" prev="i-ae3afdde564c8180-239" who="Q3363839">
            <seg>
              Kontrollerna är ett viktigt instrument för icke-spridning av
              massförstörelsevapen och mot okontrollerade flöden av konventionella
              vapen. Jag är övertygad om att vi alla välkomnar förslag som medför
              bättre och ökad harmonisering mellan medlemsländerna. Industrin
              som tillverkar dessa produkter inom EU är omfattande. Det kan
              röra sig om allt från kärnkraft, elektronik, telekommunikation
              och kemi till datorer, lasrar och navigation.
            </seg>
          </u>
          <u xml:id="i-ae3afdde564c8180-244" prev="i-ae3afdde564c8180-239" who="Q3363839">
            <seg>
              Uppskattningsvis finns det ca 5 000 företag inom EU-området som
              är engagerade i exporten av de här produkterna. Det är med andra
              ord en viktig del av unionens handel. Det är mycket av tillväxtpotential
              och innovationskraft som finns i dessa företag. Av den anledningen
              är det viktigt, herr talman, att vi samtidigt som vi ser till
              att det finns strikta och effektiva kontroller inte skapar onödig
              byråkrati och handelshinder.
            </seg>
          </u>
          <u xml:id="i-ae3afdde564c8180-245" prev="i-ae3afdde564c8180-239" who="Q3363839">
            <seg>
              Det allra mesta av utskottsmajoritetens skrivningar instämmer
              vi socialdemokrater i: att behålla tillståndsgivningen i nationell
              regi, att hänvisa till vikten av FN-resolutioner om allt från
              icke-spridning till kvinnor, fred och säkerhet. Det är bra.
            </seg>
          </u>
          <note>
            Men, herr talman, i utlåtandet finns också följande skrivning:
          </note>
          <u xml:id="i-ae3afdde564c8180-246" prev="i-ae3afdde564c8180-239" who="Q3363839">
            <seg>
              Frågan om enskilda medlemsstater ska tillåtas att även utifrån
              nationella utrikespolitiska bedömningar göra en mer restriktiv
              tolkning än vad som gemensamt har överenskommits på europeisk
              nivå bör dock övervägas.
            </seg>
          </u>
          <u xml:id="i-ae3afdde564c8180-247" prev="i-ae3afdde564c8180-239" who="Q3363839">
            <seg>
              Den skrivningen tycker vi är alldeles för svag. Därför har vi
              avgett följande särskilda yttrande:
            </seg>
          </u>
          <u xml:id="i-ae3afdde564c8180-248" prev="i-ae3afdde564c8180-239" who="Q3363839">
            <seg>
              För Socialdemokraterna är det viktigt att all handel med krigsmateriel
              och produkter med dubbla användningsområden kontrolleras genom
              strikta regler. Sverige ska vara ett föregångsland genom sin restriktiva
              lagstiftning på området. Vi ser positivt på ökad effektivisering
              och samordning mellan EU:s medlemsstater men enskilda medlemsstater
              måste bl.a. på basis av sina egna utrikespolitiska bedömningar
              kunna föra en mer restriktiv politik än den gemensamma. Den EU-gemensamma
              politiken ska utgöra golvet, inte taket, gällande restriktivitet.
            </seg>
          </u>
          <u xml:id="i-ae3afdde564c8180-249" prev="i-ae3afdde564c8180-239" who="Q3363839">
            <seg>
              Med det yttrandet, herr talman, vill vi socialdemokrater markera
              och få en anteckning i protokollet om att vi anser att vi helt
              enkelt måste höja våra krav ytterligare ett steg, med tanke på
              allvaret i frågan.
            </seg>
          </u>
          <note type="speaker">
            Anf. 33 ULRIK NILSSON (M):
          </note>
          <u xml:id="i-ae3afdde564c8180-250" next="i-ae3afdde564c8180-260" who="Q6012202">
            <seg>
              Herr talman! Låt mig börja med lite konsumentupplysning.
            </seg>
          </u>
          <u xml:id="i-ae3afdde564c8180-251" prev="i-ae3afdde564c8180-250" who="Q6012202">
            <seg>
              Dagens debatt handlar inte om vapen utan om kvalificerade tekniska
              industriprodukter som kan ha användning i krig men som i första
              hand är avsedda för helt civila och vanliga användningsområden.
            </seg>
          </u>
          <u xml:id="i-ae3afdde564c8180-252" prev="i-ae3afdde564c8180-250" who="Q6012202">
            <seg>
              Dagens debatt handlar inte om hur vi i första hand ska hindra
              handel av dessa varor utan om hur vi ska kunna öka handeln och
              den fria marknaden i Europa för dessa industriprodukter.
            </seg>
          </u>
          <u xml:id="i-ae3afdde564c8180-253" prev="i-ae3afdde564c8180-250" who="Q6012202">
            <seg>
              Dagens debatt handlar inte i första hand om att skriva regler
              eller lagar för hur vi ska hantera detta i Sverige, utan det är
              en diskussion om hur vi ska skapa ett effektivt regelverk som
              ska tillåta just denna rörlighet med kvalificerade industriprodukter
              utan att det ska ge några säkerhetspolitiska dilemman eller svårigheter.
              Vad dagens debatt handlar om är nämligen EU:s så kallade grönbok
              gällande produkter med dubbel användning.
            </seg>
          </u>
          <u xml:id="i-ae3afdde564c8180-254" prev="i-ae3afdde564c8180-250" who="Q6012202">
            <seg>
              Herr talman! Dubbel användning är ett begrepp som är avsett att
              spegla produkter som kan vara viktiga i en ofredssituation utan
              att det specifikt är vapen. Elektronik, industriprodukter med
              mera kan användas och vara nödvändiga i krigssituationen, men
              de har också en civil användning eller ska vi kanske säga en ofarlig
              användning, detta även i krigssituationen. Tolkningen av begreppet
              är svår att göra baserat på kriterier, och därför har det utvecklats
              ett system med långa listor som definierar vilka produkter som
              anses vara varor för dubbel användning. Listorna har naturligtvis
              problemet att de blir teknikberoende, det vill säga när ny teknik
              kommer kan den i och för sig uppfylla kriterierna för eller bedömas
              att det är en produkt med dubbelanvändning, men den blir inte
              antagen förrän den är med i systemet.
            </seg>
          </u>
          <u xml:id="i-ae3afdde564c8180-255" prev="i-ae3afdde564c8180-250" who="Q6012202">
            <seg>
              Systemet riskerar också att ge utrymme för olika bedömningar.
              Anekdotiskt har det berättats för mig, visserligen i en lite annan
              fråga, att det fanns något land som vid något tillfälle ansåg
              stövlar vara krigsmateriel för att hindra stövlarna från att bli
              föremål för EU:s upphandlingsregler. Nu är det inte så att jag
              på något sätt vill reglera stövlar, tro inte det. Meningen är
              snarare att visa vidden av begreppet.
            </seg>
          </u>
          <u xml:id="i-ae3afdde564c8180-256" prev="i-ae3afdde564c8180-250" who="Q6012202">
            <seg>
              Läser man regeringens faktapromemoria i ärendet anges det i en
              fotnot att om man gör en vid tolkning av begreppet dubbel användning
              kan det handla om 10 procent av EU:s totala exportvärde. Därmed
              får dessa regler en stor betydelse för ekonomi, handel och rörlighet
              inom EU:s marknad.
            </seg>
          </u>
          <u xml:id="i-ae3afdde564c8180-257" prev="i-ae3afdde564c8180-250" who="Q6012202">
            <seg>
              EU:s grönbok som vi nu diskuterar tillkom alltså för att initiera
              en diskussion om hela komplexet. Syftet är att samla upp åsikter,
              hitta kriterier och kanske framför allt hitta system så att vi
              på ett enkelt sätt kan hantera och handla med industriprodukterna
              utan att komma i konflikt med säkerhets- och utrikespolitiska
              bedömningar.
            </seg>
          </u>
          <u xml:id="i-ae3afdde564c8180-258" prev="i-ae3afdde564c8180-250" who="Q6012202">
            <seg>
              Herr talman! I utskottet är vi eniga i bedömningen att grönboken
              är välkommen och att det är av stor vikt att vi diskuterar hela
              handelskomplexet. Utskottet konstaterar vidare att man instämmer
              med regeringens positiva syn på behovet att skapa en fungerande
              marknad men med de reservationer som regeringen för fram, nämligen
              att nationella säkerhetsintressen måste få genomslag vid exportbedömningar,
              vilket är möjligt redan i dag. Där vill utskottet också lägga
              till att utrikespolitiska intressen bör övervägas att kunna ge
              samma genomslag.
            </seg>
          </u>
          <u xml:id="i-ae3afdde564c8180-259" prev="i-ae3afdde564c8180-250" who="Q6012202">
            <seg>
              När detta är sagt kan vi inte heller frångå att konstatera att
              det är en förhoppning att de utrikespolitiska och säkerhetspolitiska
              bedömningarna i allt väsentligt ska kunna samordnas inom ramen
              för demokratin i Europeiska unionen. Därmed kommer också de nationella
              särintressena i dessa avseenden att kunna minska i betydelse.
            </seg>
          </u>
          <u xml:id="i-ae3afdde564c8180-260" prev="i-ae3afdde564c8180-250" who="Q6012202">
            <seg>
              Det känns också viktigt att lyfta fram möjligheten och att påpeka
              den totalt sett positiva utveckling som pågår mot en allt större
              global förståelse för vikten av demokrati, mänskliga rättigheter
              och öppenhet. Förhoppningen är därför att de möjligheter vi öppnar
              till nationella bedömningar ska finnas men behovet av den successivt
              avvecklas, eftersom vi demokratier emellan bör vara överens om
              tolkningar och hållningar.
            </seg>
          </u>
          <note>
            Herr talman! Jag vill med detta yrka bifall till utrikesutskottets
            förslag till beslut i utlåtande 2011/12:UU6 Grönbok om system
            för exportkontroll för produkter med dubbla användningsområden
            , som det heter på byråkratsvenska.
          </note>
          <note type="speaker">
            Anf. 34 BODIL CEBALLOS (MP):
          </note>
          <u xml:id="i-ae3afdde564c8180-261" next="i-ae3afdde564c8180-272" who="Q4942281">
            <seg>
              Herr talman! Det första jag kom att tänka på när jag skulle förbereda
              dagens debatt var konstgödsel. Ni förstår säkert varför. Rapporteringen
              från Norge har etsat sig fast åtminstone i mig. En för både mig
              och många andra väldigt vanlig produkt som visade sig ha ett helt
              annat användningsområde än det gemene man brukar tänka sig användes
              för att bomba regeringskvarteren i Oslo och tog många människors
              liv på köpet. Sommarens händelser gav djupa sår både i Norge som
              nation och i det norska socialdemokratiska partiet. Det var också
              en väckarklocka för många av oss här i området.
            </seg>
          </u>
          <u xml:id="i-ae3afdde564c8180-262" prev="i-ae3afdde564c8180-261" who="Q4942281">
            <seg>
              Den europeiska kontrollen av export av varor och teknik med dubbla
              användningsområden syftar till att garantera att EU:s och medlemsstaternas
              internationella förpliktelser uppfylls när det gäller icke-spridning
              av massförstörelsevapen och spridningen av konventionella vapen.
              Det rör sig till exempel om åtaganden mot spridning av nukleära
              produkter och nukleär teknik inom ramen för gruppen av länder
              som levererar kärnmaterial och Australiengruppen mot spridning
              av kemiska och biologiska produkter och kemisk och biologisk teknik.
            </seg>
          </u>
          <u xml:id="i-ae3afdde564c8180-263" prev="i-ae3afdde564c8180-261" who="Q4942281">
            <seg>
              Ulrik Nilsson tog tidigare upp att det är väldigt luddigt vad
              som egentligen är dubbla användningsområden, men en definition
              av produkter av det här slaget som jag har hittat i EU-texterna
              är: civila produkter som kan användas för militära ändamål och,
              i vissa fall, för tillverkning eller bärare avsedda för massförstörelsevapen
              (kärnvapen, biologiska och kemiska vapen eller missiler).
            </seg>
          </u>
          <u xml:id="i-ae3afdde564c8180-264" prev="i-ae3afdde564c8180-261" who="Q4942281">
            <seg>
              Herr talman! Uppfattningen om vad vapen syftar till går förmodligen
              isär oss emellan. Vissa kanske tycker att de syftar till att försvara
              sig, andra att tillverkningen ger arbetstillfällen och en tredje
              vill kanske skrämma en eventuell motståndare.
            </seg>
          </u>
          <u xml:id="i-ae3afdde564c8180-265" prev="i-ae3afdde564c8180-261" who="Q4942281">
            <seg>
              Min bild är tydlig. Vapen är till för att döda eller oskadliggöra.
              Ju färre vapen som finns i omlopp desto färre människor kommer
              att dö. Den som tillverkar eller säljer vapen måste därför vara
              utrustad med en stor skopa samvete och veta vad han, hon eller
              företaget ger sig in på.
            </seg>
          </u>
          <u xml:id="i-ae3afdde564c8180-266" prev="i-ae3afdde564c8180-261" who="Q4942281">
            <seg>
              För samhällets del handlar det om att kontrollera både export
              av krigsmateriel och produkter med dubbla användningsområden.
              Det är av avgörande betydelse för att dels slippa delta i dödande,
              dels minska samhällets och människors sårbarhet. Miljöpartiet
              välkomnar därför varje initiativ på både nationell och internationell
              nivå som leder till tydligare och mer restriktiva regler för både
              handel med krigsmateriel och med produkter med dubbla användningsområden,
              så även konstgödsel om så behövs och inte bara för att vi förespråkar
              ekologisk odling.
            </seg>
          </u>
          <u xml:id="i-ae3afdde564c8180-267" prev="i-ae3afdde564c8180-261" who="Q4942281">
            <seg>
              Vi ställer oss därför i grunden positiva till att EU lyft fram
              frågan till diskussion i grönboken. Det som oroar mig med grönboken
              är att fokus ligger mer på möjligheten till ökad handel än på
              att EU-länderna ska ha rent samvete. I utlåtandet kan vi i bakgrundsbeskrivningen
              läsa: Dessa varors och tekniks högteknologiska natur samt den
              betydande omfattning som denna handel utgör innebär att sektorn
              för produkter med dubbla användningsområden är en viktig del i
              EU:s satsning på innovation och konkurrenskraft. EU har en omfattande
              industri för produkter med dubbla användningsområden. Inom EU
              är ca 5 000 företag engagerade i export av kontrollerade produkter
              med dubbla användningsområden. Denna industri omfattar ett brett
              verksamhetsområde, inklusive bl.a. kärnkraft, biologi, kemi, materialbearbetningsutrustning,
              elektronik, datorer, telekommunikation, lasrar, navigation.
            </seg>
          </u>
          <u xml:id="i-ae3afdde564c8180-268" prev="i-ae3afdde564c8180-261" who="Q4942281">
            <seg>
              Det stycket andas ingenting av restriktion bara möjlighet att
              sälja mer. Det finns ingenting av tankar om att styra om produktionen
              till produkter vi har bättre nytta av, till exempel miljöteknik,
              utveckling av infrastruktur för kollektivt resande etcetera. Det
              måste väl finnas annat att konkurrera om än sådant som kan leda
              till andra människors död?
            </seg>
          </u>
          <u xml:id="i-ae3afdde564c8180-269" prev="i-ae3afdde564c8180-261" who="Q4942281">
            <seg>
              I det läget känns det ännu viktigare att i den mån det går garantera
              att produkterna som säljs används till civila och inte militära
              ändamål, inte minst med tanke på hur företag i både Sverige och
              EU under de senaste åren sålt eller försökt sälja vissa produkter
              av dessa slag till länder i vårt närområde som nu befinner sig
              i fullständigt kaos.
            </seg>
          </u>
          <u xml:id="i-ae3afdde564c8180-270" prev="i-ae3afdde564c8180-261" who="Q4942281">
            <seg>
              Herr talman! När jag läser grönboken och utlåtandet får jag uppfattningen
              att den ökade harmonisering som eftersträvas ofrånkomligen kommer
              att innebära att det för svensk del kommer att ställas lägre krav
              än de vi har i dag för försäljning av dessa produkter. Bara nationella
              säkerhetspolitiska skäl ska vara grund för att vara striktare
              och inte sälja till ett visst land. Det kan inte anses förenligt
              med den svenska hållningen, och utskottet har därför i utlåtandet
              betonat att vi anser att även utrikespolitiska överväganden ska
              kunna göras. Exempelvis är utskottets uppfattning sedan tidigare
              att det bör handla om demokratiskt styrda länder vid försäljning
              av krigsmateriel och det torde innefatta också produkter med dubbla
              användningsområden. Jag tycker inte heller att en uppluckring
              av gällande regelverk är förenlig med den svenska politiken för
              global utveckling, och den ska ju genomsyra alla politikområden
              även handelspolitiken.
            </seg>
          </u>
          <u xml:id="i-ae3afdde564c8180-271" prev="i-ae3afdde564c8180-261" who="Q4942281">
            <seg>
              I utskottet är vi egentligen överens om att alla länder ska kunna
              fortsätta att ha ett striktare regelverk, men majoriteten slirar
              på formuleringarna, som Carin Runeson tidigare tog upp, och ställer
              det inte som ett absolut krav.
            </seg>
          </u>
          <u xml:id="i-ae3afdde564c8180-272" prev="i-ae3afdde564c8180-261" who="Q4942281">
            <seg>
              För oss är det centralt att en eventuell framtida reglering på
              EU-nivå av handel med produkter med dubbla användningsområden
              är minimiregler. De enskilda medlemsstaterna ska ha möjlighet
              att gå längre och införa mer restriktiva regler på nationell nivå.
              Det är viktigt att Sverige sänder en tydlig signal att vi slår
              vakt om den enskilda medlemsstatens möjligheter att införa mer
              restriktiva regler.
            </seg>
          </u>
          <note type="speaker">
            Anf. 35 FREDRIK MALM (FP):
          </note>
          <u xml:id="i-ae3afdde564c8180-273" next="i-ae3afdde564c8180-286" who="Q3675520">
            <seg>
              Herr talman! Vi behandlar i detta utlåtande EU-kommissionens
              grönbok: System för exportkontroll för produkter med dubbla användningsområden
              från Europeiska unionen: säkerhet och konkurrenskraft i en föränderlig
              värld . Det är en lång rubrik för ett viktigt område som i grund
              och botten handlar om balansen mellan att främja handel och fri
              konkurrens inom en sektor där Europeiska unionen är väldigt stark,
              nämligen högteknologi och mycket avancerade industriprodukter,
              och att behålla en fungerande kontroll, därför att de här produkterna
              som vi vet också kan användas till andra saker än enbart civila
              ändamål.
            </seg>
          </u>
          <u xml:id="i-ae3afdde564c8180-274" prev="i-ae3afdde564c8180-273" who="Q3675520">
            <seg>
              Syftet med grönboken är att inleda en bred och allmän diskussion
              med det civila samhället, icke-statliga organisationer, industrin,
              den akademiska världen och medlemsstaternas regeringar, står det
              i grönboken. Det bör även stå medlemsstaternas parlament, med
              tanke på att vi diskuterar detta här i dag. Det föll bort. Den
              diskussionen bör föras om hur systemet för kontroll av export
              av produkter med dubbla användningsområden ska fungera i framtiden.
              Resultatet av det samrådet, herr talman, ska bidra till att identifiera
              styrkor och svagheter i det nuvarande systemet samt kartlägga
              en långsiktig vision för EU:s exportkontroll.
            </seg>
          </u>
          <u xml:id="i-ae3afdde564c8180-275" prev="i-ae3afdde564c8180-273" who="Q3675520">
            <seg>
              Kommissionen lyfter i grönboken fram skillnader i de nationella
              systemen för export av produkter med dubbla användningsområden.
              I grönboken anges att det inte finns en harmoniserad EU-strategi
              för exportkontroll inom detta område. Förordningen om produkter
              med dubbla användningsområden anses fastställa en allmän ram för
              kontroll av export av produkter med dubbla användningsområden.
              Det praktiska genomförandet uppges dock i det närmaste helt ha
              överlåtits till medlemsstaterna. Följden av detta är att Europeiska
              unionen uppges ha en rad olika tillvägagångssätt för exportkontroller
              med olika grad av exportbegränsningar i medlemsstaterna. Detta
              har också påpekats av tidigare talare. Exporten av en särskild
              produkt från en medlemsstat kan försenas avsevärt eller till och
              med förbjudas, medan exporten av samma produkt från en annan medlemsstat
              kan fullbordas utan problem. Företagen i Europeiska unionen tvingas,
              enligt grönboken, ägna tid och resurser åt att uppfylla olika
              och ibland motstridiga regler i medlemsstaterna.
            </seg>
          </u>
          <u xml:id="i-ae3afdde564c8180-276" prev="i-ae3afdde564c8180-273" who="Q3675520">
            <seg>
              Kommissionen vill därför säkerställa en rad saker, bland annat
              att ett ökat systematiskt utbyte av information om tvivelaktiga
              transaktioner och utfärdade licenser ska kunna ske.
            </seg>
          </u>
          <u xml:id="i-ae3afdde564c8180-277" prev="i-ae3afdde564c8180-273" who="Q3675520">
            <seg>
              Kommissionen vill också säkerställa att det nationella generella
              exporttillståndet successivt avvecklas till förmån för EU:s generella
              exporttillstånd. Det finns fyra olika sådana tillstånd.
            </seg>
          </u>
          <u xml:id="i-ae3afdde564c8180-278" prev="i-ae3afdde564c8180-273" who="Q3675520">
            <seg>
              En gemensam strategi för övergripande kontroller bör utarbetas.
            </seg>
          </u>
          <u xml:id="i-ae3afdde564c8180-279" prev="i-ae3afdde564c8180-273" who="Q3675520">
            <seg>
              Efterlevnaden måste också kontrolleras på ett samordnat sätt
              i hela Europeiska unionen, med förbättrad tillgång till relevant
              information för tullen bland annat.
            </seg>
          </u>
          <u xml:id="i-ae3afdde564c8180-280" prev="i-ae3afdde564c8180-273" who="Q3675520">
            <seg>
              Därefter är det ytterligare några punkter som kommissionen lyfter
              fram.
            </seg>
          </u>
          <u xml:id="i-ae3afdde564c8180-281" prev="i-ae3afdde564c8180-273" who="Q3675520">
            <seg>
              Man argumenterar dessutom för att den här modellen skulle bidra
              till lika behandling av exportörer, ett förbättrat klimat för
              företagens verksamhet, förstärkt kontroll av de mest riskfyllda
              transaktionerna och en ökad export från Europeiska unionen. Medlemsstaterna
              skulle, enligt kommissionen, även fortsättningsvis kunna förhindra
              export om nationella säkerhetsintressen står på spel. Av den skrivningen
              har också vi i utskottet föreslagit ytterligare en skärpning.
            </seg>
          </u>
          <u xml:id="i-ae3afdde564c8180-282" prev="i-ae3afdde564c8180-273" who="Q3675520">
            <seg>
              Utskottet välkomnar det gör vi alla, tror jag att kommissionen
              genom grönboken har initierat en bred diskussion om hur EU:s system
              för kontroll av export av produkter med dubbla användningsområden
              fungerar. Sverige bör fortsatt arbeta aktivt inom ramen för Europeiska
              unionen i syfte att stärka exportkontrollen som ett instrument
              för icke-spridning av massförstörelsevapen och mot okontrollerade
              flöden av konventionella vapen.
            </seg>
          </u>
          <u xml:id="i-ae3afdde564c8180-283" prev="i-ae3afdde564c8180-273" who="Q3675520">
            <seg>
              Vi delar också regeringens ståndpunkt att det är viktigt att
              en noggrann avvägning görs mellan att fortsatt genomföra en strikt
              svensk exportkontroll och att i möjligaste mån undanröja hinder
              för att bedriva legitim handel. Mot bakgrund av att handel med
              kontrollerade varor kan påverka nationell utrikes- och säkerhetspolitik
              anser utskottet att tillståndsprövningen för export av produkter
              med dubbla användningsområden även fortsättningsvis ska utföras
              av respektive medlemsstats licensmyndighet.
            </seg>
          </u>
          <u xml:id="i-ae3afdde564c8180-284" prev="i-ae3afdde564c8180-273" who="Q3675520">
            <seg>
              Vi välkomnar också det som i likhet med regeringens förslag medför
              en ökad harmonisering mellan medlemsstaterna, inte minst vad gäller
              tolkningar av kriterier och definitioner i såväl EG-förordning
              428 från 2009 som i dess bilagor. Frågan om enskilda medlemsstater
              ska tillåtas att även utifrån nationella utrikespolitiska bedömningar
              göra en mer restriktiv tolkning än vad som gemensamt har överenskommits
              på europeisk nivå bör dock övervägas.
            </seg>
          </u>
          <u xml:id="i-ae3afdde564c8180-285" prev="i-ae3afdde564c8180-273" who="Q3675520">
            <seg>
              Herr talman! Som vi alla vet och som jag tidigare har nämnt finns
              det en anledning till att grönboken från EU-kommissionen nu har
              kommit. Det finns en anledning till att de här förslagen lyfts
              fram. Produkter med dubbla användningsområden används i civila
              sammanhang, men de kan också, precis som jag har nämnt, användas
              för att framställa till exempel massförstörelsevapen eller andra
              typer av vapen på hög teknologisk nivå. Det är vapen som förstås
              kan åstadkomma väldigt stor skada och ett mycket stort lidande
              för ett stort antal människor, praktiskt taget för hela samhällen.
            </seg>
          </u>
          <u xml:id="i-ae3afdde564c8180-286" prev="i-ae3afdde564c8180-273" who="Q3675520">
            <seg>
              EU-samarbetet handlar om att tillsammans hitta lösningar på gränsöverskridande
              problem. Att det fortfarande finns olika regleringar för export
              av produkter med dubbla användningsområden i olika EU-länder gör
              att mer samarbete och ökad harmonisering på det här området känns
              rimligt och rätt. Det i sin tur gör att vi kan fortsätta EU-arbetet
              i syfte att stärka exportkontrollen som ett verktyg för icke-spridning
              av bland annat massförstörelsevapen.
            </seg>
          </u>
          <note type="speaker">
            Anf. 36 KERSTIN LUNDGREN (C):
          </note>
          <u xml:id="i-ae3afdde564c8180-287" next="i-ae3afdde564c8180-296" who="Q4964100">
            <seg>
              Herr talman! Som framgått allaredan finns inom EU runt 5 000
              företag som är engagerade i export av kontrollerade produkter.
              Det är en kontroll som är omfattande. Den är mycket detaljerad.
              Sedan augusti 2009 har EU:s medlemsstater enats om en förordning
              som just ska sköta hur den exporten går till. Det är en gemenskapsordning
              för kontroll av export, överföring, förmedling och transitering
              av produkter med dubbla användningsområden.
            </seg>
          </u>
          <u xml:id="i-ae3afdde564c8180-288" prev="i-ae3afdde564c8180-287" who="Q4964100">
            <seg>
              Grönboken, som vi har att behandla i dag, herr talman, har som
              mål att försöka identifiera styrkor och svagheter i dagens ordning,
              att försöka få till stånd en bred dialog för att åstadkomma en
              förnyelse av kontrollen av produkter med dubbla användningsområden,
              som ju är EU:s exklusiva befogenhet. Det är en integrerad del
              av EU:s handelspolitik.
            </seg>
          </u>
          <u xml:id="i-ae3afdde564c8180-289" prev="i-ae3afdde564c8180-287" who="Q4964100">
            <seg>
              Vi har i Sverige och i övriga medlemsstater behörighet att pröva
              produkterna genom ett särskilt bemyndigande från EU. Som har framgått
              finns fyra typer av tillstånd i dag. Det finns ett EU-generellt
              tillstånd som beslutas av kommissionen. Sedan finns tre nationella
              beslutsområden, dels individuella tillstånd, dels globalt nationellt
              tillstånd och dels nationella generella exporttillstånd. Dessutom
              har medlemsstaterna möjlighet att införa ytterligare nationella
              åtgärder om de så önskar och tillföra fler produkter.
            </seg>
          </u>
          <u xml:id="i-ae3afdde564c8180-290" prev="i-ae3afdde564c8180-287" who="Q4964100">
            <seg>
              Det här är inte helt enkelt. Det råder en snabb teknisk utveckling,
              en ny omvärld och nya förutsättningar även för oss. Det är bra
              att grönboken försöker att möta detta genom att lyfta upp frågan
              om en mer riskbaserad modell för EU:s exportkontroll.
            </seg>
          </u>
          <u xml:id="i-ae3afdde564c8180-291" prev="i-ae3afdde564c8180-287" who="Q4964100">
            <seg>
              Det är också bra att frågan om informationsutbyte lyfts upp.
              Här finns många förenklingar att göra, inte minst därför att det
              finns en mycket integrerad marknad. Företag jobbar med produkter
              som de levererar till varandra.
            </seg>
          </u>
          <u xml:id="i-ae3afdde564c8180-292" prev="i-ae3afdde564c8180-287" who="Q4964100">
            <seg>
              Jag hoppas att arbetet, herr talman, kan leda fram till en ändring
              av dagens förordning. Måhända behöver det leda till en förändring
              i svensk lagstiftning. Det återstår att se.
            </seg>
          </u>
          <u xml:id="i-ae3afdde564c8180-293" prev="i-ae3afdde564c8180-287" who="Q4964100">
            <seg>
              Det är fråga om en noggrann avvägning mellan fortsatt strikt
              svensk exportkontroll och att i möjligaste mån undanröja hinder
              för legitim handel. Handel med kontrollerade varor kan påverka
              nationell utrikes- och säkerhetspolitik. Det är helt klart. Därför
              markerar utskottet att tillståndsprövningen även i fortsättningen
              ska utföras av respektive medlemsstats nationella licensmyndighet.
            </seg>
          </u>
          <u xml:id="i-ae3afdde564c8180-294" prev="i-ae3afdde564c8180-287" who="Q4964100">
            <seg>
              I arbetet är det helt entydigt att FN:s säkerhetsrådsresolutioner
              utgör grundläggande ingångsvärden. De tas om hand i dag i gällande
              förordning. Export till stater som är parter i olika konventioner
              skiljer sig från export till stater som inte är konventionsbundna.
              Inom den ramen ska vi fortsätta att öka harmoniseringen av kriterier
              och definitioner av räckvidden för handeln med produkter med dubbla
              användningsområden.
            </seg>
          </u>
          <u xml:id="i-ae3afdde564c8180-295" prev="i-ae3afdde564c8180-287" who="Q4964100">
            <seg>
              Det har nämnts tidigare, men det är naturligtvis självklart att
              frågan om nationella säkerhetsintressen måste tas om hand. Utskottet
              betonar att det måste övervägas att utifrån nationella utrikespolitiska
              bedömningar göra mer restriktiva tolkningar. Bakom detta ligger
              det självklara att EU inte har en gemensam utrikespolitik. Det
              finns en skiljaktig utrikespolitisk hållning. Då är det naturligt
              att de utrikespolitiska bedömningarna måste speglas i de delarna.
            </seg>
          </u>
          <u xml:id="i-ae3afdde564c8180-296" prev="i-ae3afdde564c8180-287" who="Q4964100">
            <seg>
              Herr talman! Mot denna bakgrund yrkar jag bifall till förslaget
              i utrikesutskottets enhälliga utlåtande.
            </seg>
          </u>
          <note type="speaker">
            Anf. 37 JULIA KRONLID (SD):
          </note>
          <u xml:id="i-ae3afdde564c8180-297" next="i-ae3afdde564c8180-303" who="Q4959972">
            <seg>
              Herr talman! Regleringen av export av produkter med dubbla användningsområden
              är och har alltid varit en känslig och komplicerad fråga. Å ena
              sidan måste man naturligtvis se till marknadens berättigade krav
              att föra en framgångsrik handel med sina produkter, och å andra
              sidan är det viktigt att de säkerhetspolitiska aspekter som finns
              när det gäller denna typ av handel noga övervägs. Ur vår synvinkel
              är det just de säkerhetspolitiska aspekterna som här är viktiga.
            </seg>
          </u>
          <u xml:id="i-ae3afdde564c8180-298" prev="i-ae3afdde564c8180-297" who="Q4959972">
            <seg>
              Herr talman! I föreliggande grönbok har kommissionen bland annat
              framfört ett förslag till konstruktion av regler på detta område
              som i praktiken innebär att kommissionens inflytande ökas. Man
              menar från kommissionens sida att de nationella tillstånden för
              handel av produkter av denna typ successivt ska avvecklas till
              förmån för de EU-gemensamma generella tillstånd som utfärdas av
              kommissionen. Utifrån utskottets ställningstagande för ett fortsatt
              förfarande med nationella licensmyndigheter bör förslaget att
              avveckla de nationella tillstånden inte genomföras. Det har vi
              också framhållit i ett särskilt yttrande. Som argument till EU-gemensamma
              generella tillstånd framför kommissionen att det har blivit allt
              svårare att skilja handelsintressen och säkerhetsintressen åt
              och att det finns flera olika tolkningar inom EU av hur regelverket
              för exportkontroll ska se ut. Det hävdas från kommissionens sida
              att detta är en fråga som är kopplad till hela EU:s konkurrenskraft
              på området och att det därför är önskvärt att ha ett harmoniserat
              regelverk.
            </seg>
          </u>
          <u xml:id="i-ae3afdde564c8180-299" prev="i-ae3afdde564c8180-297" who="Q4959972">
            <seg>
              Vi instämmer inte alls i kommissionens bedömning. Enligt vår
              mening bör frågan i stället främst ses ur en säkerhetspolitisk
              aspekt och inte som en fråga som gäller snedvridning av marknaden.
              Därför är det heller inte aktuellt med åtgärder av den typen av
              gemensamma strategier för riskbedömning av produkter med dubbla
              användningsområden eftersom en sådan riskbedömning måste vila
              på medlemsstaterna själva.
            </seg>
          </u>
          <u xml:id="i-ae3afdde564c8180-300" prev="i-ae3afdde564c8180-297" who="Q4959972">
            <seg>
              Det är visserligen sant att kommissionen själv anser att ett
              sådant förslag inte skulle innebära att medlemsstaternas kontroll
              över den egna exportkontrollpolitiken blir kringskuren. Men detta
              kan vi inte riktigt instämma i. Om man inte längre har möjlighet
              att som enskilt land själv göra riskbedömningen när det gäller
              kontrollen av produkter med dubbla användningsområden har man
              de facto frånsagt sig kontrollen över en viktig del av sin exportkontrollpolitik.
            </seg>
          </u>
          <u xml:id="i-ae3afdde564c8180-301" prev="i-ae3afdde564c8180-297" who="Q4959972">
            <seg>
              Herr talman! Vi anser med andra ord att en avveckling av nationella
              tillstånd inte ligger i medlemsstaternas intresse och att EU-kommissionen
              inte bör gå vidare med att genomföra just detta. Ur vår synvinkel
              sett måste det vara varje enskilt land som självt avgör just vilka
              förhållanden som ska vara aktuella när det handlar om beslut som
              kan tänkas ha påverkan på nationell utrikes- och säkerhetspolitik,
              vilket det är fråga om här.
            </seg>
          </u>
          <u xml:id="i-ae3afdde564c8180-302" prev="i-ae3afdde564c8180-297" who="Q4959972">
            <seg>
              Vi delar vidare utskottets mening att EU:s system inte får tillåtas
              motverka enskilda medlemsstaters strävan att uppnå en rättvis
              och hållbar global utveckling. Vi vill vidare understryka att
              EU:s system heller inte får tillåtas motverka medlemsstaternas
              behov av att värna sina respektive utrikes- och säkerhetspolitiska
              intressen.
            </seg>
          </u>
          <u xml:id="i-ae3afdde564c8180-303" prev="i-ae3afdde564c8180-297" who="Q4959972">
            <seg>
              Eftersom Sverigedemokraterna ändå delar utskottets mening, som
              framgår i utlåtandet vad gäller att tillståndsprövningen avseende
              export av produkter med dubbla användningsområden även fortsättningsvis
              ska utföras av respektive lands licensmyndighet, väljer vi att
              yrka bifall till utskottets förslag. Vi har lämnat in ett särskilt
              yttrande där vi verkligen vill förtydliga att säkerhets- och utrikespolitiska
              intressen inte får inskränkas.
            </seg>
          </u>
          <note type="speaker">
            Anf. 38 JONAS SJÖSTEDT (V):
          </note>
          <u xml:id="i-ae3afdde564c8180-304" next="i-ae3afdde564c8180-312" who="Q2029704">
            <seg>
              Herr talman, kolleger och åhörare! Vi diskuterar grönboken om
              exportkontroll för produkter med dubbla användningsområden, alltså
              även en militär användning.
            </seg>
          </u>
          <u xml:id="i-ae3afdde564c8180-305" prev="i-ae3afdde564c8180-304" who="Q2029704">
            <seg>
              Vi i Vänsterpartiet vill se en strikt begränsning av dessa produkter
              och export av dem till diktaturer och till länder som befinner
              sig i väpnad konflikt. Vi vill upprätthålla såväl en nationell
              möjlighet att införa en sådan begränsning som en möjlighet att
              ingå internationella avtal som kan reglera detta.
            </seg>
          </u>
          <u xml:id="i-ae3afdde564c8180-306" prev="i-ae3afdde564c8180-304" who="Q2029704">
            <seg>
              Europeiska unionen har redan regler på detta område. Grönboken
              handlar om hur dessa regler ska förändras i framtiden. För Europeiska
              unionen är det här en fråga om exklusiv befogenhet, ett område
              där EU faktiskt har en gemensam politik. Trots detta domineras
              i dag regelverket av nationella regler på området. Det menar vi
              i Vänsterpartiet är bra. Det måste vara möjligt för ett medlemsland
              som vill begränsa export av den typen av produkter att faktiskt
              göra det. Det handlar om trovärdigheten i vår utrikespolitik.
              Det handlar om att upprätthålla demokratisk kontroll över en viktig
              funktion i samhället.
            </seg>
          </u>
          <u xml:id="i-ae3afdde564c8180-307" prev="i-ae3afdde564c8180-304" who="Q2029704">
            <seg>
              I grönboken förs många resonemang om det är förenligt med EU:s
              inre marknad eller inte.
            </seg>
          </u>
          <u xml:id="i-ae3afdde564c8180-308" prev="i-ae3afdde564c8180-304" who="Q2029704">
            <seg>
              Den inre marknaden i Europeiska unionen har någon sorts motsvarighet
              i trosbekännelsen, kan man säga. Den är viktigare än allt annat.
              Först kommer företagens rätt att sälja sina produkter. Sedan kommer
              övriga hänsyn miljöhänsyn, sociala hänsyn eller hänsyn gällande
              exportkontroll av produkter med dubbla användningsområden.
            </seg>
          </u>
          <u xml:id="i-ae3afdde564c8180-309" prev="i-ae3afdde564c8180-304" who="Q2029704">
            <seg>
              Vi i Vänsterpartiet delar inte denna övertro på den inre marknadens
              roll. Vi menar att andra hänsyn måste kunna sättas före hänsynen
              till företags möjligheter att sälja sina produkter. Därför värnar
              vi Sveriges möjligheter att behålla och praktisera en striktare
              lagstiftning på detta område. Vi värnar enskilda medlemsstaters
              rätt att kunna gå före.
            </seg>
          </u>
          <u xml:id="i-ae3afdde564c8180-310" prev="i-ae3afdde564c8180-304" who="Q2029704">
            <seg>
              Detta har vi tillsammans med Miljöpartiet tydliggjort i ett särskilt
              yttrande vi har samma syn i det här fallet som är fogat till detta
              utlåtande från utrikesutskottet.
            </seg>
          </u>
          <u xml:id="i-ae3afdde564c8180-311" prev="i-ae3afdde564c8180-304" who="Q2029704">
            <seg>
              Frågan kommer att behandlas igen, säkerligen då i ett skarpare
              läge. Då finns det anledning att återkomma till konkreta förslag.
            </seg>
          </u>
          <u xml:id="i-ae3afdde564c8180-312" prev="i-ae3afdde564c8180-304" who="Q2029704">
            <seg>
              Vi uppmanar regeringen att hävda Sveriges rätt att behålla en
              mer ambitiös lagstiftning på detta område.
            </seg>
          </u>
          <note type="speaker">
            Anf. 39 ROBERT HALEF (KD):
          </note>
          <u xml:id="i-ae3afdde564c8180-313" next="i-ae3afdde564c8180-334" who="Q5783589">
            <seg>
              Herr talman! Samtalet om exportprodukter med dubbla användningsområden
              måste föras löpande. Det är en ständigt föränderlig värld att
              verka i. Därför ska också marknaden för denna exportsektor ständigt
              omvärderas och utvärderas. Samtidigt är det rimligt att exportföretag
              med dyra tillverkningsprocesser får ett förutsägbart och stabilt
              regelverk att förhålla sig till. Det blir orimligt att verka på
              en internationell marknad om vi inte ger exportörerna tydliga,
              långsiktiga och rimliga förhållningsregler.
            </seg>
          </u>
          <u xml:id="i-ae3afdde564c8180-314" prev="i-ae3afdde564c8180-313" who="Q5783589">
            <seg>
              Vi har ett ansvar för att se till att produktion som gynnar såväl
              svenska som utländska intressen får tydliga besked och enhetliga
              exportkrav så långt detta är möjligt. Det är bra att kommissionen
              inleder en bred diskussion om EU:s system för kontroll av export
              av produkter med dubbla användningsområden.
            </seg>
          </u>
          <u xml:id="i-ae3afdde564c8180-315" prev="i-ae3afdde564c8180-313" who="Q5783589">
            <seg>
              Herr talman! Det är extra viktigt att vara noggrann när det gäller
              kontroll och uppföljning av exporten för att förhindra spridning
              av kärnvapen, kemiska och biologiska vapen samt bärare av dessa.
            </seg>
          </u>
          <u xml:id="i-ae3afdde564c8180-316" prev="i-ae3afdde564c8180-313" who="Q5783589">
            <seg>
              När så många som 5 000 företag har verksamhet inom nämnda område
              är det rimligt och självklart att vi skyndsamt tar ett gemensamt
              grepp och får en harmonisering mellan medlemsstaterna vad gäller
              tolkningar av kriterier såväl i förordningen som i dess bilagor.
            </seg>
          </u>
          <u xml:id="i-ae3afdde564c8180-317" prev="i-ae3afdde564c8180-313" who="Q5783589">
            <seg>
              Våra exportprodukter är av mycket varierad karaktär. Det gäller
              allt från navigation, telekommunikation och datorer till kärnkraft,
              biologi och kemi, för att nämna några områden. Produkterna kan
              både direkt och indirekt bidra till bland annat förbättrad säkerhet
              och informationsfördelar för människor men kan i fel händer ge
              oanade konsekvenser. Vi står bakom den gemensamma EU-satsningen
              på en grönbok för området och ser fram emot den utvärdering och
              de förbättringsåtgärder som planeras inom området under de kommande
              åren.
            </seg>
          </u>
          <u xml:id="i-ae3afdde564c8180-318" prev="i-ae3afdde564c8180-313" who="Q5783589">
            <seg>
              Vi kristdemokrater vill också poängtera vikten av att involvera
              det civila samhället och forskare i samtalen om en EU-standard
              och om förhållningen till system för kontroll av export av produkter
              med dubbla användningsområden. I utskottets utlåtande framkommer
              tydligt att harmoniseringen av kontrollsystemen är i behov av
              utveckling och att sådant i dag är eftersatt. Att medlemsländerna
              ges möjlighet att införa ytterligare nationella åtgärder och att
              göra mer restriktiv tolkning än som gemensamt har överenskommits
              på europeisk nivå är väsentligt.
            </seg>
          </u>
          <u xml:id="i-ae3afdde564c8180-319" prev="i-ae3afdde564c8180-313" who="Q5783589">
            <seg>
              Vi kristdemokrater anser att det är mycket viktigt med såväl
              en harmonisering som en framtida gemensam plattform för strategisk
              exportkontroll. Dagens system med olika behandling av samma produkt
              i olika länder är inte hållbart i längden och behöver förändras.
            </seg>
          </u>
          <u xml:id="i-ae3afdde564c8180-320" prev="i-ae3afdde564c8180-313" who="Q5783589">
            <seg>
              Herr talman! Vi har också möjlighet till nationella åtgärder.
              Här är det viktigt att Sverige sätter ribban högt det ska vara
              kvalitativt och förutsägbart för en strategisk exportkontroll.
              Den kontrollen och strategin harmoniserar väl med EU:s grönbok
              på området där ett antal svagheter och styrkor är identifierade.
            </seg>
          </u>
          <u xml:id="i-ae3afdde564c8180-321" prev="i-ae3afdde564c8180-313" who="Q5783589">
            <seg>
              Vidare anser vi att det är viktigt att EU tar ett ordentligt
              grepp om själva genomförandet, en uppgift som i dag till stor
              del åligger medlemsländerna själva. Troligen gynnar detta inte
              en harmonisering i tillräckligt snabb takt. De motstridiga regler
              som i dag finns i medlemsstaterna behöver diskuteras på överstatlig
              nivå detta för att i närtid uppnå effektivitet och bra resultat.
            </seg>
          </u>
          <u xml:id="i-ae3afdde564c8180-322" prev="i-ae3afdde564c8180-313" who="Q5783589">
            <seg>
              Herr talman! När det gäller möjligheten för enskilda medlemsländer
              att ha en mer restriktiv hållning vill Kristdemokraterna se samma
              hantering och praxis som inom andra områden, det vill säga: Enskilda
              länder ska kunna ställa högre krav och ytterligare krav utöver
              en eventuell gemensam EU-standard. Sverige har exempelvis ett
              demokratikriterium som krav i samband med export av strategiska
              vapen.
            </seg>
          </u>
          <u xml:id="i-ae3afdde564c8180-323" prev="i-ae3afdde564c8180-313" who="Q5783589">
            <seg>
              Inom både miljöområdet och andra områden måste enskilda länder
              få svängrum när det gäller att ställa högre krav nationellt än
              den gemensamma standarden. EU:s krav bör vara ett minimikrav om
              än ibland högt ställt men med möjlighet för respektive medlemsland
              att självt ställa högre krav, precis som Sverige redan i dag bland
              annat på miljöområdet gör.
            </seg>
          </u>
          <u xml:id="i-ae3afdde564c8180-324" prev="i-ae3afdde564c8180-313" who="Q5783589">
            <seg>
              Herr talman! Det samrådsbetänkande som grönboken syftar till
              är mycket välkommet, och den gemenskapsordning för kontroll av
              export, överföring, förmedling och transitering av produkter med
              dubbla användningsområden som trädde i kraft år 2009 innebär en
              god men inte tillräcklig samsyn i frågan. Nu måste vi ta nästa
              steg. Här har vi ett stort ansvar i och med att vi finns med i
              Europeiska unionen där vi kan påverka processen.
            </seg>
          </u>
          <u xml:id="i-ae3afdde564c8180-325" prev="i-ae3afdde564c8180-313" who="Q5783589">
            <seg>
              I utlåtandet kan man bland annat läsa följande: Kontroller av
              export av produkter med dubbla användningsområden är EU:s exklusiva
              befogenhet och är en integrerad del av EU:s gemensamma handelspolitik.
              Vidare: Hur dessa nationella tillstånd beviljas skiljer sig åt
              bland medlemsstaterna. Den friheten bör också finnas med fortsättningsvis,
              men EU måste tydliggöra vad som är en rimlig grundnivå.
            </seg>
          </u>
          <u xml:id="i-ae3afdde564c8180-326" prev="i-ae3afdde564c8180-313" who="Q5783589">
            <seg>
              Det är enbart sju medlemsstater som har gjort nationella generella
              exporttillstånd tillgängliga för exportörer. Exporten av en särskild
              produkt från en medlemsstat kan avsevärt försenas eller till och
              med förbjudas medan export av samma sorts produkt från en annan
              medlemsstat kan fullbordas utan problem. Företagen i EU tvingas,
              enligt grönboken, ägna tid och resurser åt att uppfylla olika
              och ibland motstridiga regler i medlemsstaterna. Så ska vi inte
              ha det. Utgångspunkten måste vara en gemensam strategi och agenda,
              något som vi kristdemokrater förordar.
            </seg>
          </u>
          <u xml:id="i-ae3afdde564c8180-327" prev="i-ae3afdde564c8180-313" who="Q5783589">
            <seg>
              Vi ska vara en föregångsunion när det gäller innovationer, företagande
              och kunskap. Vi ska också gå före när det gäller mänskliga fri-
              och rättigheter. Det finns ingen anledning att tro att dessa inte
              kan gå hand i hand när det gäller system för exportkontroll av
              produkter med dubbla användningsområden.
            </seg>
          </u>
          <u xml:id="i-ae3afdde564c8180-328" prev="i-ae3afdde564c8180-313" who="Q5783589">
            <seg>
              Herr talman! Jag vill återigen poängtera vikten av respekt för
              människors liv och hälsa. Därför är vi kristdemokrater mycket
              positiva till den föreslagna dialogen med det civila samhället
              och med andra aktörer som verkar i de regioner som köper våra
              exportprodukter.
            </seg>
          </u>
          <u xml:id="i-ae3afdde564c8180-329" prev="i-ae3afdde564c8180-313" who="Q5783589">
            <seg>
              Kommissionen har föreslagit sex åtgärdspunkter där bland annat
              systematiskt utbyte av information, gemensamma riskbedömningar,
              övergripande kontroller och överföring inom EU finns med som identifierade
              problemområden. Låt oss ta ett gemensamt ansvar för att driva
              på dessa rimliga krav på förändringar och sedan fortsätta arbetet
              med att kvalitetssäkra exportkontrollen av produkter med dubbla
              användningsområden.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Redovisning av fördelning av medel från Allmänna arvsfonden
            under budgetåret 2010
          </note>
          <note>
            Föredrogs
          </note>
          <u xml:id="i-ae3afdde564c8180-330" prev="i-ae3afdde564c8180-313" who="Q5783589">
            <seg>
              Talmannen konstaterade att ingen talare var anmäld.
            </seg>
          </u>
          <note>
            11 § Effektiviteten i lärosätenas användning av resurser
          </note>
          <note>
            Föredrogs
          </note>
          <u xml:id="i-ae3afdde564c8180-331" prev="i-ae3afdde564c8180-313" who="Q5783589">
            <seg>
              Talmannen konstaterade att ingen talare var anmäld.
            </seg>
          </u>
          <note>
            Ajournering
          </note>
          <note>
            Kammaren beslutade kl. 11.50 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u xml:id="i-ae3afdde564c8180-332" prev="i-ae3afdde564c8180-313" who="Q5783589">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            12 § Beslut om ärenden som slutdebatterats vid dagens sammanträde
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 5
          </note>
          <note>
            Punkt 11
          </note>
          <note>
            Punkt 12
          </note>
          <note>
            Övriga punkter
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 26 oktober
          </note>
          <note>
            Johan Löfstrand
          </note>
          <note>
            Fredrik Olovsson
          </note>
          <note>
            Carina Adolfsson Elgestam
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 8 november.
          </note>
          <note>
            15 § Anmälan om frågor för skriftliga svar
          </note>
          <u xml:id="i-ae3afdde564c8180-333" prev="i-ae3afdde564c8180-313" who="Q5783589">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 26 oktober
          </note>
          <note>
            Allan Widman
          </note>
          <note>
            Kurt Kvarnström
          </note>
          <note>
            Isak From
          </note>
          <note>
            Maria Lundqvist-Brömster
          </note>
          <note>
            Hans Linde
          </note>
          <note>
            Krister Örnfjäder
          </note>
          <note>
            Hans Olsson
          </note>
          <note>
            Hans Olsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 8 november.
          </note>
          <note>
            16 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 26 oktober
          </note>
          <note>
            Kerstin Engle
          </note>
          <note>
            Anders Karlsson
          </note>
          <note>
            Peter Persson
          </note>
          <note>
            Désirée Liljevall
          </note>
          <note>
            Gunilla Svantorp
          </note>
          <note>
            Anders Karlsson
          </note>
          <note>
            Lena Hallengren
          </note>
          <note>
            Jacob Johnson
          </note>
          <note>
            Börje Vestlund
          </note>
          <note>
            Christina Karlsson
          </note>
          <note>
            Jens Holm
          </note>
          <note>
            Helene Petersson
          </note>
          <note>
            Désirée Liljevall
          </note>
          <note>
            Désirée Liljevall
          </note>
          <note>
            Peter Persson
          </note>
          <note>
            Peter Persson
          </note>
          <note>
            Lena Hallengren
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 8 november.
          </note>
          <note>
            17 § Kammaren åtskildes kl. 16.08.
          </note>
          <u xml:id="i-ae3afdde564c8180-334" prev="i-ae3afdde564c8180-313" who="Q5783589">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
