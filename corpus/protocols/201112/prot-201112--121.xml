<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--121</head>
          <docDate when="2011-05-31">2011-05-31</docDate>
        </div>
      </front>
      <body>
        <div>
          <note n="8f67a4d3">
            ﻿
          </note>
          <note n="19371863">
            Riksdagens protokoll
          </note>
          <note n="b467c06b">
            2011/12:121
          </note>
          <note type="date" n="56ba8eb0">
            Torsdagen den 31 maj
          </note>
          <note n="55c597c8">
            Kl. 12:00 - 19:17
          </note>
          <note n="7cf3808e">
            1 § Beslut om ärenden som slutdebatterats den 30 maj
          </note>
          <note n="0b4b47f4">
            Punkt 1
          </note>
          <note n="d41e5f65">
            Punkt 2
          </note>
          <note n="295d4419">
            Punkt 3
          </note>
          <note n="6d8dbeb6">
            Punkt 4
          </note>
          <note n="f666e22d">
            Punkt 7
          </note>
          <note n="0f7e33b9">
            Punkt 9
          </note>
          <note n="7685922c">
            Punkt 15
          </note>
          <note n="fe1359aa">
            Punkt 18
          </note>
          <note n="cb185bbc">
            Övriga punkter
          </note>
          <note n="d41e5f65">
            Punkt 2
          </note>
          <note n="295d4419">
            Punkt 3
          </note>
          <note n="5326263b">
            Punkt 6
          </note>
          <note n="cb185bbc">
            Övriga punkter
          </note>
          <note n="59b5ecf2">
            2 § Justering av protokoll
          </note>
          <note n="c100f12e">
            Justerades protokollet för den 25 maj.
          </note>
          <note n="10b5b585">
            3 § Meddelande om partiledardebatt
          </note>
          <note n="07442e69">
            Talmannen meddelade att partiledardebatt skulle äga rum onsdagen
            den 13 juni kl. 9.00 .
          </note>
          <note n="1dc723cb">
            4 § Hänvisning av ärende till utskott
          </note>
          <note n="7422ad66">
            Föredrogs och hänvisades
          </note>
          <note n="3818c594">
            5 § Järnvägs- och kollektivtrafikfrågor
          </note>
          <note n="d81a8cab">
            Föredrogs
          </note>
          <note type="speaker" n="7c6343ee">
            Anf. 1 LARS MEJERN LARSSON (S):
          </note>
          <u who="Q3358494" xml:id="i-41cd1f40b4bfcfe9-0" n="a5df67fc">
            <seg n="70122c5b">
              Herr talman! Jag stöder naturligtvis alla socialdemokratiska
              reservationer i betänkandet, men för att vara extra tydlig yrkar
              jag bifall enbart till utskottets förslag under punkt 11, Utförande
              av drift och underhåll, så att det står klart.
            </seg>
            <seg n="adb97087">
              Herr talman! För att uppnå de nationella och internationella
              miljö- och klimatmålen är det nödvändigt att fler reser med miljömässigt
              hållbara transporter tåg. För att det ska bli verklighet måste
              tågen gå som tåget. Så är det inte i Sverige i dag.
            </seg>
            <seg n="63fdfd1c">
              Järnvägarna är dåliga. Tågen är dåliga. Hela tågstrukturen skriker
              efter ett rejält omtag. Tillförlitligheten i tågtrafiken i dagens
              Sverige är anmärkningsvärt låg.
            </seg>
            <seg n="f65f8ba1">
              Det är därför det ter sig helt naturligt att en majoritet i trafikutskottet
              och näringsutskottet vänder sig till regeringen för en uppskärpning.
              Det gör vi genom ett tillkännagivande, vilket innebär att riksdagen
              tar beslut om att regeringen snarast återkommer till riksdagen
              med förslag om hur järnvägsunderhållet ska organiseras.
            </seg>
            <seg n="9cbc17cb">
              Vi gör det därför att vi, liksom svenska folket, inte längre
              kan stå och se på när tågtrafiken helt stannar upp, som den gjorde
              i går i ett soligt Helsingfors, en helt vanlig dag i maj, eller
              i vintras när snökaos satte käppar i hjulen.
            </seg>
            <seg n="15d8249f">
              Ett tillkännagivande är ett sätt att utöva den demokratiska makten
              i vårt land. Det vet jag, det vet alla mina kamrater här inne
              i kammaren och det borde i alla fall infrastrukturminister Catharina
              Elmsäter-Svärd veta. Därför är det med stor förvåning som jag
              läser att Elmsäter-Svärd har uttalat sig i ett TT-meddelande:
              Jag hoppas att oppositionen inser att det här får konsekvenser
              och att man inte bara har gjort så här för att det är lite roligt.
            </seg>
            <seg n="726b8a35">
              Herr talman! Jag hade tänkt kommentera det här, men nej, jag
              väljer att avstå. Detta uttalande får stå för sig självt.
            </seg>
            <seg n="49b2e76f">
              Herr talman! Låt mig nu måla upp en bild av hur det krackelerade
              Tågsverige ser ut, och, herr talman, det räcker med en tillbakablick
              den senaste veckan.
            </seg>
            <seg n="6c54734b">
              Det här drabbar inte bara några resenärer, det drabbar jättemånga
              resenärer.
            </seg>
            <seg n="ec7bf7d4">
              Fredagens LO-kongress, med 350 ombud, gäster, massmedier och
              andra, fick skjuta upp konferensstarten en hel timme för tusentalet
              människor enbart på grund av tågförseningarna.
            </seg>
            <seg n="4ab08ff9">
              Själv var jag på väg från EU-nämndens sammanträde med tåg hem
              till Karlstad, men jag kom inte längre än till Centralen, och
              där fick jag stå tillsammans med över 500 frustrerade resenärer
              och vänta. Jag kände mig trots allt ganska lugn, för jag fick
              möjlighet att byta några ord med Per Vitalis, lokföraren. Då förstod
              jag att vi kanske skulle komma i väg i alla fall. Han skulle ta
              oss hem till vackra Värmland. De tog oss till Kristinehamn, för
              den som är nyfiken, och sedan fick vi åka buss. Jag förstår den
              frustration som han och kollegerna på tåget kände. Tänk att så
              ofta vara mitt uppe i kaoset, i stormens öga, få en massa skäll
              från folk och veta att du inte kan påverka situationen, när det
              enda du vill är att göra ditt jobb.
            </seg>
            <seg n="9e080c44">
              Järnvägssystemets brister är någonting som gör sig påmint dagligen.
              Det är som Upsala Nya Tidning skrev häromdagen: Den som ofta åker
              tåg i Sverige vet att det är något av ett vågspel. Det går inte,
              som i exempelvis Schweiz, att förutsätta att tågen kör enligt
              tidtabellen.
            </seg>
            <seg n="a0db6d34">
              Med detta i åtanke är det förvånande att Trafikverkets generaldirektör
              Gunnar Malm i Dagens Industri uttrycker oro över det tillkännagivande
              som trafikutskottets majoritet initierat. Det kan ju knappast
              komma som en överraskning för Malm, eller för den delen för alliansföreträdarna,
              att det finns stora problem i Järnvägssverige.
            </seg>
            <seg n="d0b97709">
              Inte ens hälften av det underhållsbehov som identifieras åtgärdas
              i tid. Av alla underhållsproblem som kan orsaka trafikstörning
              eller olycksfara blir så mycket som vart femte fel inte åtgärdat
              i tid. Ska vi klara Sveriges tillväxt, fungerande arbetspendling
              och industrins godstransporter kan det inte fortsätta så här.
              Jag säger som trafikutskottets ordförande här i riksdagen: Sverige
              har Europas mest fragmentiserade järnvägsunderhåll.
            </seg>
            <seg n="a9d33482">
              Ett högteknologiskt samhälle som vårt kan mycket bättre, anser
              jag.
            </seg>
            <seg n="ac5a36b0">
              Herr talman! Vi socialdemokrater anser att Trafikverket bör ta
              ett tydligare helhetsansvar för underhållet, dels för att garantera
              att den egna underhållskompetensen inte går förlorad, dels för
              att de är de enda som har en helhetsbild över det komplicerade
              system som järnvägen utgör i dag. Det finns dessutom skäl utifrån
              närings-, konkurrens- och regionalpolitik att tillmötesgå de åtgärder
              som ger ökade förutsättningar för en effektiv, samordnad och säker
              underhållsverksamhet.
            </seg>
            <seg n="ebe93398">
              För mig är det ytterst märkligt att höra Moderaterna skandera
              om att vi skulle socialisera underhållet av järnvägen. Det handlar
              inte om det. Det handlar om både resenärers och företags intressen.
              Det handlar om att säkra jobb i järnvägsbranschen, säkra miljövänliga
              transporter och säkra effektiviteten i järnvägens reinvesteringsbehov
              och underhåll. Majoriteten i trafikutskottet, där vi socialdemokrater
              ingår, vill nu att regeringen återkommer med ett förslag om hur
              detta ska lösas.
            </seg>
            <seg n="73a0b773">
              I det sammanhanget står sig Alliansen med moderaten Jan-Evert
              Rådhström i spetsen slätt. De har ingenting att komma med, eller
              har de det? Jag frågar här och nu, herr talman: Vad vill Alliansen?
              Vilka förslag och idéer har de för att få Sverige tillbaka på
              banan? Kommer Alliansen med lösningen, eller kommer de att fortsätta
              att vara en del av problemet?
            </seg>
          </u>
          <note n="6f473054">
            I detta anförande instämde Monica Green, Roza Güclü Hedin, Désirée
            Liljevall, Suzanne Svensson och Anders Ygeman (alla S).
          </note>
          <note type="speaker" n="c5077019">
            Anf. 2 JAN-EVERT RÅDHSTRÖM (M):
          </note>
          <u who="Q6086417" xml:id="i-b0b6053c1b27ab56-0" n="741a501f" next="i-b3b06515380529ed-0">
            <seg n="6d27acbd">
              Herr talman! Trafikutskottets betänkande TU5, Järnvägs- och kollektivtrafikfrågor
              , handlar om ett stort antal frågor inom järnväg och kollektivtrafik.
              Förutom många motioner som hanteras innehåller också betänkandet
              en behandling av regeringens proposition 2011/12:76, Kompletteringar
              av kollektivtrafiklagen . Vi behandlar också regeringens skrivelse
              2011/12:93 om Arlandabanan.
            </seg>
            <seg n="87f9d86a">
              Trots många olika och spännande frågor ska jag i mitt inlägg
              inrikta mig på en enda fråga i betänkandet, frågan om utförandet
              av drift och underhåll på vårt järnvägsnät. Det är en fråga där
              det finns en majoritet bestående av socialdemokrater, sverigedemokrater,
              miljöpartister och vänsterpartister. De har gjort ett tillkännagivande
              till regeringen om att de vill återreglera eller, tydligare uttryckt,
              återsocialisera drift och underhåll av järnvägen och göra staten
              till ensam utförare. De döljer detta i sina tal, men de yrkar
              de facto på återsocialisering av drift och underhåll.
            </seg>
            <seg n="81025f07">
              Alla övriga frågor i betänkandet kommer min partikollega Lotta
              Finstorp och mina andra alliansvänner att ta upp på ett förtjänstfullt
              sätt, bland annat den viktiga frågan om Gotlandstillägget, som
              höll på att få en farlig vändning med tanke på oppositionens sätt
              att arbeta.
            </seg>
            <seg n="f2fef8b9">
              Under mina 14 år i riksdagen har jag sällan sett ett ärende som
              dagens fråga om drift och underhåll på järnväg. Oppositionen försöker
              dölja i dimridåer vad man vill göra, och de partier som nu har
              majoritet i frågan kryper undan i retoriken med vad de faktiskt
              föreslår. Men ta nu chansen här i kammaren att vara tydliga och
              tala om vad ni faktiskt vill och vad ni faktiskt föreslår! Jag
              kommer på alla sätt att försöka hjälpa er på traven med att minnas
              vad ni tänker besluta.
            </seg>
            <seg n="3205aee7">
              Oppositionen vill återsocialisera järnvägens drift och underhåll
              och göra Trafikverket till ensam utförare. Vad hände med synen
              på att konkurrens bidrar till att tillgodose kraven på ett effektivt
              och långsiktigt hållbart trafikutbud?
            </seg>
            <seg n="7da3ddd7">
              Vi ska inte glömma att det var den tidigare S-regeringen under
              ledning av Göran Persson som genomförde konkurrensutsättningen
              av drift- och underhållsarbetet. Nu vill alltså samma parti som
              genomförde reformen upphäva den. Förvirringen inom Socialdemokraterna
              verkar stor, men inte bara i att åsikter förändras över tid. Företrädarna
              i riksdagen verkar inte riktigt synkade med ledningen utanför
              på Sveavägen. Stefan Löfven sade senast den 31 mars att han inte
              ville återreglera redan avreglerade marknader. Nu driver Ygeman,
              Mejern Larsson och de andra socialdemokraterna i trafikutskottet
              en linje som går stick i stäv med Löfvens förhållningssätt. Att
              Socialdemokraterna, Sverigedemokraterna och Miljöpartiet går i
              armkrok med Vänsterpartiet och yrkar bifall till Lars Ohlys återsocialiseringsmotion
              är mycket märkligt.
            </seg>
            <seg n="e789fe46">
              Trafikutskottet har under beredningen bjudit in järnvägsoperatörerna
              för att höra hur de ser på tankarna från vänsterblocket. Det var
              inte förvånande att de befarar att många kompetenta personer som
              jobbar på Sveriges järnväg kommer att försvinna. Av alla de 5
              000 privatanställda som jobbar hos järnvägsoperatörerna jobbar
              i dag ca 2 600 personer med just drift- och underhållsfrågor.
            </seg>
            <seg n="4607cff4">
              Det är 2 600 personer som jobbar med att förbättra järnvägen
              som vänsterblocket säger inte är välkomna att jobba vidare inom
              järnvägen förutsatt förstås att de vägrar att komma in i er monopolfamilj
              och jobba åt en statlig monopolarbetsgivare, för då har de möjlighet
              till jobb. Men varför skulle de vilja börja i en statlig organisation
              när ni i dag påstår att alla dessa 2 600 privatanställda gör ett
              dåligt jobb? Det är ju det som Mejern Larsson står i talarstolen
              och säger.
            </seg>
            <seg n="7bbdf7fe">
              Vi har alla fått ta del av externa undersökningar och redovisningar
              som bekräftar att utvecklingen är på rätt väg. Vi går mot ett
              mer effektivt järnvägsunderhåll, där vi enligt Trafikverket får
              25 procent mer underhåll för varje satsad krona. Denna utveckling
              sker också med bibehållen säkerhet och kvalitet. Konkurrensutsättningen
              gör alltså att vi får mer järnväg för pengarna.
            </seg>
            <seg n="0176da98">
              Vill socialdemokraten Lars Mejern Larsson förklara varför han
              vill använda mindre pengar till drift och underhåll av järnvägen
              genom att vara ineffektiv och skapa ett monopol?
            </seg>
            <seg n="91140e3d">
              Kan sverigedemokraten Tony Wiklander förklara varför han inte
              tror på statens utredningar som på ett tydligt sätt redovisar
              att vi genom konkurrens får ut 25 procent mer drift och underhåll
              på varje satsad skattekrona med bibehållen kvalitet och säkerhet?
            </seg>
            <seg n="a39138e7">
              Kan miljöpartisten Stina Bergström förklara vad ni egentligen
              menar när ni vet att Trafikverket redan i dag har fullt ansvar
              för drift och underhåll? Genom ert tillkännagivande vill ni stärka
              denna roll, och då yrkar ni bifall till vänsterpartisten Lars
              Ohlys motion om att underhållet på Sveriges järnvägar ska tillbaka
              till staten. Om du inte menar att du vill ha monopolet tillbaka,
              ta då hela den tid som du har i ett replikskifte och försök förklara
              för svenska folket vad du egentligen menar.
            </seg>
            <seg n="69a0edaf">
              Till vänsterpartisten Siv Holma kan jag bara säga grattis, för
              hon är den i vänsterblocket som ska känna sig riktigt nöjd. Holma
              har lyckats samla skaran till att yrka bifall till en genuin vänstermotion
              om återsocialisering av järnvägens underhåll i Sverige. Grattis,
              Siv Holma!
            </seg>
            <seg n="3eff51c9">
              Förlorarna är hela landets tågresenärer som kommer att få uppleva
              mer administration i miljardklassen och mindre drift och underhåll
              av järnvägen. Men om ideologi går före fakta och praktiskt tänk
              spelar det ingen roll i Vänsterns värld vad verkligheten säger.
            </seg>
            <seg n="ad5d27e1">
              Oppositionen vill återsocialisera med motiveringen att järnvägens
              underhållsarbete ska organiseras för att vara effektivt, samordnat
              och säkert. Det är därför mycket märkligt att de vill gå tillbaka
              till en tid då driften och underhållet var mindre effektivt än
              vad det är i dag. Jag ser detta som ren och skär populism. Socialdemokraterna
              har tillsammans med Sverigedemokraterna, Miljöpartiet och Vänstern
              försökt göra konkurrensutsättningen och de privata aktörerna till
              syndabock för järnvägens vinterproblematik. På så sätt försöker
              även socialdemokrater gömma undan sin tidigare underfinansierade
              infrastrukturpolitik som de bedrev när de hade regeringsmakten.
            </seg>
            <seg n="1382825c">
              Vi är alla väl medvetna om vilka svåra påfrestningar landets
              resenärer och transportföretag råkar ut för när järnvägen inte
              fungerar. Men vi skiljer oss verkligen åt när det gäller orsak
              till problemen.
            </seg>
            <seg n="b297877f">
              Oppositionen försöker ta en enkel väg och vinna poäng hos resenärer
              och godstransportörer genom att beskylla de privata aktörerna
              för tågkaoset de senaste vintrarna. Detta är en starkt populistisk
              riktning som vi börjat bli vana vid att se från oppositionens
              företrädare i trafikutskottet. Men ändå slutar man aldrig att
              förvånas. Det var ju faktiskt under tidigare regering med Göran
              Persson i spetsen som driften och underhållet började konkurrensutsättas.
            </seg>
            <seg n="3fc9b0d1">
              Det är inte konkurrensutsättningen som är orsaken till det eftersatta
              underhållet, utan det är det faktum att tidigare S-regeringar
              underfinansierat järnvägssystemet. Detta vittnar både järnvägsentreprenörerna
              och den ansvariga myndigheten Trafikverket om. De berättar om
              slitna och gamla spår, växlar, signaler och kontaktledningar.
              Såväl Trafikverket som underhållsentreprenörerna har äntligen
              börjat se positiva effekter av de historiskt stora satsningar
              som alliansregeringen gör på infrastrukturen.
            </seg>
          </u>
          <note n="c6310749">
            Gunnar Malm, generaldirektören i Trafikverket, uttalade sig i
            Dagens Industri den 29 maj:
          </note>
          <u who="Q6086417" xml:id="i-b3b06515380529ed-0" n="741a501f" prev="i-b0b6053c1b27ab56-0">
            <seg n="db9f9203">
              Att järnvägen i alla lägen inte presterar på det sätt kunderna
              förväntar sig beror inte på en konkurrensutsättning av järnvägens
              underhåll, utan har sina orsaker i decenniers brist på satsningar
              på att anpassa järnvägen till kundernas krav. Jag ser därför med
              oro på om den positiva utvecklingen vänts inom de kommande åren
              genom omorganisationer, som också negativt påverkar våra entreprenörers
              framtidsbedömningar och satsningar. Vi behöver uthålligt fortsätta
              den väg som påbörjats.
            </seg>
            <seg n="9a3ae2a7">
              Detta är starka ord av generaldirektören Gunnar Malm och en fullständig
              sågning av socialdemokrater, sverigedemokrater, miljöpartister
              och vänsterpartister.
            </seg>
            <seg n="420b38a8">
              Det är först efter att vi synliggjort problemen och investerat
              i vårt befintliga system som vi kan se förbättringar, vilket just
              nu sker. Regeringen satsar 80 procent mer på drift och underhåll
              än vad som gjordes i den tidigare socialdemokratiska planen. När
              Alliansen tillträdde rådde det stora brister på infrastrukturområdet.
              Drift och underhåll var eftersatta sedan länge eftersom Socialdemokraterna
              struntat i att vårda det befintliga systemet till förmån för löften
              om att bygga nytt allt i hopp om att vinna ökat stöd hos väljarna
              genom ofinansierade löften. Löftena medförde ett växande skuldberg
              när S-företrädare åkte land och rike runt för att klippa invigningsband
              men tyvärr med en tom plånbok.
            </seg>
            <seg n="2151de07">
              Jag är ödmjuk inför att det inte går att få ordning på allt eftersatt
              underhåll över en natt. Det tar tid oavsett hur mycket pengar
              vi nu anslår. Det går nämligen inte att göra allt direkt om man
              samtidigt ska hålla våra järnvägar öppna. Det finns inget politiskt
              parti som säger att vi ska stänga av landets järnvägar för att
              rusta dem på absolut snabbaste sätt. Det är ändå förnuftigt, för
              det skulle få enormt stora konsekvenser för landets tågresenärer.
            </seg>
            <seg n="7d7da172">
              Herr talman! Jag ser att min talartid har gått ut, men jag har
              en del kvar och kommer att fortsätta på grund av att detta är
              den viktigaste frågan under mina 14 år i trafikutskottet.
            </seg>
            <seg n="53a05c4a">
              Utöver Trafikverkets rapporter om att konkurrensutsättningen
              effektiviserat underhållsverksamheten uttalade sig Gunnar Malm
              också i Göteborgs-Posten den 24 maj. Generaldirektören säger bland
              annat:
            </seg>
            <seg n="92352437">
              Skulle vi tvingas utföra underhållet blir det förmodligen dyrare
              och mindre effektivt. Detta lyssnar inte Mejern Larsson på.
            </seg>
            <seg n="4015ed9c">
              Gunnar Malm säger också att underhållet de närmaste åren skulle
              drabbas av väldiga problem och ökade kostnader. Detta lyssnar
              inte Lars Mejern Larsson på.
            </seg>
            <seg n="fab86847">
              Malm säger att de som klagar på sjunkande effektivitet och ökade
              kostnader inte har stöd för sina teser utan att det bara är tyckande.
              Det är starka ord av Gunnar Malm som borde ge vänsterblocket en
              tankeställare.
            </seg>
            <seg n="ac55a1a0">
              Tar inte oppositionen Trafikverket på allvar? Är det inte viktigt
              att lyssna på den myndighet som bär det övergripande ansvaret?
              Spelar inte Trafikverkets kunskaper någon roll när motsatsen gör
              att man kan påstå sig ha lösningen på vinterproblematiken? Varför
              ska vi tvinga bort tusentals privatanställda inom järnvägssektorn
              för populistiska svängningar?
            </seg>
            <seg n="cd6fb89e">
              Hur har ni tänkt finansiera den nya myndighet som återsocialiseringen
              medför? Den nya drifts- och underhållsorganisation som måste till
              behöver köpa nya maskiner och anställa personal. Har Socialdemokraterna
              tänkt ta pengar från skolan eller äldreomsorgen, eller ska ni
              rent av skuldsätta landet?
            </seg>
            <seg n="2e66dd21">
              Vad är er signal i dag till alla landets privata järnvägsoperatörer?
              Ska de redan i dag försöka sälja sina maskiner som de framöver
              inte kan använda när er politik blir verklighet? Att ni ger en
              skrämmande signal om att man i Sverige inte kan verka på järnvägsområdet
              kommer att ge konsekvenser redan i eftermiddag, vid den votering
              som vi då ska ha, när marknaden får klart för sig att det finns
              en majoritet i denna riksdag som vill ha bort dem.
            </seg>
            <seg n="12128802">
              Det är mycket svårt att se den röda tråden i Socialdemokraternas
              politik. Så sent som i slutet av mars gick socialdemokraternas
              partiledare Stefan Löfven ut och sade att han inte vill återreglera
              redan avreglerade marknader det är värt att påtala igen. Men detta
              är precis vad som nu förenar vänsterblocket. Det är förbryllande
              att Socialdemokraterna upphäver reformer som de själva har genomfört.
            </seg>
            <seg n="bacede8f">
              Vill Mejern säga här i talarstolen att Göran Persson hade fel
              som påbörjade avregleringen med att konkurrensutsätta underhållet
              på Sveriges järnväg? Vill Mejern säga här i talarstolen att hans
              partiledare Stefan Löfven har fel, när han säger att hans socialdemokratiska
              parti inte vill återreglera, och att du har rätt, som tycker tvärtom
              och har hand om det här betänkandet i Sveriges riksdag?
            </seg>
            <seg n="f90a71c9">
              För att fortsätta den positiva utvecklingen av järnvägens gods-
              och persontrafik krävs förutom ökade resurser även konkurrensutsättning
              av underhållsarbetet. Det gör nämligen att vi får mer järnväg
              för pengarna och fler innovationer, eftersom fler aktörer bidrar
              till ökad effektivitet och minskade kostnader.
            </seg>
            <seg n="c167dc25">
              Detta är alltså oppositionen emot och föredrar att vi återgår
              till det gamla och får mindre pengar till järnvägen. Det luktar
              faktiskt gammal planekonomi och socialism i ny tappning.
            </seg>
            <seg n="d0164ebf">
              Dagens ärende och det beslut som vi nu befarar att det blir majoritet
              för i kammaren är det allvarligaste och farligaste beslut som
              jag kan se mot landets järnväg och dess resenärer och dess godtrafik.
            </seg>
            <seg n="b86c83ec">
              Jag kan bara vädja till ert förnuft att instämma i reservation
              13.
            </seg>
          </u>
          <note n="96d75b13">
            Herr talman! Jag yrkar bifall till reservation 13, och i övrigt
            yrkar jag bifall till utskottets förslag och avslag på motionerna.
          </note>
          <note n="3135a3f8">
            I detta anförande instämde Christer Akej, Lotta Finstorp, Gunnar
            Hedberg, Jonas Jacobsson Gjörtler, Edward Riedl, Jessica Rosencrantz
            och Eliza Roszkowska Öberg (alla M), samt Lars Tysklind (FP),
            Anders Åkesson (C) och Annelie Enochson (KD).
          </note>
          <note type="speaker" n="4f05a302">
            Anf. 3 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-1" n="a5df67fc">
            <seg n="bdbb93dc">
              Herr talman! Jag såg på klockan och tror att Jan-Evert Rådhström
              var uppe i 1617 minuter här i talarstolen plus 14 år i riksdagen
              ändå pratar han här i riksdagen om ett förslag som inte ligger
              på bordet.
            </seg>
            <seg n="aa413ae2">
              Nej, herr talman, både i Kvällsposten och från Sveriges riksdags
              talarstol har vi hört den moderata riksdagsledamoten Jan-Evert
              Rådhström förfäkta att vi i majoriteten skulle vilja återsocialisera
              järnvägsunderhållet.
            </seg>
            <seg n="85df3794">
              För det första: Vad är det för uttryck? Finns ordet över huvud
              taget i Svenska akademiens ordlista?
            </seg>
            <seg n="21b314f3">
              För det andra: Ska vi inte ta den här frågan på allvar? Inte
              vill svenska folket att vi ska stå här i riksdagens kammare och
              raljera över en så viktig fråga som en fungerande tågtrafik i
              2000-talets Sverige.
            </seg>
            <seg n="a528d133">
              Sverige tillhör i dag en liten minoritet av västeuropeiska länder
              som lägger ut hela underhållet av den svenska järnvägen på entreprenad.
              Tjänsten upphandlas av Trafikverket, som sedan ett par år tillbaka
              inte längre har möjligheten att utföra något eget underhållsarbete
              över huvud taget.
            </seg>
            <seg n="be3a2060">
              Förra året tog det brittiska företaget Balfour Beatty Rail över
              järnvägsunderhållet i Västsverige. De misslyckades totalt. Det
              visar att företaget inte hade tillräckligt med kvalificerad personal
              och att den avtalade summan inte räckte på långa vägar. Företaget
              hade lagt ett underbud för att vinna upphandlingen. Förlorarna
              var de svenska tågresenärerna. Trafikverket tvingades i höstas
              bryta kontraktet och ge Balfour Beatty Rail ytterligare 125 miljoner
              kronor som plåster på såren.
            </seg>
            <seg n="f63d8a60">
              Jag upprepar, herr talman, från mitt anförande: Vad vill Alliansen?
              Vilka förslag och idéer har de för att få Sverige att komma tillbaka
              på banan? Kommer Alliansen med lösningen, eller kommer den fortsatt
              att vara en del av problemet?
            </seg>
          </u>
          <note type="speaker" n="17a6fa82">
            Anf. 4 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-0" n="741a501f">
            <seg n="d881f02c">
              Herr talman! För att börja med en del av svaret på din fråga:
              Jag tror inte att det har gått obemärkt förbi att vi har vidtagit
              enormt mycket åtgärder för att förbättra det svenska underhållet
              på järnvägssystemet.
            </seg>
            <seg n="8d2c45d5">
              Vi har startat en produktivitetskommitté som ser på alla delar
              av hur vi stärker och förbättrar effektiviteten på entreprenader
              och så vidare. Vi jobbar med såväl innovations- som funktionsupphandlingar,
              vilket också är enormt viktigt. Det är något som var fjärran under
              socialdemokratisk ledning. Vi har ökat underhållet med 80 procent
              till drift och underhåll, vilket var fjärran för socialdemokratin,
              som också hade en ofinansierad budget.
            </seg>
            <seg n="e62d468f">
              Jag tycker nästan att det är oförskämt när Mejern påstår att
              jag raljerar över en viktig fråga. Det är en enormt viktig fråga.
              Därför överskred jag tyvärr till och med min tid i talarstolen.
            </seg>
            <seg n="3d95e862">
              Du glömde att tala om att Sverige också är effektivast i Europa
              på drift och underhåll vi får ut mest. Men jag sade också i mitt
              anförande att vi har lång väg kvar.
            </seg>
            <seg n="e3bfa109">
              Det Mejern inte vill nämna i talarstolen och som svenska folket
              behöver få vetskap om är att Lars Mejern Larsson yrkar bifall
              till Lars Ohlys motion T459, där han faktiskt säger att banunderhållet
              ska återgå i egen regi hos Trafikverket. Det är andra att-satsen
              i den motionen, för att påminna Mejern om att det är en återsocialisering
              som ni yrkar på.
            </seg>
          </u>
          <note type="speaker" n="52cd20c5">
            Anf. 5 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-2" n="a5df67fc">
            <seg n="eb5340a9">
              Herr talman! Jag blir utan svar. Jan-Evert Rådhström är nog den
              ende som är nöjd och tycker att i verkligheten går tågen, som
              du uttryckte dig.
            </seg>
            <seg n="5077dcba">
              Rådhströms svar avslöjar att han inte känner till lagen om arbetsgång,
              det vill säga: När man arbetar med en lösning av ett problem är
              det lättare om man har svaret. Snö, motvind, fallande träd, signalfel,
              löv på spåren, kontaktledningsdvala och solkurvor jag säger som
              Berglin i förrgår i Svenska Dagbladet: När går svenska tåg som
              dom skall?
            </seg>
          </u>
          <note type="speaker" n="0d05aadb">
            Anf. 6 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-1" n="741a501f">
            <seg n="51704aa7">
              Herr talman! Man ska inte säga att en person föds för sex år
              sedan. Men vi har 30 år av eftersatt underhåll när ditt parti
              hade ansvar det är tyvärr så, Mejern Larsson.
            </seg>
            <seg n="382bdc7b">
              Jag ser att jag inte får någon mer replik och beklagar det. Jag
              får ingen replik av Stina Bergström som vill gå upp och försvara
              detta.
            </seg>
            <seg n="4d6008f7">
              Även Stina Bergströms att-sats yrkar du bifall till, hennes att-sats
              att Trafikverket ska sköta underhållet i egen regi. Lars Ohlys
              motion har jag förklarat tydligt. Du yrkar också bifall till Ygemans
              motion om att det avhjälpande underhållet ska utföras i egen regi.
            </seg>
            <seg n="72ca9cfe">
              Inte med ett ord nämnde Lars Mejern Larsson i anförandet vad
              det är ni de facto yrkar bifall till. Ni yrkar bifall till motioner
              som vill återsocialisera drift och underhåll av det svenska järnvägsnätet,
              vilket innebär ineffektivitet, ökade kostnader, mindre användning
              av våra skattemedel och att 2 600 personer i den privata järnvägssektorn
              inte kan verka i vårt land.
            </seg>
            <seg n="ac1a90d1">
              Förstår Lars Mejern Larsson signalvärdet efter kvällens votering?
              Tror Mejern att detta leder till att de som sitter på styrelsesammanträden
              i Europa vill göra nya satsningar i Sverige? Nej, naturligtvis
              inte! Nu tittar de på om de kan sälja maskinparken möjligtvis
              kan de sälja den till Trafikverket, men annars ska den säljas
              utomlands. Det är detta som är konsekvensen av vänsterpolitik
              i denna kammare.
            </seg>
          </u>
          <note type="speaker" n="050a3a1c">
            Anf. 7 STINA BERGSTRÖM (MP):
          </note>
          <u who="Q4938708" xml:id="i-746fbfb30580549f-0" n="4d2f41dc">
            <seg n="e4880196">
              Herr talman! Det började med en vattendroppe en vattendroppe
              i en kall tunnel som fick sällskap av flera droppar och växte
              till en istapp. Till slut var istappen så stor att den nådde ned
              till en kontaktledning, och strömavbrottet var ett faktum. Tågresenärer
              fick evakueras ur tunneln. Tågtrafiken i Helsingforssområdet stod
              stilla i timmar. Varför hade ingen plockat bort istappen innan
              det var för sent, Jan-Evert Rådhström?
            </seg>
            <seg n="5ded9842">
              Istappen i Södertunneln i Helsingfors i januari är bara ett exempel
              på vad som kan hända när saker ramlar mellan stolarna när ansvaret
              för järnvägen splittras upp på alltför många aktörer utan samlat
              ansvar. Ingen känner ansvar för att hålla koll på vattendropparna.
            </seg>
            <seg n="db2d6944">
              Vår järnväg är gammal och sliten och i stort behov av omvårdnad.
              Miljöpartiet presenterade i höstas i samband med vår höstbudget
              ett tåglyft med kraftigt ökade anslag till underhåll och investeringar
              i järnvägsnätet.
            </seg>
            <seg n="0224e813">
              Vi behöver satsa mer pengar på järnvägen, men vi måste också
              se till att pengarna används på ett smart sätt. Att använda 125
              miljoner till att lösa ut en järnvägsoperatör som inte får bort
              snön från spåret är inte ett smart stöd. Det vet vi nu att också
              vårt konstitutionsutskott håller med om, har jag läst i dagens
              tidning.
            </seg>
            <seg n="76d63c75">
              Avregleringen av tågtrafiken har skapat en rad problem för resenärerna.
              Det har blivit höjda biljettpriser, krångligare biljettköp, långa
              väntetider, stängda stationer, dumpade anbud och sämre snöröjning
              och underhåll.
            </seg>
            <seg n="249dde55">
              Vi behöver tänka om och göra rätt. Miljöpartiet vill ha en ny
              tågordning. Med en ny tågordning får vi bland annat ett bättre
              samordnat underhåll av järnvägen. Det gläder mig mycket att vi
              i dag ska ta ett beslut om ett tillkännagivande till regeringen
              med begäran om att regeringen ska återkomma till riksdagen med
              förslag om just detta. Jag vill självklart yrka bifall till utskottets
              förslag i den delen. Jag vill också passa på att instämma i Lars
              Mejern Larssons anförande.
            </seg>
            <seg n="bf1d4841">
              Vad är det då som inte fungerar? Varför kan vi inte fortsätta
              som nu? Vad är det för fel med att entreprenör A får ta hand om
              sträcka 1 i några år för att sedan lämna över till entreprenör
              B, som tidigare har tagit hand om sträcka 2 i några år och som
              nu lämnar över till entreprenör C, som är ny på marknaden och
              försöker köpa över anställda och maskiner från både A och B? Vad
              är det för fel med att de banarbetare som tagit hand om en bit
              järnvägsräls under ett par år och lärt känna den får packa ihop
              och lämna över till ett annat gäng?
            </seg>
            <seg n="a24ec0be">
              Herr talman! Jag skulle kunna argumentera länge för att vi måste
              göra något åt dagens situation. Jag skulle kunna nämna många exempel,
              men jag tänker nöja mig med ett ytterligare från dagens Sverige.
              För ett år sedan ägde ett allvarligt tillbud rum i Nyhem, mellan
              Bräcke och Långsele. Där hade det nyligen varit ett skifte mellan
              en entreprenör och en annan. En signalledning hade slagits ut
              av åskan och skulle repareras.
            </seg>
            <seg n="4225b46d">
              Jag har läst Trafikverkets rapporter om detta tillbud och om
              många andra tillbud och olyckor, och det är skrämmande läsning.
              Trafikverket slår fast att orsakerna till tillbudet var banarbetare
              som hade tvingats jobba alltför många timmar, inte hade fått rätt
              utbildning och inte hade fått veta vad de skulle göra eller vad
              den tidigare entreprenören hade gjort. Slutresultatet blev att
              två godståg var nära att kollidera eftersom de båda fick grönt
              ljus på den enkelspåriga sträckan.
            </seg>
            <seg n="2644efde">
              Herr talman! Vi som kommer ihåg järnvägsolyckorna i England i
              slutet av 1990-talet har inte svårt att dra paralleller. Olyckan
              i Southall med 7 döda och 139 skadade, Ladbroke Grove-olyckan
              med 31 döda och 520 skadade och Hatfield-olyckan med 4 döda och
              70 skadade blev till slut för mycket. Det engelska experimentet
              med att sälja ut järnvägsunderhållet avslutades. Politikerna tog
              sitt förnuft till fånga och tog tillbaka driften och underhållet
              i statlig regi. Låt oss sätta stopp för det svenska experimentet
              innan vi får allvarliga olyckor i Sverige!
            </seg>
            <seg n="eb1da657">
              Nej, herr talman, Miljöpartiet anser inte att alla avregleringar
              är av ondo. Bättre samordnad drift och underhåll handlar bara
              om sunt förnuft. Det handlar om att få tåg i tid. Det handlar
              om att hitta den lösning som är bäst för att ta hand om ett komplicerat
              och sammanhängande system ett sådant system som järnvägen är.
              Ett sammanhängande system måste ha ett sammanhängande underhåll.
            </seg>
            <seg n="8b632059">
              En istapp i Helsingfors skapar problem inte bara för stockholmarna
              utan även för oss som hamnar i stillastående tåg i Värmland, Malmö
              och Göteborg. Någon måste ha det fulla ansvaret och kompetensen.
            </seg>
            <seg n="fc45adef">
              Då kommer jag till frågan: Vad ska vi ha i stället? Det är detta
              som regeringen nu får i uppdrag att föreslå. Miljöpartiets förslag
              är att tidigare Banverket Produktion, nuvarande Infranord, åter
              ska bli en del av Trafikverkets verksamhet. Det anser vi ger förutsättningar
              för mer personal på spåren och mer nytta för pengarna.
            </seg>
            <seg n="8fcd0d57">
              Herr talman! Avregleringarna har fört en del goda saker med sig.
              Att länstrafikbolagen har fått möjlighet att köra tåg har lett
              till att fler har kunnat åka till jobbet och skolan, men om vi
              ser till priset för resandet har det gått åt fel håll.
            </seg>
            <seg n="5a832492">
              Priserna för tågresorna har ökat mer än både bensinpriset och
              konsumentprisindex sedan avregleringen började 1980. I dag är
              det ofta billigare att flyga mellan Helsingfors och Göteborg,
              fastän 90 procent av svenska folket enligt en färsk Sifoundersökning
              tycker att det borde vara tvärtom. Svenska folket vill resa klimatsmart.
              Det ligger på oss politiker att se till att det klimatsmarta tåget
              blir billigare än flyg och bil. Med regeringens politik blir det
              tvärtom. Exempelvis leder de höjda banavgifterna till ännu högre
              biljettpriser.
            </seg>
            <seg n="fa649ae1">
              Tåget ska vara billigare än flyget och bilen. Det tycker Miljöpartiet.
              Det måste också vara enkelt att boka biljetter. Miljöpartiet vill
              att det ska finnas en nationell, samordnad biljettbokning där
              samtliga operatörer är med samt ett prisvärt riksårskort för all
              kollektivtrafik i hela Sverige.
            </seg>
            <seg n="b51ba438">
              I Schweiz kan du köpa ett sådant kort för 25 000, och du kan
              åka på samtliga landets tåg, bussar och båtar ett helt år. Det
              har blivit jättepopulärt. Många tycker att de klarar sig utan
              bil när de bor i Schweiz. I Sverige kan man i och för sig köpa
              ett liknande kort, men det kostar mer än det dubbla, 57 000 kronor,
              och det är inte lika rikstäckande.
            </seg>
            <seg n="1ed38359">
              Herr talman! Jag vill yrka bifall till Miljöpartiets och Vänsterpartiets
              reservation nr 16, Resenärsfrågor, som handlar om detta och mycket
              annat.
            </seg>
            <seg n="b4ddcdde">
              Dagens betänkande handlar också om den nya kollektivtrafiklagen,
              som började gälla i år, eller snarare om tillägg och ändringar
              i den. Det sista året innan den nya lagen trädde i kraft har präglats
              av ett omfattande utredningsarbete och politiska strider om vem
              som ska styra över kollektivtrafiken i många regioner. Det har
              lett till att arbetet med att utveckla och fördubbla kollektivtrafiken
              helt har fått stå tillbaka, och det är väldigt synd.
            </seg>
            <seg n="1eeff148">
              Osäkerheten om hur den nya lagen ska tolkas är fortfarande stor.
              Miljöpartiet röstade nej till den och är fortfarande kritiskt
              till den, men vi finner det inte rimligt att riva upp lagen precis
              när den har trätt i kraft. Vi, liksom Socialdemokraterna och Vänsterpartiet,
              vill däremot att regeringen återkommer till riksdagen med en utvärdering
              av vad lagen har inneburit, bland annat för målet om en fördubblad
              kollektivtrafik till år 2020.
            </seg>
            <seg n="a9f20184">
              Den nya lagen är utformad för att underlätta för kommersiell
              kollektivtrafik. Ja, det kan väl vara bra, men den är också utformad
              så att den försvårar för offentligt finansierad trafik. Låt mig
              bara nämna ett exempel!
            </seg>
            <seg n="7d0d9131">
              En kommersiell aktör kan med en månads framförhållning börja
              köra buss på en ny sträcka, men om de offentliga aktörerna vill
              göra detsamma är det ett par års ledtid. Turen ska in i ett trafikförsörjningsprogram.
              Därefter ska den beläggas med allmän trafikplikt, och sedan ska
              den upphandlas. Det står ingenstans uttryckligen att det är förbjudet
              för myndigheten att införa trafikplikt på enskilda linjer med
              kort varsel, men det är uppenbart att det är byråkratiskt och
              en mycket långsam hantering.
            </seg>
            <seg n="37b83574">
              Det är en månad för kommersiell trafik och flera år för offentligt
              finansierad. Det anser Miljöpartiet är helt orimligt.
            </seg>
            <seg n="4d5dd0d2">
              Visst är det positivt med framförhållning och att man utreder
              och utvecklar kollektivtrafiken i regionen på ett riktigt sätt,
              men ibland kan behov av offentligt finansierad trafik uppkomma
              väldigt snabbt.
            </seg>
            <seg n="c36806ad">
              Jag kan nämna ett exempel från min egen kommun, Kils kommun.
              För några år sedan kunde vi snabbt träda in och hjälpa Karlstads
              universitet med att hitta boende för alla deras studenter, för
              det hade blivit akut brist på studentbostäder i Karlstad.
            </seg>
            <seg n="692e6aef">
              Kils kommun hade lediga lägenheter, och vi kunde erbjuda de studerande
              bra och prisvärt boende inom pendlingsavstånd från Karlstad. En
              direktbuss sattes in till universitetet från Kil inom några veckor.
              Med den nya lagen skulle en sådan snabb lösning inte vara möjlig,
              även om, som i det här fallet, kommunen är beredd att betala hela
              kostnaden för bussen. Bussen hade inte varit på plats förrän studenterna
              skulle ta sin examen.
            </seg>
            <seg n="e47574e4">
              Herr talman! Jag vill yrka bifall till reservation 6 som handlar
              om kommuners möjlighet att ha en högre ambitionsnivå vad gäller
              den offentligt finansierade kollektivtrafiken.
            </seg>
            <seg n="3d500a19">
              Herr talman! Självklart ställer jag mig bakom alla Miljöpartiets
              reservationer, men för tids vinnande yrkar jag bifall bara till
              de nämnda reservationerna, nr 6 och 16.
            </seg>
          </u>
          <note type="speaker" n="30162b9e">
            Anf. 8 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-2" n="741a501f">
            <seg n="34eff907">
              Herr talman! Jag har en viss förståelse för att ni inte begärde
              replik på mitt anförande allihop förut, för ni har tydligen väldigt
              olika ingångar i vad ni faktiskt har för tillkännagivande i dag.
            </seg>
            <seg n="c429cb37">
              Lars Mejern Larsson försökte få det i dunkel. Stina Bergström
              är något tydligare. Jag vill få höra en gång till av Stina Bergström
              vad hon faktiskt säger.
            </seg>
            <seg n="19c1897f">
              Du säger att det är ett uppdrag att få drift och underhåll i
              egen regi. Är det något annat än att Trafikverket ska ha ett monopol
              och sköta det själv? Det är en fråga jag har. Samtidigt kan du
              tala om hur du ser på alla privata aktörer på svensk tågmarknad
              i dag, de 2 600 som jobbar inom denna sektor och är privatanställda.
              Vad ska de göra när du har fått som du vill med att Infranord
              ska vara den aktör under Trafikverket som sköter drift och underhåll?
              Ska vi säga hej då till den privata sektorn inom svensk tågnäring?
            </seg>
          </u>
          <note type="speaker" n="92018e53">
            Anf. 9 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-1" n="4d2f41dc">
            <seg n="750c95ce">
              Herr talman! Jag kan väl börja med att upplysa Jan-Evert Rådhström
              om att jag inte hade möjlighet att begära replik på Jan-Evert
              Rådhströms anförande. Sådana är reglerna i den här kammaren. Men
              nu har vi ett replikskifte, och det är bra.
            </seg>
            <seg n="172bece3">
              Jan-Evert Rådhström vill att jag ska utveckla lite vad tillkännagivandet
              går ut på. Det är precis som det står i texten. Vi ger regeringen
              i uppdrag att komma tillbaka med ett förslag på ett bättre samordnat
              underhåll. Det är just det som är den stora frågan. Det är det
              som är det stora problemet, som vi har. Vi har ett underhåll som
              inte fungerar.
            </seg>
            <seg n="149ea88c">
              Det handlar inte om bara att pytsa in mer pengar i systemet.
              Vi måste också se hur vi får bäst nytta för de här pengarna.
            </seg>
            <seg n="b0f6ade8">
              Många av dem som i dag jobbar ute på rälsen har redan tidigare
              varit anställda inom Trafikverket eller dåvarande Banverket. Jag
              ser inte att vi behöver färre personer som jobbar ute på spåren.
              Jag tror att vi i framtiden och med bättre samordnat underhåll
              kommer att få mer pengar till arbete ute på spåren. Jag tror inte
              att någon av de privata aktörerna, de som jobbar ute på spåren,
              behöver vara oroliga för detta, Jan-Evert Rådhström.
            </seg>
          </u>
          <note type="speaker" n="6a3dccf9">
            Anf. 10 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-3" n="741a501f">
            <seg n="f2fe4242">
              Herr talman! Stina Bergström är tydlig. De utländska företagen,
              som verkar i Sverige med dessa 5 000 anställda, kan i eftermiddag,
              efter dagens votering, konstatera att det är precis som Alliansen
              befarar. Stina Bergström anser att de inte har något berättigande,
              utan de anställda ska möjligen kunna få jobba åt Infranord, som
              ska vara en avdelning under Trafikverket.
            </seg>
            <seg n="40f6b48c">
              Det är ett mycket allvarligt besked, att vi har en hel sektor
              i Sverige som inte har något berättigande.
            </seg>
            <seg n="f76673f2">
              Jag skulle vilja ställa en fråga när du nu säger, lite mer höljt
              i dimma, att ni ber regeringen återkomma: Hur kommenterar Stina
              Bergström att Stina Bergström de facto yrkar bifall till den andra
              att-satsen i Lars Ohlys motion 459? Det står: Trafikverket ska
              utföra det nödvändiga banunderhållet i egen regi.
            </seg>
            <seg n="85c9d8af">
              Kan Stina Bergström i en mening tala om för Sveriges tågintresserade
              om det innebär att vi har konkurrens på drift och underhåll på
              järnvägen i Sverige? Eller kommer vi att ha monopol och återsocialisering?
            </seg>
          </u>
          <note type="speaker" n="5efce28a">
            Anf. 11 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-2" n="4d2f41dc">
            <seg n="14bea00e">
              Herr talman! Jag får väl upprepa vad vi tänker besluta i eftermiddag
              i den här kammaren. Vi kommer att ge regeringen i uppdrag att
              komma tillbaka till riksdagen med ett förslag på ett bättre samordnat
              underhåll.
            </seg>
            <seg n="75775efe">
              Vi har delvis yrkat bifall till ett antal motioner som vi har
              väckt, samtliga tre rödgröna partier. Vi tycker lite olika. Vi
              har lite olika förslag på det här.
            </seg>
            <seg n="d634f2a3">
              Jag hoppas att Jan-Evert Rådhström, precis som hans partikamrater
              i ett annat land, England, kan ta sitt förnuft till fånga och
              se att vi måste göra om och göra rätt i den här frågan.
            </seg>
            <seg n="c4171d82">
              Jag tycker att det är väldigt intressant. Jag har varit i England,
              och senast för några veckor sedan träffade jag en engelsman i
              Köpenhamn på ett ordförandemöte och diskuterade den här frågan.
              Det var intressant att se att man är så överens i England i den
              här frågan, om att man faktiskt gjorde fel. Man kan faktiskt ändra
              sig och se att det är ett annat system man måste ha.
            </seg>
            <seg n="bfdfcf40">
              Man måste kunna se det. Även om man har tagit ett beslut en gång
              måste man se hur verkligheten ser ut i dag. Blev det bra? Nej,
              det fungerar inte. Då måste vi göra något annat, Jan-Evert Rådhström.
            </seg>
            <seg n="880e5f41">
              Det får bli mina slutord.
            </seg>
          </u>
          <note type="speaker" n="3f5b3f03">
            Anf. 12 LARS TYSKLIND (FP):
          </note>
          <u who="Q6217745" xml:id="i-4071785f6c79e1c7-0" n="7b92059f" next="i-60e9e6fe7bd5d76c-0">
            <seg n="297cf1c2">
              Herr talman! Betänkandet innehåller en hel del saker: propositionen
              Komplettering av kollektivtrafiklagen , skrivelsen Arlandabanan
              , fyra följdmotioner till dessa samt 27 motioner från allmänna
              motionstiden. Det är alltså ett gediget betänkande som handlar
              om många viktiga frågor, men det har väl en tendens att försvinna
              i debatten här.
            </seg>
          </u>
          <note n="fb5f368b">
            Jag yrkar bifall till utskottets förslag i betänkandet, förutom
            utskottets ställningstagande under punkt 11 om utförande av drift
            och underhåll, samt avslag på samtliga reservationer utom reservation
            13 som jag yrkar bifall till jag hoppas att det blir rätt. Drift
            och underhåll av järnväg återkommer jag senare till.
          </note>
          <u who="Q6217745" xml:id="i-60e9e6fe7bd5d76c-0" n="7b92059f" prev="i-4071785f6c79e1c7-0">
            <seg n="871ca2bd">
              Herr talman! Som jag sagt innehåller betänkandet en hel del andra
              saker än detta med drift och underhåll av järnväg. En sådan sak
              är kompletteringen av kollektivtrafiklagen, något som bland andra
              Stina Bergström här tagit upp.
            </seg>
            <seg n="a033f995">
              En av huvudpunkterna är att kollektivtrafiklagen ska gälla även
              kollektivtrafik på vatten. I och med det gäller kraven i kollektivtrafiklagen
              även för kollektivtrafikföretag som kör sjöburet. Det innebär
              att man har anmälningsplikt och också skyldighet att lämna information
              om sitt trafikutbud till ett gemensamt informationssystem.
            </seg>
            <seg n="c3586323">
              Detta ger en styrka när det gäller att få ett sammanhållet system
              för kollektivtrafiken. Jag tror att det mycket är vad även Stina
              Bergström efterfrågar. Dessutom främjas med detta ett trafikslagsövergripande
              tankesätt, något som nu för tiden genomsyrar det mesta.
            </seg>
            <seg n="2dca187e">
              Den möjlighet som en regional kollektivtrafikmyndighet får för
              att organisera och lämna ersättning för nationsöverskridande kollektivtrafik
              kollektivtrafik till ett grannland i en region där det fungerar
              över nationsgränsen är en helt naturlig utveckling, inte minst
              för oss som bor i gränstrakter och som vet hur det fungerar med
              en gemensam arbetsmarknadsregion.
            </seg>
            <seg n="22249318">
              Sedan finns det också en del andra ändringar, bland annat att
              en kommun kan förhandla med kollektivtrafikmyndigheten och få
              en bättre kvalitet om man är med och kan förhandla fram separat
              finansiering detta står i en ny paragraf.
            </seg>
            <seg n="d388ea10">
              Herr talman! Jag lämnar nu detta och går över till frågan om
              drift och underhåll av järnväg en fråga som fått en principiellt
              och, vill jag påstå, ekonomiskt mycket stor betydelse. Mycket
              har hänt i hur vi tänker när det gäller infrastruktur i och med
              att vi nu tänker trafikslagsövergripande. Den här gången får vi
              väl hålla oss till järnvägen.
            </seg>
            <seg n="1538dd83">
              Vi kan säkert vara överens om att svensk järnväg har brister,
              men egentligen är det inte vad vi diskuterar. Många brister har
              beskrivits här i talarstolen. Det är inte så att någon förnekar
              att det finns brister i järnvägssystemet. Att förneka det vore
              ren dumhet.
            </seg>
            <seg n="eaeb3ca0">
              Vad beror då de här bristerna på? Jo, som det påpekats här beror
              de på eftersatt underhåll i decennier. Vi kan vara överens om
              att det inte lyckats så bra i det avseendet. Tiotals år har gått
              under vilka järnvägen fått förfalla. Just detta faktum konstaterade
              Alliansen år 2006. Det är ingen tillfällighet att anslagsnivån
              för drift och underhåll av järnväg höjts från nivån 3,8 miljarder
              år 2006 till drygt 7 miljarder nu 2012.
            </seg>
            <seg n="8b48e01f">
              Framåt har vi att ta ställning till Kapacitetsutredningens resultat.
              Man visar tydligt att för att återställa järnvägen till det skick
              som den byggdes för krävs det, som man nämnt, 38 miljarder under
              tio år. Man är också noga med att säga att det här tar sju till
              tio år. Drifts- och underhållsarbeten på järnvägen måste göras
              i lagom takt om järnvägssystemet samtidigt ska vara i gång. Vi
              har väl ingen annan åsikt än att järnvägen ska fungera under den
              tid arbete pågår.
            </seg>
            <seg n="0f352791">
              Lite av den principiella diskussionen gäller om en sak som utsätts
              för konkurrens ger större effektivitet och lägre priser. Det är
              vi kanske inte helt överens om, men det kan vi alltid diskutera.
              Tydligen var det i alla fall en gemensam ståndpunkt för drygt
              tio år sedan när man började med att successivt konkurrensutsätta
              driften och underhållet av järnvägen. Man har nu visat att det
              lett till kostnadssänkningar med ca 25 procent. I många sammanhang
              har detta sammanfattats med att man får mer järnväg för pengarna.
            </seg>
            <seg n="829e5ffe">
              Endera accepterar man detta, eller också tycker man inte så.
              Jag får uppfattningen att den samlade oppositionen med socialdemokrater,
              miljöpartister, sverigedemokrater och vänsterpartister inte har
              nämnda uppfattning i och med det förslag som läggs fram ett förslag
              som jag anser är rent kontraproduktivt i sammanhanget.
            </seg>
            <seg n="2040a9af">
              Herr talman! Det är inte helt lätt att tolka vad förslaget till
              tillkännagivande egentligen innehåller. Och inte har jag blivit
              så mycket klokare av debatten här ja, kanske lite klokare av att
              vi ska bortse från det som står i motionerna, om jag tolkar Stina
              Bergström rätt. Det får vi kanske diskutera vidare. Man kan kalla
              det för vad man vill socialisering eller återreglering. Det har
              liksom ingen betydelse i sammanhanget.
            </seg>
            <seg n="b21e64c2">
              I förslaget till tillkännagivande står det så här: Regeringen
              bör snarast återkomma till riksdagen med förslag på hur underhållet
              av järnvägsinfrastrukturen ska organiseras.
            </seg>
            <seg n="9fd3cb32">
              Det handlar om ett effektivt och samordnat underhåll. Underhållsorganisation
              nämner man. Det är ett starkt tryck på detta med organisation
              här. Tidigare har, kan vi väl vara överens om, det finansiella
              egentligen varit huvudproblemet. När det gäller att få pengarna
              att räcka är detta med att på effektivaste sätt organisera sig
              väldigt viktigt.
            </seg>
            <seg n="762c1086">
              När det gäller motionerna föreslår Miljöpartiet att Infranord
              tar hand om det hela. Socialdemokraterna vill att avhjälpande
              och förebyggande underhåll ska ske i Trafikverkets regi. Vänstern
              vill att Trafikverket ska utföra det nödvändiga banunderhållet
              i egen regi.
            </seg>
            <seg n="116606ae">
              Ni får vara tydliga om att ni egentligen menar att regeringen
              ska se över problematiken i största allmänhet.
            </seg>
            <seg n="eeaeb9fd">
              Ni får gärna göra klarlägganden här ifall jag dragit felaktiga
              slutsatser. Det är naturligtvis viktigt vilka signaler vi här
              får. Men ännu viktigare är tydliga signaler till dem som jobbar
              inom järnvägen och att det finns en bransch som har löpande avtal
              och som är beredd att satsa i Sverige. Man är beredd att skapa
              kvalitet i sin organisation för att kunna jobba vidare i Sverige.
              Men då måste man veta att det finns en marknad.
            </seg>
            <seg n="18bae7ac">
              För några veckor sedan diskuterade vi avregleringen av bilbesiktningen.
              Jag dristade mig då att citera vad Socialdemokraternas partiledare
              sagt i en intervju i Dagens Nyheter. Jag vill ta upp det igen.
              Löfven var väldigt tydlig:
            </seg>
            <seg n="d8aa675f">
              För oss är det inte viktigt att återreglera, att gå tillbaka
              till det som var Utan poängen är att se hur vi skapar bra verksamhet.
            </seg>
            <seg n="2dbcf405">
              Jag har svårt att se att en konkurrensutsättning av drift och
              underhåll av järnvägen som sänkt kostnaden med i storleksordningen
              25 procent med bibehållen kvalitet inte skulle vara bra verksamhet.
            </seg>
            <seg n="47842fd1">
              Jag är även här öppen för att någon rättar mig ifall jag missuppfattat
              detta eller om det finns andra avsikter med tillkännagivandet.
            </seg>
            <seg n="1d764220">
              Herr talman! Jag lämnar nu också detta område. Mycket har sagts,
              och jag kan instämma i det som Jan-Evert Rådhström under sina
              talarminuter här framfört.
            </seg>
            <seg n="1535bfcf">
              Det finns också andra saker i betänkandet, till exempel under
              rubriken Gotlandstrafiken. Också om denna har det varit en diskussion
              fram och tillbaka. När man läser utskottsmajoritetens Alliansens
              text och reservationen från de rödgröna är det ingen riktigt slående
              skillnad. Vi är väl överens om att ha väl fungerande förbindelser
              mellan fastlandet och Gotland för både gods och passagerare. Vidare
              ska det fortsatt vara ett statligt ansvar, och vi är överens om
              att slopa Gotlandstillägget som inte är en så lysande idé. Men
              det gäller att se helheten i detta och att vi tar med de här komponenterna
              när vi ska diskutera nya avtal om Gotlandstrafiken. Jag vet inte
              vad tillkännagivandet i reservationen skulle leda till ytterligare,
              men det kanske också någon kan förklara.
            </seg>
            <seg n="c2abfb37">
              Jag var på Gotland häromdagen och träffade en del näringsidkare.
              En uttryckte det väldigt bra när hon sammanfattade vad allt går
              ut på och kom med uppmaningen: Lägg fokus på att göra Gotland
              tillgängligt! Det är det som man faktiskt vill på Gotland, att
              inte tröskeln blir för hög och entrébiljetten för dyr. Exakt hur
              det ska gå till får vi se i den fortsatta processen. Nu är avtalet
              förlängt och 2017 ska det bli ett nytt avtal. Då gäller det att
              ha med alla dessa komponenter.
            </seg>
            <seg n="8261c9ef">
              Gotlandstillägget har diskuterats under årtionden. Det är inget
              akut uppstått problem, utan det har funnits flera tillfällen att
              lösa den problematiken. Vi får väl hoppas att vi gör det vid nästa
              tillfälle.
            </seg>
            <seg n="2c252fa0">
              Herr talman! Jag ska säga några små ord om Arlandabanan. En skrivelse
              från regeringen behandlas i betänkandet som handlar om Arlandabanan.
              Jag ska inte beskriva den exakta bakgrunden. Men det finns en
              rätt för A-train att nyttja banan fram till 2040. Det är både
              en rätt att nyttja banan och en skyldighet att driva snabbtågsverksamhet,
              det vi kallar Arlanda Express. Dessutom har A-train en skyldighet
              att låta andra tågföretag nyttja spåren på Arlandabanan i den
              utsträckning som det finns ledig kapacitet. För detta erhåller
              man ban- och passageraravgifter, och det är ju inte märkligt om
              man står för kostnaderna för banan.
            </seg>
            <seg n="116009ff">
              Det här har resulterat i en samordnad pendeltågstrafik där SL
              och Upplandstrafiken deltar. Det pågår nu förhandlingar om direktgående
              pendeltåg från Älvsjö till Uppsala via Arlanda. Systemet utvecklas
              så att det blir fler alternativa avgångar.
            </seg>
            <seg n="2a3f9a24">
              Det finns en option för staten att lösa in A-train som kan utnyttjas
              från juli 2012. Men i grunden finns det inga avtalsmässiga förutsättningar
              för det, för de har ju uppfyllt kraven på integrerad trafik, inte
              minst genom pendeltågs- och även fjärrtågsstoppen vid Arlanda.
            </seg>
            <seg n="36433b6e">
              Siffran 114 avgångar från Arlanda ett vardagsdygn med andra företag
              än Arlanda Express låter väldigt hög, men det är den kanske inte.
              Det kanske blir så om man börjar räkna in alla pendeltåg och fjärrtåg.
              Jag har väl ingen anledning att tvivla på den siffran. När det
              gäller optionen är det på rent företagsekonomiska grunder svårt
              att motivera kostnaden för att lösa in optionen. Dessutom är det
              oerhört svårt att se syftet med att göra det.
            </seg>
            <seg n="743728d9">
              Jag kan inte se annat än att regeringen har kommit fram till
              helt riktiga slutsatser när det gäller den fortsatta driften av
              Arlandabanan.
            </seg>
          </u>
          <note n="755e7173">
            I detta anförande instämde Christer Akej, Lotta Finstorp, Gunnar
            Hedberg, Jonas Jacobsson Gjörtler, Edward Riedl, Jessica Rosencrantz,
            Eliza Roszkowska Öberg och Jan-Evert Rådhström (alla M) samt Anders
            Åkesson (C) och Annelie Enochson (KD).
          </note>
          <note type="speaker" n="aa9cff96">
            Anf. 13 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-3" n="4d2f41dc">
            <seg n="6336867e">
              Herr talman! Lars Tysklind nämnde kollektivtrafik på vatten.
              Det är någonting som vi i Miljöpartiet i vår svarsmotion om förändringar
              av kollektivtrafiklagen har ställt oss negativa till, och det
              har sina skäl. Jag har nämligen läst propositionen och också de
              remissyttranden som kom in med anledning av förslaget att kollektivtrafiklagen
              också ska innefatta kollektivtrafik på vatten. Det är ingenting
              som vi behöver göra enligt EU, för i EU lägger man det ofta utanför.
              Regeringen skulle ha kunnat välja att säga att det är upp till
              trafikmyndigheterna att själva bestämma om de vill ha med kollektivtrafiken
              i vatten i trafikförsörjningsplanen, med den byråkrati och långa
              process som det innebär, men det har man valt att inte göra.
            </seg>
            <seg n="50ab0619">
              Bland annat Luleå och Karlstads kommuner har uttryckt sina farhågor
              för att det här kan försvåra för kommersiella aktörer, att tröskeln
              blir högre med en anmälningsplikt, och att det också kan försvåra
              för de kommunala aktörer som vill starta kollektivtrafik på vatten.
            </seg>
            <seg n="ced2f0fe">
              Jag skulle vilja höra om Lars Tysklind, som bor i en kuststad
              och förstås har erfarenheter av kollektivtrafik på vatten, också
              ser de här farhågorna.
            </seg>
          </u>
          <note type="speaker" n="db7c770d">
            Anf. 14 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-0" n="7b92059f">
            <seg n="6cfd1e18">
              Herr talman! I min hemkommun har det funnits och finns även nu
              mycket kollektivtrafik på vatten som har drivits både av Västtrafik
              och av kommersiella intressen. Så är det ju även här i Helsingfors.
              Den typen av kollektivtrafik finns lite varstans.
            </seg>
            <seg n="178fbbd3">
              Det som blir styrkan när man tar in kollektivtrafik på vatten
              i kollektivtrafiklagstiftningen är, precis som jag sade från talarstolen,
              att även den typen av kollektivtrafik blir en del av helheten
              och att man får ett sammanhållet system.
            </seg>
            <seg n="599c8300">
              Jag tror inte alls att man behöver göra informationsskyldigheten
              alltför komplicerad, men för konsumenten måste det vara en stor
              fördel att kunna se vilka både kommersiella och kommunala kollektivtrafiksystem
              som finns på vatten i det område där man är.
            </seg>
            <seg n="653e74aa">
              Med det trafikslagsövergripande tankesätt vi har vore det märkligt
              om vi hade olika lagstiftningar för olika transportslag.
            </seg>
          </u>
          <note type="speaker" n="17ba78c2">
            Anf. 15 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-4" n="4d2f41dc">
            <seg n="f9246192">
              Herr talman! Då vill jag beskriva hur det har gått till hemma
              i Värmland, i Karlstad, när man har startat sina båtbussar, som
              har varit en succé. Men det har helt varit en kommunal angelägenhet.
              Det var från början ett förslag från Miljöpartiet som mötte rätt
              stort motstånd från de partier som vi då satt ihop med i Karlstad,
              Socialdemokraterna och Vänsterpartiet. Men vi fick i alla fall
              igenom ett par miljoner till båtbussarna och kunde då driva i
              gång trafiken.
            </seg>
            <seg n="f1521016">
              Den har pågått ett par år nu, men det är alltid svårt att hitta
              någon entreprenör som vill ta den här trafiken och köra den. När
              jag talar med dem som jobbar med det här på Karlstads kommun säger
              de att med den nya kollektivtrafiklagen finns problemet att det
              inte alls blir någon trafik. Och jag kan själv med de erfarenheter
              som finns hemma i Värmland se att intresset för att det ska köras
              båtbussar i övriga länet nog inte är så stort, utan det är något
              som kommunen egentligen borde få ta hand om själv för att det
              ska bli riktigt bra.
            </seg>
            <seg n="b7ba17e3">
              Risken är alltså att det blir mindre kollektivtrafik på vatten
              med den nya kollektivtrafiklagen. Är det bra, Lars Tysklind?
            </seg>
          </u>
          <note type="speaker" n="2308af9a">
            Anf. 16 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-1" n="7b92059f">
            <seg n="7c9e337b">
              Herr talman! I remissvaren från branschen som sysslar med det
              här står det att de är försiktigt positiva. De ser möjligheter
              i detta.
            </seg>
            <seg n="64aa2640">
              Om Karlstads kommun vill driva en egen verksamhet, alltså utöver
              den via kollektivtrafikmyndigheten, utgår jag från att de kan
              utnyttja möjligheten att förhandla. I paragrafen står följande:
              Om ett landsting ensamt ska ha ansvar för den regionala kollektivtrafiken
              i länet får en kommun inom länet träffa avtal med landstinget
              om kostnadsansvar för regional kollektivtrafik som är av bättre
              kvalitet eller billigare för resenären än vad landstinget annars
              skulle ha kunnat tillhandahålla.
            </seg>
            <seg n="ae570a1f">
              Jag har svårt att tro att det inte skulle gå att förhandla om
              att man ska kunna betala för det från Karlstads kommuns sida.
            </seg>
          </u>
          <note type="speaker" n="48ee4c22">
            Anf. 17 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-3" n="a5df67fc">
            <seg n="6d4301ab">
              Herr talman! Låt mig klargöra de vilda tolkningar som framförts
              av Alliansen.
            </seg>
            <seg n="654c686a">
              Det finns ett antal motioner som tar upp problemen med underhåll,
              och de tillstyrks delvis med hänvisning till ett tillkännagivande
              till regeringen om att snarast återkomma till riksdagen med förslag
              på hur järnvägsunderhållet fortsättningsvis ska vara organiserat.
            </seg>
            <seg n="88ad20b8">
              Som jag sade förut: Fredagen den 25 maj, stort tågstopp i Helsingfors
              på grund av strömavbrott. Tisdagen den 29 maj, fyra dagar senare,
              driftstopp i Helsingfors på grund av kabelbrand. Onsdagen den
              30 maj, i går, nytt tågkaos på grund av elfel.
            </seg>
            <seg n="c7a2b340">
              Det är en tydlig bild som målas upp av det krackelerade Tågsverige.
            </seg>
            <seg n="48c8ea20">
              Därför, herr talman, vill jag veta: Vad är det som skrämmer er?
              Varför vill ni inte att regeringen ska utforma ett förslag på
              en effektiv och samordnad underhållsorganisation?
            </seg>
          </u>
          <note type="speaker" n="30a5be4d">
            Anf. 18 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-2" n="7b92059f">
            <seg n="dc236eb1">
              Herr talman! Jag håller inte med om att vi gör några vilda tolkningar.
              I mitt anförande ville jag ställa frågorna för att klargöra vad
              det är regeringen ska ta fasta på. Jag kan dra slutsatsen att
              man inte behöver ta fasta på motionerna. Är det rätt tolkat? Man
              kan i princip med det tillkännagivandet när man har gjort en analys
              komma fram till att det bästa systemet är det vi har i dag.
            </seg>
            <seg n="594fcc43">
              Vad är det annars för typ av förändring ni kräver om det inte
              är motionerna som det ska tas hänsyn till?
            </seg>
            <seg n="b06125cb">
              Regeringen kan säga att det ska organiseras i framtiden som det
              görs nu för att det är det bästa sättet, men jag tror inte att
              ni accepterar det.
            </seg>
            <seg n="0bc9964f">
              Lars Mejern Larsson återkommer till bristerna i systemet, och
              vi kan hålla på och upprepa brister. Jag har också suttit stilla
              på tåg för att träd har ramlat ned och så vidare.
            </seg>
            <seg n="060e68ab">
              Vi är helt överens om att vi i Sverige har decennier av eftersatt
              underhåll. Vem som har ansvar för det kan vi alltid diskutera,
              men det har i alla fall inte varit alliansregeringen hela tiden.
            </seg>
            <seg n="a8e0a0f6">
              Det är historia; nu måste vi blicka framåt. Det gör Alliansen
              genom att satsa mer pengar på underhåll och organisera upp det
              så att vi får ett kostnadseffektivt system för underhåll.
            </seg>
            <seg n="821316d9">
              Det som skrämmer oss är att vi inte kan utläsa något annat än
              att oppositionen kräver en återgång till ett ineffektivt system
              där vi får mindre järnväg för pengarna. Det känns inte bra, och
              det tycker nog ingen annan i Alliansen heller.
            </seg>
          </u>
          <note type="speaker" n="1729f013">
            Anf. 19 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-4" n="a5df67fc">
            <seg n="ad42070c">
              Herr talman! Jag har inte riktigt koll på hur länge Lars Tysklind
              har suttit i riksdagen, men jag tror att han har varit med om
              en hel del vår- och höstbudgetar. Kan Lars Tysklind nämna en budget
              där ni har haft mer pengar till järnvägsunderhåll och investering
              i järnväg?
            </seg>
            <seg n="2592355c">
              Sveriges järnvägsresenärer har fått vänja sig vid en allt sämre
              fungerande järnväg. Förseningar och inställda tåg är så vanliga
              att det knappt ger rubriker längre. Bristerna i järnvägssystemet
              är så stora att SJ inte längre anser sig ha råd att fullt ut kompensera
              för förseningar på grund av bristande underhåll.
            </seg>
            <seg n="821b87ab">
              Jag försöker att lyssna så mycket jag kan, herr talman, men vad
              vill Alliansen? Vilka förslag och idéer har man för att få Sverige
              tillbaka på banan? Kommer Alliansen med lösningar eller kommer
              man att fortsätta vara en del av problemet?
            </seg>
          </u>
          <note type="speaker" n="45980ae0">
            Anf. 20 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-3" n="7b92059f">
            <seg n="9dc4ac01">
              Herr talman! Diskuterar vi de budgetar som har legat på bordet
              och som har hjälpt kvarstår det faktum att 2006 var anslaget för
              drift och underhåll på järnväg 3,8 miljarder, och i dag är det
              7 miljarder. Den successiva avregleringen har dessutom gjort pengarna
              effektivare. Men att det fortfarande finns brister är vi helt
              överens om.
            </seg>
            <seg n="cfdf3d7e">
              Precis som Jan-Evert Rådhström framhöll pågår en ständig utveckling
              av metoder för att förbättra situationen. Men att organisera sig
              tillbaka till ett tidigare system och tänka att det är lösningen
              tror vi absolut inte på. Vi tror på att fullfölja och förfina
              det konkurrensutsatta system vi har, som startade redan 2000.
              Allt tyder på att det är det mest effektiva sättet att bedriva
              drift och underhåll av järnväg.
            </seg>
            <seg n="b974d07c">
              I debatten frågas ofta efter vem som har det samordnande ansvaret
              för drift och underhåll av järnvägen. Det är givetvis Trafikverket
              som har att vårda järnvägen. Men precis som i alla branscher köper
              man sedan in underentreprenörer för att sköta jobbet. Det är ju
              inte säkert att man gör det i egen regi. Utan tvekan är det dock
              Trafikverket som ska se till att det fungerar.
            </seg>
          </u>
          <note type="speaker" n="1debc447">
            Anf. 21 SIV HOLMA (V):
          </note>
          <u who="Q4609260" xml:id="i-b682078b1d2f9c4b-0" n="47aa0a90" next="i-50aeee98bfdce85f-0">
            <seg n="85383f62">
              Herr talman! Jag tackar Jan-Evert Rådhström för gratulationen
              till Vänsterpartiets framgång i att få en mer effektiv och samordnad
              helhetssyn på järnvägsunderhållet. Jag kan samtidigt konstatera
              att Rådhströms egen regering inte har klarat av detta. Vi i oppositionen
              behövs alltså för att få saker och ting att hända.
            </seg>
          </u>
          <note n="6d2b01d7">
            Herr talman! Betänkandet behandlar regeringens proposition om
            komplettering av kollektivtrafiklagen, skrivelsen om Arlandabanan
            med tillhörande följdmotioner och 27 motioner från allmänna motionstiden
            2011.
          </note>
          <note n="d8a9f6a9">
            Vänsterpartiet står bakom 15 reservationer i betänkandet, men
            för att vinna tid yrkar jag bifall till fyra av dessa: reservation
            1 om upprivning av kollektivtrafiklagen, reservation 2 om komplettering
            av kollektivtrafiklagen, reservation 7 om färdtjänst och tillgänglig
            kollektivtrafik för funktionshindrade och reservation 18 om Arlandabanan.
          </note>
          <u who="Q4609260" xml:id="i-50aeee98bfdce85f-0" n="47aa0a90" prev="i-b682078b1d2f9c4b-0">
            <seg n="c13b0da9">
              Herr talman! De tre mest uppmärksammade frågorna i betänkandet
              har varit kollektivtrafiklagens vara eller inte vara, hur utförandet
              av drift och underhåll på järnvägarna bäst organiseras och långsiktigt
              hållbara villkor för Gotlandstrafiken.
            </seg>
            <seg n="939f39e2">
              Herr talman! Vi betalar gemensamt för kollektivtrafiken med våra
              skatter och biljettpengar. Kollektivtrafiken tillhör medborgarna
              och är liksom övrig infrastruktur, vård, omsorg och skola en del
              av den grundläggande samhällsservicen. Avreglering, bolagisering
              och konkurrensutsättning har sedan 90-talet varit ledord. Det
              har tvingat fram stora förändringar och försämringar inom kollektivtrafiken.
            </seg>
            <seg n="fe4a7ff7">
              Regional kollektivtrafik är en klimatsmart samhällelig nyttighet
              som kräver stabilitet och pålitlighet för att vara effektiv och
              resenärstillvänd. I stället för att utgå från resenärernas behov
              har regeringen valt att fokusera på företags rätt att etablera
              sig på marknaden. Det är nu hög tid för stat, kommuner och landsting
              att återta den nödvändiga kontrollen över kollektivtrafiken.
            </seg>
            <seg n="9291fc1d">
              Det finns inga internationella exempel som stöder regeringens
              tes att en avreglerad kollektivtrafik ger ett ökat trafikutbud
              och lägre priser. Tvärtom har det visat sig att de länder som
              lyckats bäst med att attrahera resenärer till kollektivtrafiken
              har ett system som liknar det vi har haft i Sverige de senaste
              1015 åren, det vill säga ett system som innebär att det offentliga
              tar ett stort organisatoriskt och finansiellt ansvar medan själva
              utförandet kan bedrivas av olika aktörer.
            </seg>
            <seg n="d1c54664">
              Jag vill därför att regeringen återkommer till riksdagen med
              ett förslag som river upp beslutet om att kollektivtrafikföretag
              fritt och inom alla geografiska marknadssegment får etablera kommersiell
              kollektivtrafik.
            </seg>
            <seg n="723af05b">
              Herr talman! Regeringen föreslår att kollektivtrafiklagen ska
              utvidgas till att även omfatta kollektivtrafik på vatten. Vänsterpartiet
              anser att det inte behövs och att förslagen därför ska avslås.
              Detsamma gäller regeringens förslag om att EU:s kollektivtrafikförordning
              ska tillämpas även på kollektivtrafik på vatten. Intressant i
              sammanhanget är att Sverige liksom alla andra medlemsländer själva
              får bestämma om denna förordning ska gälla eller ej på vatten.
              Vänsterpartiet anser att offentligt finansierad kollektivtrafik
              på vatten ska stimuleras. Det finns inget mervärde i regeringens
              förslag. Däremot finns det risk för att kommersiella aktörer bedriver
              båttrafik bara sommartid och därmed undergräver ekonomin för åretrunttrafiken
              för fastboende.
            </seg>
            <seg n="99514eb7">
              Herr talman! Färdtjänst och tillgänglig kollektivtrafik för funktionshindrade
              är en förutsättning för att slippa leva ett liv i isolering. Färdtjänst
              används av funktionshindrade som av olika skäl inte kan resa på
              likvärdiga villkor som övriga medborgare. Lagen om färdtjänst
              saknar en portalparagraf där målet för färdtjänst beskrivs. Konsekvensen
              av att det saknas en sådan portalparagraf blir att kommunerna
              kan tillämpa lagen olika. När kommunalekonomin är ansträngd kan
              färdtjänstens innehåll urholkas, vilket hårt drabbar dem som har
              behov av färdtjänst. De olika tillämpningarna av lagen visar på
              att det finns ett stort behov av att förtydliga mål och kvalitet,
              möjlighet att använda färdtjänsten utanför hemkommunen och vad
              som gäller för ledsagares möjlighet att följa med den funktionsnedsatta.
              Det behövs mer enhetliga och gemensamma regler för färdtjänsten
              i hela landet.
            </seg>
            <seg n="7ae66c9a">
              Riksdagens tidigare mål om att transportsystemet ska vara tillgängligt
              för funktionshindrade till 2010 blev ett misslyckande, och problemen
              har fortsatt. Människor med funktionsnedsättning har drabbats
              på olika sätt, exempelvis genom att de nekas ombordstigning. Därför
              behövs det en nationell kraftsamling för att säkerställa att transportsystemet
              blir tillgängligt för alla. Det är dags att gå från ord till handling
              och intensifiera arbetet med att kollektivtrafiken ska bli användbar
              för personer med funktionsnedsättning och att de inte diskrimineras
              genom att inte kunna färdas med exempelvis tåg och flyg.
            </seg>
            <seg n="b27952a9">
              Herr talman! En av de mest omtalade frågorna i detta betänkande
              handlar om att Vänsterpartiet tillsammans med majoriteten i trafikutskottet
              gör gemensam sak för att få effektivare och mer samordnat järnvägsunderhåll.
              Det svenska järnvägssystemet i dag fungerar inte på ett bra sätt.
              En viktig orsak är att järnvägarna är slitna och dåligt underhållna.
              I Sverige har man i motsats till andra länder valt att skilja
              järnvägsunderhållet från Trafikverket och bolagisera verksamheten.
              Underhållet har delats upp och splittrats, och det finns en rad
              aktörer utan helhetsansvar eller tillräckligt god kunskap om spårarbetet.
              Det bidrar till kapacitetsbrist med sena och inställda tåg. Dessutom
              har vi de ökade säkerhetsrisker som uppstår när samordningen och
              helhetssynen saknas. Sverige har fått en av världens mest avreglerade
              järnvägar samtidigt som allt färre litar på att tågen ska gå.
            </seg>
            <seg n="09e74513">
              Vänsterpartiet ser trafikutskottets förslag som ett steg närmare
              ett bättre järnvägsunderhåll. Vänsterpartiet har delvis fått igenom
              sitt förslag om att återföra allt nödvändigt underhåll till Trafikverket.
              Det är en viktig åtgärd för att få fler att välja att åka kollektivt
              när man med effektivare och samordnat järnvägsunderhåll minskar
              förseningarna i tågsystemet. Den enskilda resenären ska i vardagen
              inte behöva drabbas av oro och frustration över att inte komma
              fram i tid. För att komma till rätta med de omfattande tågförseningarna
              krävs det självklart kraftigt ökade statliga medel till att förbättra
              underhållet av järnvägen.
            </seg>
            <seg n="c2d35fbb">
              Samtidigt är vi medvetna om att en avreglerad marknad kan vara
              mycket svår att återreglera. Det är i själva verket en av anledningarna
              till att borgerliga politiker så ivrigt driver på avreglering,
              bolagisering och utförsäljning av offentlig verksamhet. För oss
              handlar det om att arbeta långsiktigt med förändringen. Ett första
              steg är att reglera avregleringen.
            </seg>
            <seg n="a3bda832">
              Trafikutskottets regeringspartier utbrister i en samfälld klagokör
              att järnvägsunderhållet inte får återregleras. Det främsta skälet
              är att det kommer att drabba de järnvägsunderhållsföretag som
              för närvarande bedriver verksamheten. De blir uppbackade av generaldirektören
              Gunnar Malm som trosvisst utbrister att bra järnvägsunderhåll
              kräver konkurrens. I trafikutskottet får vi starkt stöd av våra
              kolleger i näringsutskottet som poängterar vikten av att statsmakten
              noga följer de om- och avregleringar som har gjorts. Från Vänsterpartiets
              sida kan jag bara beklaga att Moderaternas förre mycket charmige
              partiledare Ulf Adelsohns partikamrater inte lyssnade. Jag tror
              att många av er på allianssidan tycker att Ulf Adelsohn har mycket
              kloka åsikter. De går tyvärr stick i stäv med Jan-Evert Rådhströms.
              Ulf Adelsohn har insett att det finns problem med avregleringen.
              Han talade om att man behöver stanna upp och se om den gav de
              positiva resultat som man hade önskat. Nu gör vi gemensam sak
              i Adelsohns anda. Det blir någon form av timeout för att göra
              omtag och komma med förslag på en bättre organisering och ett
              mer effektivt och samordnat underhållsarbete där man har en helhetssyn.
              Detta borde generaldirektören för Trafikverket applådera. Det
              är intressant i sammanhanget att Rådhström citerar Trafikverket
              och dess generaldirektör, men är orolig över att denna person
              ska få ha ett helhetsansvar för denna viktiga verksamhet. Det
              är något som haltar.
            </seg>
            <seg n="4a37abff">
              Herr talman! Arlandabanan är kraftigt underutnyttjad. Det beror
              på att driften av järnvägen har överlåtits till ett bolag som
              försvårar för andra aktörer att konkurrera på järnvägen. Regeringen
              måste omedelbart ta initiativ till att omförhandla avtalet med
              A-train så att resenärerna erbjuds fler och billigare tågtransporter
              till och från flygplatsen. Trafikverket borde ha ansvaret för
              denna järnvägssträcka. Dessutom anser jag att regeringen bör offentliggöra
              vad det skulle kosta att använda optionsrätten för att ta över
              driften av Arlanda. Nu mörkar man kostnaden och målar upp en bild
              av att det är i stort sett omöjligt för samhället att ta över.
              Låt oss få reda på summan och därefter göra en bedömning.
            </seg>
            <seg n="e96180ca">
              För att kunna utvecklas och hävda sig i konkurrensen med resten
              av Sverige är Gotland beroende av väl fungerande förbindelser
              med fastlandet såväl för gods som för persontransporter. Staten
              har ett självklart ansvar för att ge förutsättningar för tillfredsställande
              transportmöjligheter till och från Gotland. Det behövs kommunikationer
              mellan Gotland och fastlandet som utvecklar näringsliv och besöksnäring
              och samtidigt tillgodoser de bosattas behov av bra och billiga
              transporter. Gotlandstillägget ska på ett väl förberett sätt och
              i ordnade former avskaffas för att ge den gotländska näringen
              konkurrenskraftiga villkor.
            </seg>
            <seg n="04d77397">
              Detta borde ett enigt trafikutskott ha kunnat ställa sig bakom,
              eller hur, Lars Tysklind? Det var ju det du talade om i ditt anförande.
              I stället väljer majoriteten, bestående av regeringspartierna
              och Sverigedemokraterna, en annan linje. Enligt min uppfattning
              ger man den moderatledda regeringen carte blanche och väljer en
              passivitetslinje som försätter Gotlandstrafiken i vänteläge Var
              god dröj! med fortsatt högre transportkostnader än vad övriga
              landet har. Det, gotlänningar, kan jag bara beklaga. Vi rödgröna
              partier försökte göra vårt yttersta för att skynda på processen
              och få en långsiktigt stabil och hållbar lösning.
            </seg>
          </u>
          <note n="c60518fe">
            I detta anförande instämde Bengt Berg (V).
          </note>
          <note type="speaker" n="175efe16">
            Anf. 22 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-4" n="741a501f">
            <seg n="1adcced9">
              Herr talman! Det är fascinerande att höra Siv Holma börja sitt
              anförande med att konstatera att järnvägen i Sverige är nedsliten.
              Sedan fortsätter det med att all kritik började efter 2006. Siv
              Holma vet att det ligger 30 år av bristande underhåll bakom, 3040
              år då Siv Holma varit med och stött en linje där det alltid funnits
              för lite pengar till drift och underhåll.
            </seg>
            <seg n="2e603658">
              Du hänvisar till Ulf Adelsohn, Siv Holma, men du glömde att nämna
              att Ulf Adelsohn ger er en riktig bredsida när han konstaterar
              att den socialdemokratiska ledningen, stödd av vänsterpartister,
              alltid haft alldeles för lite pengar till drift och underhåll.
              Det är värt att komma ihåg.
            </seg>
            <seg n="bfc9c2ac">
              Nu ger ni Trafikverket allvarlig kritik. Samtidigt säger ni att
              ni vill ge Trafikverket fullt ansvar. De har fullt ansvar i dag
              för det som sker på järnvägsnätet. Innebär all den kritik som
              ni nu ger att ni inte har förtroende för Trafikverkets ledning?
              Det börjar dra åt det hållet, tycker jag. Ni ifrågasätter Trafikverkets
              ledning, och det är någonting väldigt allvarligt som vi nu får
              reda på.
            </seg>
            <seg n="d801940d">
              Siv Holma bryr sig inte om Statskontorets utredningar. Jag vill
              att hon kommenterar det. Tror Siv Holma att de har fel när de
              konstaterar att vi tack vare konkurrens får ut 25 procent mer
              av satsade pengar och att vi har lika säker trafik och lika säkert
              underhåll på järnvägen som tidigare men till en mycket lägre kostnad.
            </seg>
          </u>
          <note type="speaker" n="a0cc80b5">
            Anf. 23 SIV HOLMA (V) replik:
          </note>
          <u who="Q4609260" xml:id="i-f60aa44a7ba4497c-0" n="47aa0a90">
            <seg n="a03cc58f">
              Herr talman! Jag vill börja med att säga att Jan-Evert Rådhström
              och jag har suttit i riksdagen lika länge, det vill säga i fjorton
              år. Min uppfattning om ett politiskt förtroendeuppdrag är att
              man har någon form av ledarskap gentemot omgivningen och folket.
              Jag har kommit fram till att det viktigaste är att vara intellektuellt
              hederlig i argumenteringen och i beskrivningen av de andra partierna.
              Jag tycker att Jan-Evert Rådhström saknar den insikten.
            </seg>
            <seg n="a55be4b0">
              Det har funnits underhållsbrister ja. Jag har aldrig förnekat
              det, men när jag studerar siffrorna kan jag konstatera att under
              den tid den socialdemokratiska regeringen gjorde sina budgetar
              kunde jag inte se att Rådhströms parti i sina budgetar gav mer
              pengar till underhållet. Kanske var det tvärtom.
            </seg>
            <seg n="63ca01a3">
              Jan-Evert Rådhström säger att jag, Vänsterpartiet med flera framför
              allvarlig kritik mot Trafikverket. Jag skulle vilja påstå att
              det är Trafikverket och dess generaldirektör som framför oerhört
              allvarlig kritik mot majoriteten i riksdagen, som vill ha en annan
              tingens ordning på järnvägsunderhållet. Vår kritik riktar sig
              inte mot Trafikverket. Den riktar sig mot den ideologi som regeringen
              står för, nämligen att när saker och ting inte fungerar ska man
              ge samma medicin, samma recept, det vill säga mera konkurrensutsättning,
              oavsett om det fungerar eller inte.
            </seg>
            <seg n="def44462">
              Där vill jag ge en eloge till Adelsohn för att han tänkte efter.
              Det gör jag även om jag och Adelsohn har olika ideologiska utgångspunkter.
            </seg>
          </u>
          <note type="speaker" n="6b63cbd9">
            Anf. 24 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-5" n="741a501f">
            <seg n="c401c2e4">
              Herr talman! Jag tycker att Siv Holma från talarstolen ska ge
              jag tänkte säga en sista hälsning, men det är väl att ta i en
              hälsning till Sveriges privata järnvägsentreprenörer när hon nu
              vill konstatera att de inte har något berättigande på det svenska
              järnvägsnätet. Siv Holma kan ge en signal när hon säger att det
              är slut med den tiden i styrelserummen då man kunde besluta om
              investeringar i nya maskiner, att de ska söka sig till andra länder.
              Det är det som Siv Holmas motion och idéer bygger på.
            </seg>
            <seg n="9964c182">
              Siv Holma var relativt tydlig i Rapports inslag med hur hon tolkade
              det beslut som ska fattas i eftermiddag i Sveriges riksdag. Jag
              måste ställa en fråga för tydlighets skull; några av de andra
              företrädarna har levt i en dimma under eftermiddagen. Siv Holma
              yrkar bifall till punkt 2 i Lars Ohlys motion där det står att
              Trafikverket ska utföra det nödvändiga banunderhållet i egen regi.
              Betyder det att privata entreprenörer inom järnvägssektorn inte
              ska verka i Sverige eller betyder det någonting annat som inte
              står där och som ingen begriper? Nu har Siv Holma chansen att
              vara väldigt, väldigt tydlig. Är det återsocialisering av drift
              och underhåll med endast en aktör eller finns det andra som kan
              göra det? Det är dags att berätta.
            </seg>
          </u>
          <note type="speaker" n="e3d87314">
            Anf. 25 SIV HOLMA (V) replik:
          </note>
          <u who="Q4609260" xml:id="i-b682078b1d2f9c4b-1" n="47aa0a90" next="i-50aeee98bfdce85f-1">
            <seg n="9dc984d5">
              Herr talman! Det jag syftade på var precis det som Rådhström
              nu gör, att beskriva den majoritetstext som finns genom att omformulera
              den till det som Vänsterpartiet väckt en motion om. Vi har väckt
              en motion om att allt nödvändigt underhåll ska ligga under Trafikverket.
              Nu finns det fyra partier som har en majoritetstext, och där är
              vi klara och tydliga. Försök inte göra någon annan analys av texten
              än vad som faktiskt står skrivet! Det är det jag efterlyser hos
              dig, Jan-Evert Rådhström, som har lika lång tid som jag i riksdagen.
            </seg>
            <seg n="3b8d053f">
              Snälla, Jan-Evert Rådhström, var intellektuellt hederlig, slå
              inte blå dunster i ögonen på svenska folket, på dem som lyssnar
              på debatten eller på de privata tågentreprenörerna! Ta till dig
              vad som står i tillkännagivandet och utgå från de faktiska förhållandena!
              Det kan jag som är vänsterpartist och har stöd av ungefär 5 procent
              av svenska folket säga. Jag kan säga det. Varför kan du inte säga
              hur det faktiskt förhåller sig med dessa frågor?
            </seg>
            <seg n="48bbfca8">
              Jag tycker inte att det finns anledning att oroa någon i Tågsverige.
              Vi har begärt att få ett förslag på hur man kan förbättra underhållet.
              Det finns en helhetssyn och en samordning för att vi ska få det
              bättre. Vi vet att det system som Rådhström talar för kommit till
              vägs ände. Nu måste det ske en förändring.
            </seg>
          </u>
          <note n="de0d9125">
            Ajournering
          </note>
          <note n="b8d37f23">
            Kammaren beslutade kl. 13.58 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="Q4609260" xml:id="i-50aeee98bfdce85f-1" n="47aa0a90" prev="i-b682078b1d2f9c4b-1">
            <seg n="640dbdf2">
              Återupptagna förhandlingar
            </seg>
            <seg n="eb7e83f9">
              Vi övergår nu till dagens frågestund, och jag vill hälsa statsråden
              välkomna. Statsrådet Ulf Kristersson besvarar såväl allmänpolitiska
              frågor som frågor inom sitt ansvarsområde.
            </seg>
            <seg n="815c97b1">
              Betygssystemet
            </seg>
          </u>
          <note n="b2a4d82b">
            Förhandlingarna återupptogs kl. 14.00.
          </note>
          <note n="1d10fc2f">
            6 § Frågestund
          </note>
          <note n="fa02636a" type="speaker">
            Anf. 26 FÖRSTE VICE TALMANNEN:
          </note>
          <note type="speaker" n="5b948f07">
            Anf. 27 IBRAHIM BAYLAN (S):
          </note>
          <u who="unknown" xml:id="i-bedca67a7eaa7584-0" n="69bdd607">
            <seg n="e4c7deac">
              Fru talman! Min fråga vänder sig till Ulf Kristersson och handlar
              om de nya betygen i den svenska skolan.
            </seg>
            <seg n="06ad2f65">
              Hösten 2010, i november, gjorde Socialdemokraterna och den borgerliga
              regeringen upp om nya betyg för grundskolan. Vi ville på det viset
              från Socialdemokraternas sida bidra till att skapa långsiktiga
              förutsättningar för den svenska grundskolan genom att se till
              att få en blocköverskridande överenskommelse om betygen. Jag tror
              att alla förstår att det inte går att hålla på att byta betygssystem
              vart fjärde eller åttonde år. Det måste finnas gott om tid för
              skolan och andra aktörer att förstå sig på betygen.
            </seg>
            <seg n="c0b68da2">
              En viktig del av uppgörelsen var att få fram bedömningsstöd i
              alla ämnen så att lärarna kan sätta betyg likvärdigt över landet,
              det vill säga att betygssystemet blir rättssäkert. Nu visar det
              sig att när betygen ska sättas för första gången att det i en
              rad viktiga ämnen, till exempel historia, engelska och NO-ämnen,
              saknas bedömningsstöd.
            </seg>
            <seg n="a6ee2ed1">
              Varför har inte regeringen skött detta på ett bättre sätt? Vad
              tänker regeringen göra för att vidta åtgärder så att inte betygssättningen
              blir rättsosäker i den svenska skolan?
            </seg>
          </u>
          <note type="speaker" n="18155ce3">
            Anf. 28 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-0" n="9219994c">
            <seg n="0894c3b9">
              Fru talman! Jag tror att de flesta är överens om att vi är på
              väg mot ett bättre, rättssäkrare och tydligare betygssystem och
              att det finns ett stort värde i en bred överenskommelse. De flesta
              kan säkert också lätt inse att det i ett övergångsskede inte är
              alldeles komplikationsfritt att byta betygssystem, även när allt
              är välgjort.
            </seg>
            <seg n="42a4d55f">
              Den bild jag har just nu är att det finns en hög förväntan på
              att det nya kommer att bli bättre. Det finns en entusiasm inför
              bytet av betygssystem. Min bild är också att det finns mer av
              stödmaterial, underlagsmaterial och förberedelsematerial än på
              mycket länge. Inom ramen för att allt alltid kan bli ännu bättre
              är min bild att vi är väl rustade för ett skifte.
            </seg>
          </u>
          <note type="speaker" n="31444d48">
            Anf. 29 IBRAHIM BAYLAN (S):
          </note>
          <u who="unknown" xml:id="i-bedca67a7eaa7584-1" n="69bdd607">
            <seg n="18bbb0a2">
              Fru talman! Den borgerliga regeringen har genomfört ett antal
              stora reformer inom utbildningsväsendet. En av de största är det
              nya betygssystemet.
            </seg>
            <seg n="3b3361d4">
              Genomgående är att reformerna har kommit i rask takt. Beslut
              är lätta att fatta det är helt uppenbart med ett klubbslag i riksdagen
              och i regeringen. Men implementeringen av betygssystemet är minst
              lika viktig eftersom den berör så oerhört många människor. Det
              handlar om en dryg miljon elever i grundskolan, flera hundra tusen
              i gymnasieskolan. Behandlingen av den stora reformen, snabba beslut
              men utan planer för implementeringen, drabbar landets elever.
            </seg>
            <seg n="ccf5577b">
              Nu säger Kristersson att det säkert blir bättre framåt i tiden.
              Men i många ämnen kommer det tyvärr att bli problem med likvärdigheten.
              Det som detta betygssystem skulle lösa blir i stället ett stort
              bekymmer.
            </seg>
            <seg n="681d7950">
              Vad tänker regeringen göra för att se till att detta inte upprepas?
              Det handlar inte bara om betygssystemet utan det handlar också
              om yrkesutbildningar och lärlingsutbildningar. Det är hafsverk
              som drabbar eleverna, Ulf Kristersson. Det måste ni begripa.
            </seg>
          </u>
          <note type="speaker" n="5680ced4">
            Anf. 30 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-1" n="9219994c">
            <seg n="9bf0774d">
              Fru talman! Det ligger i sakens natur att när oppositionen är
              ivrig med att få något genomfört är alltid sittande regering saktfärdig.
              När oppositionen själv inte har en tydlig uppfattning är regeringen
              alltför handlingskraftig och alltför snabb. Det ligger i det politiska
              spelet.
            </seg>
            <seg n="820cea48">
              Jag tror att vi har gjort en väl avvägd förändring. Jag tror
              att förberedelserna är goda. Jag tror att vi utan tvivel kommer
              att se några problem i början. Det finns inga reformer där man
              inte ser några initiala problem. Det stödmaterial som nu tas fram
              till lärarnas underlagsarbete är utomordentligt gott. Vi har goda
              skäl att glädjas med de lärare som nu ser fram emot en förändring.
            </seg>
            <seg n="dc1b5684">
              Kärnkraftssubventioner
            </seg>
          </u>
          <note type="speaker" n="bef263fd">
            Anf. 31 LISE NORDIN (MP):
          </note>
          <u who="Q4970036" xml:id="i-79a2347347336c8a-0" n="b56a1a71">
            <seg n="18336a72">
              Fru talman! Min fråga riktar sig till energiminister Anna-Karin
              Hatt och gäller fortsatta kärnkraftssubventioner.
            </seg>
            <seg n="10d88d11">
              I dag har regeringen beslutat att stoppa den utredning som pekar
              på att kärnavfallsavgiften borde höjas med 200 procent om kärnkraftsindustrin
              ska betala för sina egna kostnader. Det är Strålsäkerhetsmyndigheten,
              Riksgälden och Kärnavfallsfonden som har haft uppdraget att ta
              fram hur mycket pengar som behövs till fonden för att industrin
              ska betala.
            </seg>
            <seg n="a59bd115">
              Slutsatsen är att det saknas mellan 30 och 40 miljarder kronor
              i fonden. Utredningen pekar på att man borde höja kärnavfallsavgiften
              från 2 öre per kilowattimme till 6 öre per kilowattimme.
            </seg>
            <seg n="8d770cf4">
              För två dagar sedan debatterade jag och Anna-Karin Hatt kärnkraftssubventioner.
              Ministern sade då att de har säkerställt att industrin finansierar
              alla nuvarande och framtida kostnader som rör hantering och slutförvar
              av kärnavfallet.
            </seg>
            <seg n="445157bb">
              Ansvarig myndighet gör en annan bedömning. Varför mörkar regeringen
              den utredning som säger att avgiften borde höjas med 200 procent?
            </seg>
          </u>
          <note type="speaker" n="38d9b77b">
            Anf. 32 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-2" n="9219994c">
            <seg n="d3eec168">
              Fru talman! Tack för frågan!
            </seg>
            <seg n="39c63f46">
              För ett litet tag sedan fattade regeringen beslut om den nu gällande
              avgiften till Kärnavfallsfonden. Den avgift som Lise Nordin refererar
              till, 2 öre per kilowattimme, gäller till och med 2014.
            </seg>
            <seg n="9742f896">
              Samtidigt har regeringen givit ett uppdrag till den ansvariga
              myndigheten att gå igenom fondens finansiering och värdera hur
              avgiftsnivån och strukturen behöver se ut framöver. Det stämmer
              att regeringen i dag har fattat beslut om att utredningen ska
              få ytterligare lite tid så att den kan göras grundligt och gediget
              så att resultatet blir pålitligt.
            </seg>
            <seg n="039c4312">
              Utgångspunkten för utredningen är innebörden av Alliansens energiöverenskommelse
              om att kärnkraften ska stå på egna ben utan subventioner och att
              industrin ska stå för hela kostnaden för avfallshanteringen.
            </seg>
          </u>
          <note type="speaker" n="875d9beb">
            Anf. 33 LISE NORDIN (MP):
          </note>
          <u who="Q4970036" xml:id="i-79a2347347336c8a-1" n="b56a1a71">
            <seg n="6b21a4fe">
              Fru talman! Jag förstår att regeringen inte gillar det besked
              som utredningen har lämnat, nämligen att avgiften inte räcker
              för att kärnkraftsindustrin ska betala sina egna kostnader. Det
              är uppenbart att man låter kärnkraftsindustrin sätta villkoren
              för hur mycket industrin ska betala. Det är en myt att kärnkraften
              är billig, och det visar utredningen. Industrin säger också att
              om de ska betala den fulla kostnaden blir det inte en tillräcklig
              vinstmarginal för dem, och regeringen låter dem hållas.
            </seg>
            <seg n="9f7c9f18">
              Miljöpartiet har motionerat i enlighet med Strålsäkerhetsmyndighetens
              förslag om att avgiften borde avspegla den verkliga kostnaden
              för kärnkraftens slutförvar. Regeringen hävdar med en barnslig
              envishet att det inte finns några subventioner utan att diskutera
              de konkreta frågorna som handlar om vem som ska betala för kärnkraften.
            </seg>
            <seg n="4b4b42e7">
              Vad är en subvention om inte att låta kärnkraftsindustrin slippa
              betala den fulla kostnaden för sitt avfall?
            </seg>
          </u>
          <note type="speaker" n="0c069ba2">
            Anf. 34 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-3" n="9219994c">
            <seg n="96258f35">
              Fru talman! Kärnkraften ska stå på egna ben och klara sig utan
              statliga subventioner. Det är också bakgrunden till att regeringen
              har givit Strålsäkerhetsmyndigheten i uppdrag att gå igenom Kärnavfallsfonden
              och slå fast på vilken nivå som avgiften behöver ligga efter 2014.
            </seg>
            <seg n="68db2f61">
              Lise Nordin påstår att utredningen har levererat ett förslag.
              Det stämmer inte. Utredningen har precis fått förlängd tid eftersom
              man har konstaterat att man behöver gå djupare i frågorna. Det
              handlar om att slå fast var nivån ska ligga efter 2014. Det är
              otroligt viktigt att vi kommer fram till vad avgiftsnivån behöver
              vara för att industrin ska bära den fulla kostnaden. Det ska bli
              en nivå som både staten och kärnkraftsindustrin kan lita på håller
              över tid. Utgångspunkten för utredningen är att kärnkraften ska
              stå på egna ben och klara sig utan subventioner. Det gäller i
              dag, och det kommer att gälla även i framtiden.
            </seg>
            <seg n="cc0ea9ae">
              Underhållet av järnvägen
            </seg>
          </u>
          <note type="speaker" n="62b314a3">
            Anf. 35 GUNNAR HEDBERG (M):
          </note>
          <u who="unknown" xml:id="i-63b8240492d77b3a-4" n="9219994c">
            <seg n="77c1b60f">
              Fru talman! Jag har en fråga till statsrådet Elmsäter-Svärd.
            </seg>
            <seg n="844ae892">
              Sedan 1988 har olika reformer genomförts som har betytt mycket
              för kollektiv- och godstrafikens positiva utveckling. En av dessa
              reformer är konkurrensutsättning av drift och underhåll av järnvägen.
              Den har givit möjlighet för alla samhällets leverantörer att bidra
              till att järnvägssystemet ska fungera.
            </seg>
            <seg n="b2a43922">
              Nu riktas krav från de rödgröna partierna och Sverigedemokraterna
              på en återreglering av drift och underhåll av järnvägen och på
              att Trafikverket med egna resurser ska utföra det arbete som företag
              som har specialiserat sig på drift och underhåll utför på järnvägen.
            </seg>
            <seg n="83028494">
              Jag vill därför fråga statsrådet: Går det enligt statsrådet att
              få ut lika mycket järnvägsunderhåll för givna pengar om man inte
              får ha konkurrensupphandlingar på drift och underhåll av järnvägen?
            </seg>
          </u>
          <note type="speaker" n="ac100227">
            Anf. 36 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-5" n="9219994c">
            <seg n="040feec4">
              Fru talman! Det är oerhört viktigt att människor som reser och
              företag som är i behov av pålitliga och punktliga transporter
              känner att järnvägen fungerar både i dag och i morgon. Jag skulle
              vilja påstå att det kanske är första gången på länge som vi nu
              har en riktig kunskap i den kapacitetsutredning som har tagits
              fram. Det är nog många som har blivit förvånade över vilka brister
              som finns och hur länge detta har varit eftersatt.
            </seg>
            <seg n="175e0814">
              Innan man börjar fundera på om man ska omorganisera eller inte
              ska man vara säker på vad som behöver göras. Min mycket tydliga
              uppfattning är att under de lite drygt tio år som flera har engagerat
              sig och kunskapen har höjts har vi nu fått många som är med och
              kan göra järnvägen mycket bättre och mer effektiv utan att kvaliteten
              sänks eller att säkerheten riskeras. Samordningen mellan alla
              aktörer är något som har blivit betydligt bättre än det var bara
              ett år tillbaka i tiden.
            </seg>
          </u>
          <note type="speaker" n="ab9cc4aa">
            Anf. 37 GUNNAR HEDBERG (M):
          </note>
          <u who="unknown" xml:id="i-63b8240492d77b3a-6" n="9219994c">
            <seg n="9cef40fc">
              Fru talman! Jag tackar för svaret. Trafikverkets generaldirektör
              Gunnar Malm har beskrivit de positiva effekterna av konkurrensutsättning:
              25 procents kostnadsminskning med fortsatt hög säkerhet och kvalitet.
            </seg>
            <seg n="3f375d12">
              Jag har en fundering utifrån detta. Vilka risker ser statsrådet
              om Trafikverket nu skulle tvingas sluta med konkurrensutsättning
              av drift och underhåll? Hur skulle medborgarna märka ett sådant
              beslut? Och hur skulle det påverka näringsliv och jobb?
            </seg>
          </u>
          <note type="speaker" n="96a0c4ae">
            Anf. 38 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-7" n="9219994c">
            <seg n="189fdf15">
              Fru talman! Om det nu skulle landa i ett sådant beslut tror jag
              att det återigen blir mer fokus på organisation, som tyvärr skulle
              sinka i tid, tempo, engagemang och kraft på den järnväg som i
              dag behöver ha krafttag för att återfå den kapacitet som den en
              gång i tiden hade. Det vore tråkigt om vi tappar tid och tempo
              när det gäller att vårda den järnväg som behöver vara punktlig
              det som vi alla tycker är så viktigt.
            </seg>
            <seg n="0bea3dfb">
              Dessutom finns det risker att alla aktörer som i dag finns här,
              både svenska och utländska, slutar att jobba med innovation och
              investeringar. De börjar kanske fundera på hur de ska avveckla.
              Detta kan ställa till problem när vi behöver ha hjälp med investeringar,
              med reinvestering och med drift och underhåll. Det kan till och
              med vara så att kunskapen slås bort så att den blir extra dyr
              när vi ska ha den. Då får vi inte ut mer för alla skattepengar,
              som vi alla säger att vi vill.
            </seg>
            <seg n="92b0bbc5">
              Barnomsorg på obekväm arbetstid
            </seg>
          </u>
          <note type="speaker" n="1dc7f190">
            Anf. 39 ANN-CHRISTIN AHLBERG (S):
          </note>
          <u who="Q3375059" xml:id="i-9611368dea2f4da9-0" n="c3ebe998">
            <seg n="cbc4acdc">
              Fru talman! Min fråga går till Nyamko Sabuni. I över hälften
              av alla Sveriges kommuner finns det inte möjlighet till barnomsorg
              på kvällar, helger och nätter detta trots att vi vet att många
              människor jobbar på obekväm arbetstid. Kommunal har gjort en rapport
              där man tittar på hur mycket det skulle kosta att införa barnomsorg
              på obekväm arbetstid. Resultatet visar tydligt att man vinner
              på det både föräldrarna genom att man får en högre inkomst och
              regionen eller landstinget och staten med ökade skatteintäkter.
              Kommunerna är tyvärr de som kommer att få ta kostnaderna i början,
              men på sikt är detta lönsamt även för kommunerna.
            </seg>
            <seg n="6444aeb7">
              Detta är bra och viktigt för arbetslinjen och för kvinnors och
              mäns möjlighet att försörja sig. Varför vill då inte regeringen
              införa barnomsorg på kvällar och helger?
            </seg>
          </u>
          <note type="speaker" n="4b99319c">
            Anf. 40 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-8" n="9219994c">
            <seg n="e20717ed">
              Fru talman! Precis som Ann-Christin Ahlberg var inne på vidhåller
              regeringen arbetslinjen. För att det ska vara möjligt måste det
              finnas en förskola tillgänglig under de tider som familjerna behöver
              det. Regeringen säger inte nej till barnomsorg nattetid. Tvärtom
              har regeringen skärpt lagen och sagt att kommunerna ska ha beredskap
              för barnomsorg under de tider då barnomsorgen vanligtvis inte
              är öppen. Sedan ska det göras en individuell bedömning utifrån
              varje familjs behov när de ansöker om barnomsorg.
            </seg>
            <seg n="e0f52ec0">
              När det gäller den undersökning som Kommunal har gjort och som
              Ann-Christin Ahlberg hänvisar till ser vi att samma kommuner som
              säger att de inte har någon barnomsorg nattetid också har erbjudit
              barnomsorg nattetid. Jag tror att den intressanta frågan att ställa
              är: Finns det medborgare och familjer som har efterfrågat detta
              men inte fått det trots att de har behov? Detta vet vi ingenting
              om. Det är därför jag nu har tillsatt en kartläggning som Skolverket
              ska göra. Först när vi vet vilka behov som finns kan vi också
              på ett bättre sätt komma fram till vilken lösning vi ska ta till
              för att familjerna ska kunna få barnomsorg när de behöver den.
            </seg>
          </u>
          <note type="speaker" n="73be1147">
            Anf. 41 ANN-CHRISTIN AHLBERG (S):
          </note>
          <u who="Q3375059" xml:id="i-9611368dea2f4da9-1" n="c3ebe998">
            <seg n="966f3a9c">
              Fru talman! Nyss fattade vi ett beslut i riksdagen. Där hade
              regeringspartierna en reservation när det gäller de motioner där
              det yrkades på barnomsorg på obekväm arbetstid. Regeringen gör
              ingenting för att få barnomsorg på obekväm arbetstid.
            </seg>
            <seg n="9e80eace">
              Barnomsorg på natten kan vara viktigt och bra. Men vi måste också
              våga tala om kvällar och helger. Detta är också en oerhört viktig
              jämställdhetsfråga, och ministern är högst ansvarig för att driva
              jämställdhetsfrågorna.
            </seg>
            <seg n="09a59cd0">
              Det tar alldeles för lång tid. Vi har många kvinnor som tvingas
              jobba deltid på grund av att de inte har barnomsorg fast de har
              möjlighet att få ett jobb. Vi vet också att kvinnor jobbar mer
              än män på obekväm arbetstid.
            </seg>
            <seg n="fdf3da00">
              Därför är det oerhört viktigt att vi fixar barnomsorgen och inte
              inväntar behovet. Man efterfrågar ju inte någonting som inte finns.
              Behov finns; det kan vi se utifrån att kvinnor och män jobbar
              på obekväm arbetstid och har barn.
            </seg>
          </u>
          <note type="speaker" n="19e9dbc2">
            Anf. 42 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-9" n="9219994c">
            <seg n="535bf4ec">
              Fru talman! Jag tror att det viktiga för medborgarna att känna
              till är vad lagen säger. Lagen säger att de har rätt att ansöka
              om barnomsorg på obekväm arbetstid om det så är kväll, helg eller
              natt. Sedan ska det göras en individuell bedömning. Bara det faktum
              att man jobbar obekväm arbetstid betyder inte att familjen nödvändigtvis
              behöver barnomsorg. Det kan vara så att mamma jobbar och pappa
              är hemma eller tvärtom, och detta måste vi utgå ifrån.
            </seg>
            <seg n="c64c8aca">
              När vi för denna debatt i kammaren utgår oppositionen ifrån att
              det finns människor som jobbar obekväm arbetstid. Men det är inte
              det som är problemet, utan vi ska hjälpa de familjer som behöver
              barnomsorg.
            </seg>
            <seg n="536b5f0e">
              I fråga efter fråga i denna kammare har vi sett att det största
              partiet i oppositionen, som eftersträvar regeringsmakten, är slarvigt
              när det fattar sina beslut. Jag tycker att det är beklagligt.
              Jag har utlovat en kartläggning av problembilden. När vi har den
              informationen ska vi vidta åtgärder, och gärna tillsammans i samarbete.
              Men oppositionen inklusive Socialdemokraterna väljer att göra
              ett tillkännagivande som handlar om stimulansbidrag. Det säger
              inte något om hur mycket och till vem, vilket bara riskerar att
              leda till att de kommuner som i dag erbjuder barnomsorg på obekväm
              arbetstid drar in detta för att de väntar på stimulansbidrag.
              Ingen har sagt hur mycket bidraget ska vara på och till vem och
              till vad det ska gå. Det tycker jag är en oansvarig politik. Jag
              ber att få återkomma när vi har problembilden klar för oss. Då
              ska vi också vidta åtgärder efter det.
            </seg>
            <seg n="c568d544">
              Bostäder för äldre
            </seg>
          </u>
          <note type="speaker" n="b5fa3f91">
            Anf. 43 PER RAMHORN (SD):
          </note>
          <u who="Q6062372" xml:id="i-5ae24de2ee3e2306-0" n="753e67fb">
            <seg n="52dc86c9">
              Fru talman! Min fråga går till statsrådet Ulf Kristersson som
              svarar på allmänpolitiska frågor. Som ni alla vet står vi inför
              en äldreboom framöver. Men antalet bostäder som är anpassade till
              äldre ökar med alldeles för låg takt. Det konstaterar Hjälpmedelsinstitutet,
              som leder projektet Bo bra på äldre dar. Det kommer framöver att
              innebära att allt fler äldre blir fångar i sina egna hem och socialt
              isolerade. Hälften av landets kommuner tillgodoser inte heller
              behovet av särskilt boende för de äldre. Det kanske inte är så
              konstigt med tanke på att antalet platser i särskilt boende har
              minskat med närmare 30 000 på tio år.
            </seg>
            <seg n="57fef3d3">
              Min fråga är följande: Vilka insatser kommer regeringen att vidta
              för att öka antalet bostäder för äldre framöver?
            </seg>
          </u>
          <note type="speaker" n="fe70b558">
            Anf. 44 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-10" n="9219994c">
            <seg n="d1cfa4b7">
              Fru talman! Man kan säga att det är två parallella trender som
              pågår samtidigt när det gäller äldres boende. Den ena har pågått
              under ganska lång tid. Det är den glädjande trenden att fler människor
              kan, vill och väljer att bo kvar hemma högt uppe i åldrarna. De
              får erforderlig hjälp hemma och stöd på detta sätt, och de slipper
              en oönskad flytt relativt sent i livet. Jag tror att detta är
              en trend som vi kommer att se mer av, och den ska vi också välkomna
              på alla möjliga sätt.
            </seg>
            <seg n="bc7341fb">
              Den andra trenden är förstås att människor kan behöva omfattande
              hjälp hemma. Då är inte alltid den bostad som man har bott i under
              ganska lång tid anpassad efter detta. Många människor försöker
              då ställa om sitt boende i rimlig tid. Jag ser i dag en flora
              inte av äldreboenden i meningen särskilda boenden men av boenden
              som är mer anpassade för äldre. Denna efterfrågan kommer säkert
              att öka.
            </seg>
            <seg n="1c8d3d31">
              Jag kan inte detaljerna i den här processen. Jag är övertygad
              om att efterfrågan på boenden som man kan ha kvar och anpassa
              serviceinnehållet i i takt med stigande ålder kommer att öka även
              i fortsättningen. Min bild av landets kommuner är att de lever
              upp till det i mycket hög grad.
            </seg>
          </u>
          <note type="speaker" n="8712d35c">
            Anf. 45 PER RAMHORN (SD):
          </note>
          <u who="Q6062372" xml:id="i-5ae24de2ee3e2306-1" n="753e67fb">
            <seg n="992f88f0">
              Fru talman! Tack för svaret! Jag anser att regeringen är alltför
              passiv i den här frågan. Jag menar att man bör ha ett utökat investeringsstöd
              till kommunerna så att fler särskilda boenden och trygghetsboenden
              kan byggas. Det handlar helt enkelt om mer stöd än vad regeringen
              vill ge. Det behövs eventuellt också en lagändring när det gäller
              trygghetsboenden i kommunerna. Det kommer också att behövas ett
              batteri av åtgärder och nya idéer om hur de äldres boenden kan
              utformas framöver. Det gäller såväl enpersons- som flerpersonshushåll.
            </seg>
            <seg n="fc34cdb9">
              Som jag sade känner jag inte riktigt att regeringen tar den här
              frågan på allvar. Risken är att de äldre blir isolerade i sina
              egna hem och inte kan komma ut. Här behövs flera åtgärder.
            </seg>
          </u>
          <note type="speaker" n="c0722933">
            Anf. 46 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-11" n="9219994c">
            <seg n="e58f400d">
              Fru talman! Man alltid diskutera exakt vilken rågång vi ska ha
              mellan landets kommuner och statliga insatser, ingripanden och
              påpekanden. Som jag sade är jag rätt övertygad om, och det är
              också min egen erfarenhet från en liten och en stor kommun, att
              vi tar frågan på mycket stort allvar i Sverige. Det finns ingen
              kommun som också har en hyggligt stor andel äldre som inte tar
              denna fråga på mycket stort allvar.
            </seg>
            <seg n="34b169bf">
              Det sker parallellt med att man tar en annan fråga på allvar,
              det vill säga hur balansen när det gäller serviceinnehållet och
              efterfrågan på kvalificerade tjänster, varav en del är klart offentligt
              och andra är mer privat efterfrågade, ska se ut. Vi har många
              intressanta frågor framför oss när det gäller äldres boende.
            </seg>
            <seg n="9214221e">
              Myndigheters kommunikation med äldre utan dator
            </seg>
          </u>
          <note type="speaker" n="f0a005c0">
            Anf. 47 BARBRO WESTERHOLM (FP):
          </note>
          <u who="Q4859755" xml:id="i-3702e9d8a7558b73-0" n="12e7529c">
            <seg n="3958f3ca">
              Fru talman! Min fråga riktar sig till statsrådet Anna-Karin Hatt.
              Det är glädjande att allt fler äldre nu kan hantera dator och
              utnyttja internet. Parallellt ser vi en snabb utveckling där banker
              och myndigheter erbjuder sin service via, och ganska uteslutande,
              internet.
            </seg>
            <seg n="29b7a995">
              Vad gör de äldre som inte har tillgång till internet och dator?
              Jo, de försöker ringa till banker och myndigheter. De möts då
              av en automatiserad telefonröst. För att klara knappsystemet och
              hamna rätt måste man kunna organisationen. De hamnar fel och får
              inte svar på sin fråga.
            </seg>
            <seg n="eae31f01">
              Min fråga är: Vad gör regeringen för att underlätta för dessa
              äldre människor i kommunikationen med banker, myndigheter och
              så vidare?
            </seg>
          </u>
          <note type="speaker" n="074de0fa">
            Anf. 48 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-12" n="9219994c">
            <seg n="25ec9008">
              Fru talman! Tack för en mycket viktigt fråga, Barbro Westerholm!
              Det stämmer att vi har ett antal personer i Sverige som än så
              länge inte, av olika skäl, är digitalt delaktiga. Det kan vara
              av ekonomiska skäl. Det kan bero på att man ännu inte har fått
              lära sig att pröva tekniken. Det kan finnas olika skäl till att
              man ännu inte har blivit digitalt delaktig.
            </seg>
            <seg n="85c22aae">
              Först och främst är det mycket viktigt att öka den andelen. Det
              finns många bra initiativ. Digidel är ett sådant. Biblioteken
              är ett annat alternativ. Regeringen går in och stöttar olika typer
              av organisationer, inte minst studieförbunden, som sänker trösklarna
              så att fler äldre ska kunna bli digitalt delaktiga.
            </seg>
            <seg n="a47e0e75">
              Samtidigt arbetar vi nu med en ny e-förvaltningsstrategi i regeringen.
              I den är det väldigt tydligt att våra myndigheter ska kunna tillhandahålla
              lättillgänglig service som är baserad på digital teknik, men under
              resan framöver ska man också kunna fortsätta att vara en aktiv
              medborgare i Sverige även om man inte är digitalt delaktig.
            </seg>
          </u>
          <note type="speaker" n="15d63386">
            Anf. 49 BARBRO WESTERHOLM (FP):
          </note>
          <u who="Q4859755" xml:id="i-3702e9d8a7558b73-1" n="12e7529c">
            <seg n="b69e93b6">
              Fru talman! Jag undrar om man ändå inte ska ha kvar möjligheten
              till en personlig kontakt som kan hjälpa en vidare i det här systemet.
              Nu när man klättrar ut på den där knapptelefongrenen och kommer
              längst ut ramlar man ned i backen. Sedan får man börja klättra
              igen, och till slut ger man upp.
            </seg>
            <seg n="6d8ff6c0">
              Hur ser statsrådet och regeringen på att bevara den här möjligheten
              att möta en människa i telefonen?
            </seg>
          </u>
          <note type="speaker" n="526761f1">
            Anf. 50 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-13" n="9219994c">
            <seg n="c248f7eb">
              Fru talman! När jag träffar myndigheterna och pensionärsorganisationerna,
              vilket jag gör både nu och då, är jag mycket tydlig med att det
              är alldeles självklart att det ska gå att vara medborgare i Sverige
              även om man inte är digitalt delaktig. Det gäller inte minst många
              äldre. Nu ser vi den glädjande trenden att internetanvändningen
              ökar som mest bland de äldre, men vi vet att det finns ett antal
              personer som inte kommer att kunna ta del av den digitala tekniken
              på samma sätt. Därför måste det gå att komma i kontakt med våra
              myndigheter och offentliga institutioner även på andra sätt, via
              papper eller via telefon.
            </seg>
            <seg n="d9e24c90">
              Om våra myndigheter blir duktiga på att använda digital teknik
              för att kommunicera med dem som kan använda den digitala tekniken
              tror jag att förutsättningarna för att ha kvar den service som
              krävs för att möta dem som ännu inte är digitalt delaktiga ökar.
              Tack vare att vi är resurseffektiva i den ena delen kan vi hålla
              kvar det personliga mötet med dem som är beroende av att kunna
              ha ett personligt möte med det offentliga.
            </seg>
            <seg n="26804159">
              Cykelutredningen
            </seg>
          </u>
          <note type="speaker" n="84f77a34">
            Anf. 51 SIV HOLMA (V):
          </note>
          <u who="Q4609260" xml:id="i-f60aa44a7ba4497c-1" n="47aa0a90">
            <seg n="a8d176ff">
              Fru talman! Min fråga riktar sig till statsrådet Catharina Elmsäter-Svärd.
              År 2010 tillsatte regeringen en cykelutredning som senast den
              1 maj i år skulle presentera sitt resultat. Då ställer jag en
              kort fråga: Vad har hänt? Kommer det en cykelutredning?
            </seg>
            <seg n="faa0b6f2">
              Trafikverket presenterade en prognos om att alla transporter
              kommer att ha ökat med 13 procent till 2020 men cyklingen bara
              med 1 procent. Där har vi en stor potential. Vi kan titta på Köpenhamn.
              Hälften av de korta resorna görs med cykel. Här har vi mycket
              att göra. När kommer Cykelutredningen?
            </seg>
          </u>
          <note type="speaker" n="53a249a7">
            Anf. 52 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-14" n="9219994c">
            <seg n="95c0b022">
              Fru talman! Det mycket korta och enkla svaret till Siv Holma
              på den direkta frågan är att den tidigare i vår fick ett förlängt
              mandat och ska återkomma i oktober i år.
            </seg>
            <seg n="9a8f740c">
              Jag kan samtidigt passa på att tillägga att just cykeln är otroligt
              viktig som ett komplement för dem som har möjlighet och som inte
              har så långa avstånd till fritidsliv, vardagsliv och arbetsliv.
              Detta är en fråga där det pågår oerhört mycket just nu, inte minst
              i våra storstäder.
            </seg>
            <seg n="6ddb6092">
              Siv Holma nämnde Köpenhamn som ett exempel. Jag vet att i den
              här staden, i Helsingfors, pågår det just nu ett arbete med en
              cykelmiljard. Vi ser hur allt fler väljer cykeln. Det handlar
              om att separera för att få bra cykelvägar och om att knyta ihop
              dem över kommungränserna så att vi får ett cykelnät som hänger
              ihop. En del av detta finns med i Cykelutredningen, plus mycket
              annat, och den kommer i oktober.
            </seg>
          </u>
          <note type="speaker" n="27cb6bdc">
            Anf. 53 SIV HOLMA (V):
          </note>
          <u who="Q4609260" xml:id="i-f60aa44a7ba4497c-2" n="47aa0a90">
            <seg n="4a8ebf4f">
              Fru talman! Cykelutredningen är efterlängtad. Jag beklagar att
              den kommer först i oktober. Det är ju efter det att budgeten för
              2013 har processats och behandlats. Jag skulle vilja ställa en
              följdfråga: Anser statsrådet att det behövs mer ansvar på nationell
              nivå så att man inte bara förlitar sig på att olika kommuner satsar
              slantar? Jag tror att det behövs mer muskler från den nationella
              nivån så att vi får den här förändringen och så att vi kan få
              samma utveckling som i exempelvis Köpenhamn.
            </seg>
          </u>
          <note type="speaker" n="262323cc">
            Anf. 54 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-4f67ff1fb32bdcb4-0" n="9219994c">
            <seg n="2d5e8ff8">
              Fru talman! I det underlag som regeringen har som en god grund
              för den kommande infrastrukturpropositionen i höst ingår bland
              annat Kapacitetsutredningen. Den har haft i uppdrag att titta
              på samtliga trafikslag. På ett antal sidor i den nämns just cykeln
              som ett bra komplement när det gäller framkomlighet och miljöskäl.
              Vi kan också lägga till hälsoskäl. Det är en utmaning i den konkurrens
              som finns om marken.
            </seg>
            <seg n="44b40b21">
              Ja, jag tycker att cykeln är viktig. Redan i den tidigare planen
              finns det beslut om cykelpengar. Det görs också olika leder, inte
              minst för turismen. Vi har Kattegattleden till exempel. Det finns
              ett stort kommunalt engagemang.
            </seg>
            <seg n="ce2c0145">
              Den drar ut på tiden några månader därför att de bad om det.
              De hade fått ytterligare bra idéer som de ville ha med i utredningen.
              Det tyckte jag var rätt okej.
            </seg>
          </u>
          <note n="58c9bef7">
            Regeringskansliets beredning av reformer
          </note>
          <note n="de6819fe">
            Anf. 55 HELENE PETERSSON i Stockaryd (S):
          </note>
          <u who="unknown" xml:id="i-c0014bba5c06883c-0" n="9219994c">
            <seg n="036a92cf">
              Fru talman! Jag vill ställa min fråga till Ulf Kristersson. Jag
              vill ta upp den osäkerhet om betygssättningen som det har varit
              mycket diskussion om i veckan.
            </seg>
            <seg n="e1871a62">
              Det har oroat mig som rektor, och jag har varit i kontakt med
              många av mina lärare och med andra lärare och rektorer i min omgivning.
              Man är glad åt betygssystemet och tror att det på sikt kommer
              att bli bra, men det finns osäkerhet och oro kring begreppen och
              att det inte finns något tillämpningsstöd.
            </seg>
            <seg n="70dbea42">
              Jag vet att man jobbar mycket med det här i kommunerna, och det
              kan också bli lite av ett bekymmer om man börjar sätta praxis
              i kommunerna för att det inte finns ett riksövergripande system.
            </seg>
            <seg n="d314d589">
              Det här är egentligen bara ett exempel av flera där man har diskuterat
              beredningen i Regeringskansliet. Min fråga är: Känner sig statsrådet
              tillfreds med den beredning som sker i Regeringskansliet när reform
              efter reform som riksdagen beslutar om inte fungerar när den väl
              ska sjösättas?
            </seg>
          </u>
          <note type="speaker" n="716f21fa">
            Anf. 56 Statsrådet ULF KRISTERSSON (M):
          </note>
          <u who="Q1780398" xml:id="i-4f67ff1fb32bdcb4-1" n="9219994c" next="i-c0014bba5c06883c-1">
            <seg n="14305b36">
              Fru talman! Jag är övertygad om att vi sköter beredningarna på
              det sätt som vi ska. Jag är också övertygad om att vi då och då
              kommer att ha ordningsfrågor i stället för sakfrågor, till del
              för att alla kan diskutera ordningsfrågor och man kan tycka olika
              om dem, men till del också för att de lite grann döljer en saklig
              diskussion om själva substansen. Jag har mött det på andra områden
              inom politiken. Det är ingenting jag moraliserar över, utan jag
              säger bara att man ibland kan diskutera ordningsfrågor som ett
              svepskäl för att diskutera innehållsfrågor.
            </seg>
            <seg n="64079ccb">
              Det betyder inte att vi inte vid stora reformer kommer att möta
              problem av olika slag. Så har det alltid varit. Dem ska man ha
              respekt för, och dem ska man göra så små som möjligt genom att
              ha ett så gott underlag som möjligt.
            </seg>
            <seg n="091b0950">
              Ibland finns det mycket kvalificerade skäl att begära mer tid
              jag antar att frågeställaren delvis syftar på till exempel lärarlegitimationsfrågan
              för att skjuta en lagstiftnings ikraftträdande något längre fram
              i tiden.
            </seg>
          </u>
          <note n="a6dd16c1">
            Anf. 57 HELENE PETERSSON i Stockaryd (S):
          </note>
          <u who="Q1780398" xml:id="i-c0014bba5c06883c-1" n="9219994c" prev="i-4f67ff1fb32bdcb4-1">
            <seg n="319a7ca9">
              Fru talman! När det gäller betygen och även lärarlegitimationerna
              har vi varit fullständigt överens. Vi tycker att det är bra reformer.
              Men vi oroar oss över det sätt som de ska tillämpas på sedan och
              att de som ska tillämpa dem inte får möjlighet till det stöd som
              de faktiskt efterfrågar och även att de myndigheter som ska sjösätta
              detta och hjälpa till med den praktiska tillämpningen inte får
              det stöd som de kan behöva få.
            </seg>
            <seg n="26d3ee3a">
              Min andra fråga är: Anser statsrådet att myndigheterna får det
              stöd och de möjligheter som de behöver för att hjälpa i detta
              fall kommunernas skolor och lärare att göra ett fullgott system
              av ett nytt betygssystem som vi alla faktiskt tycker kommer att
              bli bra om det tillämpas på ett rättssäkert och rätt sätt?
            </seg>
          </u>
          <note type="speaker" n="656fdd14">
            Anf. 58 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-15" n="9219994c">
            <seg n="05a73775">
              Fru talman! Den rimliga detaljkunskap som jag personligen har
              om detta är att det finns gott stödmaterial och stödunderlag för
              beslutsfattande. Det är min uppfattning.
            </seg>
            <seg n="dada9b27">
              Vi refererar båda till egna erfarenheter, och jag tvivlar inte
              alls på din rektorserfarenhet och att du ser saker från din horisont.
              Jag har en egen upplevelse från ett föräldramöte häromdagen där
              bilden i allt väsentligt var den motsatta. Det fanns en stor entusiasm
              inför ett byte, och inte ett ord nämndes om att de kände sig osäkra,
              annat än den osäkerhet som finns när man för första gången ska
              tillämpa någonting, vilken vi alla, som föräldrar, chefer och
              politiker, har skäl att ha stor respekt för. Min bild är att detta
              kommer att fungera väl.
            </seg>
            <seg n="644f31d5">
              Trafiksäkerheten på olycksdrabbade vägar
            </seg>
          </u>
          <note type="speaker" n="71196172">
            Anf. 59 ANDREAS CARLSON (KD):
          </note>
          <u who="Q5602835" xml:id="i-63b8240492d77b3a-16" n="93dd4de1">
            <seg n="0c7d4795">
              Fru talman! Jag vill först och främst säga att jag har planerat
              att ställa den här frågan en tid. Jag vill ställa den till infrastrukturministern.
            </seg>
            <seg n="c43f6c77">
              I morse inträffade en ny, tragisk dödsolycka på riksväg 26/47
              mellan Mullsjö och Jönköping. En person omkom när en personbil
              frontalkrockade med en lastbil. Det här är den tredje dödsolyckan
              på ett halvår, och varje dag innebär en potentiell livsfara för
              trafikanterna. Motormännen listar vägen som en av de farligaste
              i Sverige.
            </seg>
            <seg n="575c85f7">
              Trafikverket har under våren rapporterat sitt kapacitetsuppdrag.
              Tyvärr finns inte någon nämnvärd inriktning mot att prioritera
              de trafiksäkerhetshöjande investeringarna på våra riksvägar.
            </seg>
            <seg n="0ad06953">
              Hur ser infrastrukturministern på möjligheterna att i höstens
              infrastrukturproposition avsätta medel för att tidigarelägga trafiksäkerhetsinsatser
              på de allra mest olycksdrabbade vägavsnitten där riksväg 26/47
              ingår?
            </seg>
          </u>
          <note type="speaker" n="db0dfb08">
            Anf. 60 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-17" n="9219994c">
            <seg n="f508a7ca">
              Fru talman! Det är alltid beklagligt med olyckor oavsett om de
              har dödlig utgång eller om människor blir svårt skadade. Därför
              har fokus ända sedan 1997 när vi kom överens om nollvisionen varit
              att steg för steg förbättra harmoniseringen och designen av vägar
              med hjälp av hastighetsförändringar. Det säkraste är kanske att
              bygga motorvägar, men vi mittseparerar allt fler vägar, och det
              är det mest effektiva sättet att undvika kollisionsolyckor.
            </seg>
            <seg n="56805430">
              Om jag inte minns fel, fru talman nu är jag lite osäker ligger
              just den här vägsträckan med i plan, och därmed säkert Andreas
              Carlsons fråga om tidigareläggning.
            </seg>
            <seg n="7ae94980">
              Uppdraget i Kapacitetsutredningen handlade om kapacitet. Här
              handlar det kanske inte i första hand om ett kapacitetsproblem,
              men jag känner till att det är en angelägen väg, och huruvida
              beslut om en tidigareläggning kommer att komma med under hösten
              eller inte har jag svårt att svara på i dag.
            </seg>
          </u>
          <note type="speaker" n="2f002783">
            Anf. 61 ANDREAS CARLSON (KD):
          </note>
          <u who="Q5602835" xml:id="i-63b8240492d77b3a-18" n="93dd4de1">
            <seg n="9a6c9695">
              Fru talman! Tack, statsrådet, för svaret! 2 064 personer har
              skrivit under en namninsamling för att tidigarelägga ombyggnationen
              som statsrådet mycket riktigt säger är planlagd. Den är planlagd
              till 2016, men 2 064 personer har skrivit under en namninsamling
              som jag hoppas få överlämna till statsrådet efter frågestunden.
            </seg>
            <seg n="6ee4c126">
              Jag vill också bjuda ned infrastrukturministern att om hon har
              möjlighet själv åka på vägen som är mycket farlig och där en stor
              mängd lastbilar transporterar gods från logistikområdet i Jönköping
              upp till Västsverige och Norge. Det är den längsta stamvägen i
              Sverige efter Europavägarna.
            </seg>
            <seg n="53ef63dd">
              Hur ser infrastrukturministern på möjligheterna för regeringen
              att inför infrastrukturpropositionen justera inriktningen för
              infrastrukturplaneringen som Trafikverket föreslagit? Med stöd
              av 2 064 namn och med tanke på de tre tragiska dödsolyckorna det
              senaste halvåret är det på tiden med en tidigareläggning av ombyggnationen
              av riksväg 26/47.
            </seg>
          </u>
          <note type="speaker" n="da891f01">
            Anf. 62 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-19" n="9219994c">
            <seg n="b0186d64">
              Fru talman! Det är helt klart så att infrastruktur oavsett vilket
              trafikslag det handlar om engagerar. Vart jag än åker i landet
              möts jag av behov av en bättre väg, en omgjord väg, en helt ny
              väg, en järnvägsdragning, en flygplats eller en bättre hamn. Det
              finns behov.
            </seg>
            <seg n="c716bd05">
              Det som vi fokuserar på nu är att hitta bra stråk för godset
              genom landet och in i och ut ur landet men också att se till att
              vi får en bra arbetspendling och persontrafik. Där ingår naturligtvis
              fokus på tillgänglighet, framkomlighet och säkerhet. Det är ett
              arbete som vi fortsätter med.
            </seg>
            <seg n="c0b10326">
              Just det här vägobjektet ligger i plan, och det är betydligt
              mycket bättre läge än för dem som än så länge inte har kommit
              in i en plan.
            </seg>
            <seg n="2f39600a">
              Jag kommer gärna ned. Jag har varit i områdena runt omkring tidigare,
              och jag tror till och med att jag har kört en del på sträckan.
              Jag tar naturligtvis gärna emot namnunderskrifterna, för engagemang
              tycker vi är bra över huvud taget.
            </seg>
            <seg n="cc0ea9ae">
              Underhållet av järnvägen
            </seg>
          </u>
          <note type="speaker" n="c97e9bff">
            Anf. 63 ANDERS YGEMAN (S):
          </note>
          <u who="Q3375050" xml:id="i-0fc2ae372f3e3224-0" n="78581265">
            <seg n="687ad60d">
              Fru talman! Samtidigt som tågen har stått stilla på Helsingforss
              central har infrastrukturministern prickats av ett enhälligt konstitutionsutskott
              för miljonrullning inom järnvägsunderhållet.
            </seg>
            <seg n="67cf1269">
              Ett företag, BB Rail, som i sitt hemland har tilldömts ansvaret
              för en stor tågolycka och därmed fått böta hundratals miljoner
              har i Sverige gått i motsatt riktning. Man har fått 125 miljoner
              kronor för att inte utföra underhåll. Det är naturligtvis djupt
              olyckligt.
            </seg>
            <seg n="9a612ee6">
              Där skulle historien ha kunnat sluta om det inte vore för att
              man efter att man löst ut företaget med 125 miljoner kronor utlyste
              en ny upphandling, och samma företag som orsakade olyckan i Storbritannien,
              fick böta där och fick 125 miljoner kronor av Trafikverket för
              att inte utföra underhåll vann upphandlingen trots att man hade
              det dyraste anbudet.
            </seg>
            <seg n="e0db0a0a">
              Jag vill därför fråga infrastrukturministern: Vilka åtgärder
              avser statsrådet att vidta för att bringa ordning på underhållskaoset
              på våra järnvägar?
            </seg>
          </u>
          <note type="speaker" n="a523dbe7">
            Anf. 64 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-20" n="9219994c">
            <seg n="10719ccf">
              Fru talman! Jag tycker frågeställningen är lite missvisande.
              Vi har inte kaos i vårt underhållsarbete. Tvärtom ser vi hur vi
              får ut mer effekt och mer underhåll för mindre pengar till gagn
              för skattebetalarna där kvaliteten inte sänks och säkerheten inte
              heller minskar.
            </seg>
            <seg n="9c435375">
              Vi ser snarare hur fler företag är med och bidrar till både innovation
              och företagsutveckling, vilket är någonting som jag tror att Socialdemokraterna
              i grunden tycker är positivt.
            </seg>
            <seg n="2b48e038">
              Vad man har kommit fram till i KU i dag har jag inte tagit del
              av. Man har haft en presskonferens för ett tag sedan. Det är dock
              viktigt att känna till att det som hände i Västra Götaland och
              det avtal som fanns där inte har att göra med något systematiskt
              fel i upphandlingen. Det är en engångsföreteelse så här långt,
              och jag hoppas att det förblir det. Här har Trafikverket i sin
              myndighetsroll, med det ansvar som man har, i god ordning avslutat
              något som bägge parter inte trodde var bra. Det har varit för
              resenärernas skull, för att kunna göra något annat i stället.
              Det tycker jag i grunden är bra.
            </seg>
          </u>
          <note type="speaker" n="a17861dc">
            Anf. 65 ANDERS YGEMAN (S):
          </note>
          <u who="Q3375050" xml:id="i-0fc2ae372f3e3224-1" n="78581265">
            <seg n="197e2009">
              Fru talman! Jag noterar att statsrådet är nöjd med järnvägsunderhållet.
              Hon är nöjd och tycker att det är bra att Trafikverket har betalat
              ut 125 miljoner kronor av medel som riksdagen har anvisat för
              järnvägsunderhåll till att lösa ut en entreprenör som inte har
              klarat uppgiften, vilket ett enhälligt konstitutionsutskott i
              dag har riktat kritik mot.
            </seg>
            <seg n="05425947">
              Jag är inte nöjd med hur järnvägsunderhållet i Sverige bedrivs.
            </seg>
          </u>
          <note type="speaker" n="8a5bd337">
            Anf. 66 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-63b8240492d77b3a-21" n="9219994c">
            <seg n="4036f1e3">
              Fru talman! Den som har intresse i den här frågan kan nog läsa
              vad det är som konstitutionsutskottet har riktat kritik mot. Huruvida
              det stämmer med Anders Ygemans tolkning eller med någon annans
              tolkning avstår jag från att säga. Frågan är dock relevant, för
              kritiken gäller att samma företag finns med igen. Då blir naturligtvis
              frågan: Ska vi använda lagen om offentlig upphandling eller inte?
              Ska vi på något sätt styra vissa företag att inte delta i en sådan
              upphandling om de i övrigt uppfyller kriterierna, ansöker i lika
              konkurrens med alla andra och utifrån detta också blir utvalda?
              Då söker vi ju något annat än den verklighet vi i dag lever i.
            </seg>
            <seg n="45d9c2b9">
              Jag tycker att inte minst Socialdemokraterna borde bestämma sig
              för vad det är som ska gälla. Är det lika villkor för företag
              som uppfyller kriterier för att vara med i en upphandling enligt
              lagen om offentlig upphandling, eller ska vi ovanifrån styra att
              vissa får vara med och andra inte? Det blir väldigt märkligt.
              Det tror jag inte är bra för järnvägens framtid.
            </seg>
            <seg n="94d39a5a">
              Stöd för betygssättning
            </seg>
          </u>
          <note type="speaker" n="d03ee46f">
            Anf. 67 ANNA-LENA SÖRENSON (S):
          </note>
          <u who="Q4981914" xml:id="i-b8c12d6b3dd3c1de-0" n="7f819ae2">
            <seg n="a868973b">
              Fru talman! Min fråga handlar om hur lärarna ska bedöma sina
              elever och ge rättvisa betyg när det saknas underlag och stöd
              för detta. Hur ska lärarna kunna uttolka begrepp som enkelt, utförligt
              eller nyanserat när det saknas konsensusunderlag för det? Det
              nya betygssystemet har gällt sedan i julas, men på Skolverkets
              hemsida kan man se att visst underlag inte kommer förrän hösten
              2013.
            </seg>
            <seg n="98474122">
              Nu har vi hört statsrådet Kristersson två gånger i dag säga att
              underlaget är gott och bra för att lärarna ska kunna sätta betyg.
              Hur är det möjligt, när det faktiskt inte finns något underlag?
              Det finns inget framtaget underlag. Hur kan han säga så när det
              saknas i NO-ämnen, i engelska, i historia och i religion?
            </seg>
          </u>
          <note type="speaker" n="04c58ec0">
            Anf. 68 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-22" n="9219994c">
            <seg n="56020879">
              Fru talman! Jag svarar naturligtvis gärna på frågor om detta.
              Jag har redan gjort det två gånger och gör det gärna en tredje
              gång också. Mitt svar kommer att låta ungefär som tidigare.
            </seg>
            <seg n="5e7e4ece">
              Det är min bild att det är ett gott underlag. Det är min bild
              att det är en stor och viktig reform som är emotsedd med rätt
              stor entusiasm. Säkert kommer den, som alla reformer, att vålla
              en del initiala problem, men vill man ha en mer detaljerad diskussion
              och gå ned på enskilda ämnen, vilket är helt legitimt, föreslår
              jag att man för den diskussionen med det statsråd som dagligdags
              arbetar med de här frågorna.
            </seg>
            <seg n="2dfb29d9">
              Mitt svar blir regeringens relativt övergripande: Vi tror att
              reformen är nyttig, viktig och välförberedd.
            </seg>
          </u>
          <note type="speaker" n="72dc2402">
            Anf. 69 ANNA-LENA SÖRENSON (S):
          </note>
          <u who="Q4981914" xml:id="i-b8c12d6b3dd3c1de-1" n="7f819ae2">
            <seg n="2f446ae0">
              Fru talman! Det är svårt att bedöma om ministerns svar är enkelt,
              utförligt, översiktligt eller nyanserat, men det är väl väljarna
              som får sätta sina betyg på regeringen. Frågan är ändå om Skolverket
              har fått förutsättningar för att klara genomförandet av den nya
              betygsreformen. Det är väl ändå rimligt att det som regeringen
              har beskrivit som den största reformen sedan 1842 implementeras
              på ett sätt som underlättar och förbättrar för lärare och elever
              och inte försämrar situationen i skolan?
            </seg>
          </u>
          <note type="speaker" n="531f3592">
            Anf. 70 Statsrådet ULF KRISTERSSON (M):
          </note>
          <u who="Q1780398" xml:id="i-63b8240492d77b3a-23" n="9219994c">
            <seg n="b24b053e">
              Fru talman! Jag uppfattade inte frågan fullt ut, men jag delar
              uppfattningen att det är rimligt att begära att det ska vara välförberett.
              Regeringens bild är att det är välförberett.
            </seg>
            <seg n="0d6dfdf5">
              Arbetskraftsinvandring
            </seg>
          </u>
          <note type="speaker" n="1ccadaa8">
            Anf. 71 MONTASER ENEIM (M):
          </note>
          <u who="unknown" xml:id="i-63b8240492d77b3a-24" n="281538a1">
            <seg n="72cb0f44">
              Fru talman! Min fråga går till migrationsminister Tobias Billström.
              Arbetskraftsinvandring har visat sig vara en framgångsrik modell.
              Att Sveriges attraktionskraft har ökat tycker jag är positivt.
              Vissa företag expanderar tack vare den arbetskraft som kommer
              från utlandet, och andra företag skulle inte klara sig utan.
            </seg>
            <seg n="4c4b4da8">
              Min fråga till migrationsministern är: Vad har hänt när det gäller
              tillstånd och tuffare granskning från Migrationsverkets sida?
            </seg>
          </u>
          <note type="speaker" n="b80cfda0">
            Anf. 72 Statsrådet TOBIAS BILLSTRÖM (M):
          </note>
          <u who="Q3112958" xml:id="i-19fd66675b68ef5e-0" n="9219994c">
            <seg n="33cae209">
              Fru talman! Arbetskraftsinvandring är verkligen mycket viktigt
              för Sverige. Den reform som har gällt sedan 2008 har lett till
              att många människor har kunnat komma till Sverige och därmed bidra
              med kunskap och kompetens hos de arbetsgivare där de har blivit
              anställda.
            </seg>
            <seg n="1ba50074">
              Ingen reform är dock, precis som frågeställaren konstaterar,
              så bra att den inte behöver vårdas. Därför har regeringen gett
              Migrationsverket ett fortsatt uppdrag att motverka missbruket
              av reformen, bland annat genom att se till att man inför striktare
              kontroller i branscher där det har visat sig förekomma missbruk.
              Företag inom bland annat handel, hotell och restaurang ska visa
              att de kan garantera lön för den som söker arbetstillstånd. Vidare
              ska företag som tidigare har anställt arbetskraftsinvandrare nu
              också kunna visa att de vid tidigare tillfällen har betalat ut
              löner och tecknat försäkringar. På så vis kan man systematiskt
              motverka eventuellt fusk.
            </seg>
          </u>
          <note type="speaker" n="6847ad4d">
            Anf. 73 MONTASER ENEIM (M):
          </note>
          <u who="unknown" xml:id="i-63b8240492d77b3a-25" n="281538a1">
            <seg n="548ae564">
              Fru talman! Tack för svaret, ministern! Vi kan konstatera att
              vi har kommit en bra bit på väg, men det finns fortfarande mer
              att göra, framför allt när det gäller rörlighet. Hur ser migrationsministern
              på det?
            </seg>
          </u>
          <note type="speaker" n="a2809355">
            Anf. 74 Statsrådet TOBIAS BILLSTRÖM (M):
          </note>
          <u who="Q3112958" xml:id="i-19fd66675b68ef5e-1" n="9219994c">
            <seg n="200d27fe">
              Fru talman! Det är naturligt att nästa diskussion kommer att
              handla om cirkulär migration, det vill säga att migranter inte
              bara flyttar från punkt A till punkt B och sedan blir kvar där
              permanent det är ju så det har sett ut under många decennier utan
              att man i dag flyttar tillbaka till de länder varifrån man har
              kommit eller vidare till andra länder. Detta ställer utmaningar
              på flera olika system. Det handlar om socialförsäkringssystemen,
              om utlänningslagen, om frågor som rör arbetsmarknadspolitik och
              i stort sett alla politikområden.
            </seg>
            <seg n="0e58d7e3">
              Lite för att utröna vilka utmaningar som finns tillsatte regeringen
              2009 Kommittén för cirkulär migration, en parlamentarisk utredning
              som kom med flera olika intressanta förslag till förändringar
              och förbättringar för att göra Sverige till ett mer attraktivt
              land för cirkulära migranter än det är i dag. Förslagen bereds
              i Regeringskansliet, och vi har för avsikt att återkomma till
              riksdagen under den här mandatperioden med konkreta förslag.
            </seg>
            <seg n="7e37ae3b">
              Jämställdheten
            </seg>
          </u>
          <note type="speaker" n="2f848cb1">
            Anf. 75 CARINA OHLSSON (S):
          </note>
          <u who="Q3363827" xml:id="i-253bb07215e7d58c-0" n="d57bfe88">
            <seg n="0b3fcdfd">
              Fru talman! Statsrådet Nyamko Sabuni efterlyste tidigare ordentliga
              utredningar och undersökningar för att kunna fatta rätt beslut.
              Det finns hur många undersökningar som helst som visar att ojämställdhet
              råder. Vi ramlar ned på rankningslistan globalt sett.
            </seg>
            <seg n="4597b837">
              Vi fick en föredragning om detta i mitt fullmäktige i veckan.
              Kvinna Skaraborg har gjort en undersökning i Skaraborg, men ojämställdhet
              finns inte bara där utan i landet som helhet. Vi kan se att utbildningsnivån
              för kvinnor ökar samtidigt som löneskillnaderna är väldigt stora.
            </seg>
            <seg n="48b7bfac">
              Den 8 mars presenterades underökningar där kvinnoorganisationer
              lyfte fram att kvinnor egentligen borde sluta arbeta kl. 15.51
              om lönen skulle gälla för hela den arbetade dagen, men i stället
              arbetade man fram till kl. 17.00. Det finns hur många undersökningar
              som helst som visar detta.
            </seg>
            <seg n="0df7e2e6">
              Därför undrar jag om statsrådet tillämpar samma metod nu. Kommer
              det förslag nu när man vet att det ser ut så här?
            </seg>
          </u>
          <note type="speaker" n="7da72499">
            Anf. 76 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-26" n="9219994c">
            <seg n="6584134b">
              Fru talman! Först vill jag korrigera uppgiften att Sverige tappar
              i rankningarna. Av de fem sex senaste rankningar som jag har tagit
              del av toppar Sverige fyra eller fem. Vi hävdar oss alltså fortfarande,
              men det betyder inte att Sverige är jämställt. Fortfarande behöver
              mycket göras.
            </seg>
            <seg n="9d213518">
              En annan sak som jag vill nämna och känna stolthet över är att
              löneskillnaderna minskar, även om de fortfarande finns. Detta
              beror bland annat på jobbskatteavdraget.
            </seg>
            <seg n="75aa1c77">
              Under Socialdemokraternas tid har melodin alltid varit att om
              vi sänker skatt överför vi förmögenhet från kvinnor till män,
              för man har alltid sänkt eller höjt den med lika mycket, vilket
              har drabbat låg- och medelinkomsttagare. Jobbskatteavdragets konstruktion
              är genuin på det viset att de med låga inkomster och medelinkomster
              får en större andel medan de med höga inkomster får en lägre andel.
              Det har gjort att löneskillnaderna har minskat lite. Det är mer
              än man har lyckats åstadkomma med fackliga förhandlingar och annat
              som Socialdemokraterna har hänvisat till.
            </seg>
            <seg n="0ade8fdb">
              Ja, det återstår mycket att göra, men vi håller på.
            </seg>
          </u>
          <note type="speaker" n="1039027e">
            Anf. 77 CARINA OHLSSON (S):
          </note>
          <u who="Q3363827" xml:id="i-253bb07215e7d58c-1" n="d57bfe88">
            <seg n="e77c2f71">
              Fru talman! Jobbskatteavdraget har ju inte med lönenivå att göra.
              Jag tror inte att pensionärerna känner sig trygga med det. De
              får inte del av jobbskatteavdraget, och pensionen beräknas inte
              heller på det underlaget. Vi ser ändå stora skillnader, och de
              handlar också om anställningsformer.
            </seg>
            <seg n="52b369ef">
              Vi ser att kvinnor generellt sett har sämre arbetsvillkor beroende
              på en högre andel deltidsarbete, ofta i samband med att de får
              första barnet. Man vet dock inte riktigt vad regeringen tycker.
              Nyamko Sabunis parti tycker att man ska dela mer lika på föräldraförsäkringen,
              medan en del tycks tro att det går att sitta vid köksbordet och
              förhandla om både löner och annat.
            </seg>
            <seg n="ff868f31">
              Det är också en väldig osäkerhet som råder. När man samtalar
              med unga kvinnor känner de ingen tilltro till hur de ska kunna
              forma sin framtid, och det är ju det övergripande målet för jämställdheten.
              Lite mer än jobbskatteavdrag tror jag att man förväntar sig för
              att nå jämställdhet.
            </seg>
          </u>
          <note type="speaker" n="87f49f32">
            Anf. 78 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-27" n="9219994c">
            <seg n="621cff7a">
              Fru talman! Jag håller med Carina Ohlsson om att det behövs mer
              än jobbskatteavdrag för att nå jämställdhet. Men jag tror att
              man ska säga att ekonomisk självständighet ändå är det som lägger
              grunden för jämställdhet. Därför är det en viktig fråga en av
              de större frågorna.
            </seg>
            <seg n="b789e69b">
              Jag tror också att det man får i lönekuvertet är det som är facit
              på om man jobbar aktivt med jämställdhet eller inte. Till syvende
              och sist handlar det ju, som Carina Ohlsson säger, om att också
              kvinnor ska ha tid att arbeta och gärna kunna arbeta mer och göra
              karriär. Då måste det gå att kombinera familjeliv med yrkesliv.
            </seg>
            <seg n="1a204373">
              Regeringen presenterade 2009 en handlingsplan med ett fyrtiotal
              åtgärder som håller på att genomföras. Vi har nu tillsatt ytterligare
              en utredning där Mikael Sjöberg, Arbetsmiljöverkets chef, är ansvarig.
              Vi hoppas att han ska återkomma med ytterligare förslag på vad
              vi kan göra. Under den tiden hoppas jag dock att jobbskatteavdragets
              effekter ska fortsätta verka och framför allt att jämställdhetsbonus
              också ska ge resultat när det gäller att dela på föräldraledigheten
              mer lika, för det är någonting som regeringen vill: att föräldrar
              ska dela mer lika på föräldraledigheten.
            </seg>
          </u>
          <note n="e1ae50cc">
            Legitimation för modersmålslärare
          </note>
          <note type="speaker" n="68d0035c">
            Anf. 79 ISMAIL KAMIL (FP):
          </note>
          <u who="Q5898640" xml:id="i-6bb31147f2f65a0a-0" n="9584ed63">
            <seg n="31b83cc0">
              Fru talman! Min fråga går till statsrådet Nyamko Sabuni.
            </seg>
            <seg n="d5d095c8">
              De rödgröna partierna har med stöd av Sverigedemokraterna nyligen
              drivit igenom att legitimationskrav även ska gälla för modersmålslärarna.
              Hur ser statsrådet på det kravet? Vad kommer det att bli för konsekvenser
              för den viktiga modersmålsundervisningen i den svenska skolan?
            </seg>
          </u>
          <note type="speaker" n="9e35709b">
            Anf. 80 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-28" n="9219994c">
            <seg n="e6b5746e">
              Fru talman! Beslutet om legitimationskrav också för modersmålslärare
              är väldigt överraskande för hela regeringen. Jag kan förstå att
              Sverigedemokraterna som tydligt och klart deklarerat att de inte
              vill ha modersmålsundervisning i svensk skola fattar ett beslut
              som faktiskt försvårar för modersmålsundervisning.
            </seg>
            <seg n="68476137">
              Att de andra tre oppositionspartierna förordar den linjen och
              kräver att alla ska ha lärarlegitimation för att undervisa ett
              fåtal elever gör det oerhört svårt. Vi har ju så väldigt många
              olika språkgrupper i vårt land; det kan handla om hundratals språkgrupper,
              och att rekrytera lärare till vartenda språk är inte lätt.
            </seg>
            <seg n="f4d3d48e">
              Detta försvårar inte bara för eleverna att få sin undervisning.
              Det försvårar också arbetsvillkoren för modersmålslärare. I dag
              måste de åka runt från skola till skola. De får inte betalt för
              den tid det tar att åka runt, och nu ska de inte ens kunna få
              fast anställning utan bara årsvis anställning. Majoriteten av
              dem har ju inte den pedagogiska utbildning som krävs för att kunna
              få legitimation.
            </seg>
            <seg n="6e8a15cc">
              Jag vill också påpeka att för den som vill ha legitimation är
              det faktiskt bara att gå lärarutbildningen så får man den. Det
              är inte förbjudet. Men att ställa krav på legitimation för modersmålslärare
              ställer till stora problem för skolan.
            </seg>
          </u>
          <note type="speaker" n="70555547">
            Anf. 81 ISMAIL KAMIL (FP):
          </note>
          <u who="Q5898640" xml:id="i-6bb31147f2f65a0a-1" n="9584ed63">
            <seg n="b8d95a98">
              Fru talman! Med andra ord kommer detta förslag som har drivits
              igenom av oppositionen att leda till att modersmålsundervisningen
              försvagas och inte förstärks som det har argumenterats för. Är
              det rätt uppfattat?
            </seg>
          </u>
          <note type="speaker" n="fe60ccf1">
            Anf. 82 Statsrådet NYAMKO SABUNI (FP):
          </note>
          <u who="Q241851" xml:id="i-63b8240492d77b3a-29" n="9219994c">
            <seg n="204bd183">
              Fru talman! Ja, det är rätt uppfattat. Det här är väldigt svårt,
              och jag vet inte hur oppositionen tänker besvara medborgarnas
              frågor om detta. Här har de velat plocka enkla politiska poäng
              och helt enkelt bara slaktat modersmålsundervisningen, trots att
              Miljöpartiet ju har vurmat för modersmålsundervisning hur många
              år som helst och trots att Socialdemokraterna känner lika starkt
              för modersmålsundervisning. Att då landa i ett beslut som ska
              göra det svårare för Sveriges skolor att erbjuda barnen modersmålsundervisning
              är för mig väldigt förvånande och väldigt beklagligt.
            </seg>
            <seg n="04fe9d56">
              Hur vi ska lösa detta återstår att se. Vi får återkomma till
              det. Jag beklagar verkligen det beslutet.
            </seg>
            <seg n="0ac8fe36">
              Digital delaktighet för äldre
            </seg>
          </u>
          <note type="speaker" n="8f8223cd">
            Anf. 83 MONICA GREEN (S):
          </note>
          <u who="Q3358763" xml:id="i-e9349313918d0f07-0" n="9c4197e6">
            <seg n="453d894f">
              Fru talman! Jag tänkte fortsätta där Barbro Westerholm slutade,
              om digital delaktighet för äldre. Nu tänker jag inte ställa frågan
              bara om digital delaktighet för äldre även om det nu sitter ett
              gäng hurtiga skaraborgare seniorer här i dag som gärna vill ta
              del av hur it-samhället ska fortsätta. De är vana vid studiecirklar,
              folkbildningssatsningar och så vidare och skulle gärna vilja se
              fortsatta satsningar på det som vi socialdemokrater gjorde.
            </seg>
            <seg n="9d8c9b61">
              Det är alltså dyrt och krångligt att stå utanför it-samhället
              i dag. Väldigt många gör sina bankärenden, söker jobb, kontaktar
              vårdcentralen och läkaren, deklarerar och handlar via nätet. En
              miljon människor gör inte det. För dem är det krångligt och svårt.
              Varför står de utanför? Det kan vara för att de bor på ett sådant
              ställe där det är väldigt dyrt att dra fram infrastrukturen. Det
              kan också vara av rädsla eller av okunskap.
            </seg>
            <seg n="0efb6f40">
              Jag undrar hur Anna-Karin Hatt tänker fortsätta arbeta för att
              Sverige ska ligga i framkant.
            </seg>
          </u>
          <note type="speaker" n="52031f3c">
            Anf. 84 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-30" n="9219994c">
            <seg n="baad820e">
              Fru talman! Tack för frågan från Monica Green! Vi har diskuterat
              den många gånger förut. Det stämmer att det finns många människor
              som behöver hjälp för att bli digitalt delaktiga. Vi kan tvista
              om exakt hur många de är, men jag avhåller mig från det och konstaterar
              bara att de är alldeles för många och att vi behöver göra insatser.
            </seg>
            <seg n="ca70af6c">
              En del handlar om att man måste se till att människor har bra
              och snabba elektroniska kommunikationer. Då finns regeringens
              bredbandsstrategi där vi glädjande nog kunde konstatera att vi
              redan förra året nådde delmålet för 2015: Varannan svensk kan
              i dagsläget koppla upp sig med bredband på minst 100 megabit per
              sekund.
            </seg>
            <seg n="0f4a68a1">
              Samtidigt görs det stora insatser via biblioteken och studieförbunden.
              Regeringen har gett i uppdrag till Hjälpmedelsinstitutet att utveckla
              lösningar för ökad digital delaktighet. Post- och telestyrelsen
              arbetar med innovationsupphandlingar för att få fram en teknik
              som gör informationstekniken så användarvänlig och möjlig att
              bruka som möjligt, för så många som möjligt.
            </seg>
          </u>
          <note type="speaker" n="dd41d9dc">
            Anf. 85 MONICA GREEN (S):
          </note>
          <u who="Q3358763" xml:id="i-e9349313918d0f07-1" n="9c4197e6">
            <seg n="68b864a5">
              Fru talman! Jag noterar att Anna-Karin Hatt säger att vi har
              nått delmålet, men det är egentligen utan att göra någonting eftersom
              det faktiskt är marknaden som har byggt i tätorterna hittills.
              Det är de som har byggt där det är lätt och där det finns många
              människor. Nu kommer det svåra. Det är nu utmaningen börjar: att
              kunna nå en bra infrastruktur med höga hastigheter i hela landet.
            </seg>
            <seg n="2daff66b">
              Digidel jobbar aktivt med frågan att få fler delaktiga på nätet.
              De vill satsa mer på folkbildning på bred front. De efterfrågar
              också vad som ska ingå i begreppet digital kompetens. Kan Anna-Karin
              Hatt svara på den frågan?
            </seg>
          </u>
          <note type="speaker" n="3bc60ec9">
            Anf. 86 Statsrådet ANNA-KARIN HATT (C):
          </note>
          <u who="unknown" xml:id="i-63b8240492d77b3a-31" n="9219994c">
            <seg n="099e62f8">
              Fru talman! På den sista frågan kan jag svara att i den digitala
              agendan, som jag vet att Monica Green ofta läser, gör vi två viktiga
              markeringar av vad digital delaktighet är. Det ena är att så många
              som möjligt ska ha digital kompetens, det vill säga kunna använda
              tekniken. Det andra är vi måste se till att det finns tillräckligt
              många välutbildade specialister för att fylla it-branschens behov
              av välutbildad personal.
            </seg>
            <seg n="4d21e9de">
              Vi nådde delmålet om att hälften av svenskarna ska ha 100 megabit
              per sekund till 2015. Det gjorde vi tack vare tydligt ställda
              krav på operatörerna och tack vare att staten har gått in och
              medfinansierat att bygga bredband till byn. Även om det är så
              att hastigheterna är som allra högst i de stora städerna är det
              väldigt glädjande att se att bredbandstillgången i Monica Greens
              hemlän Skaraborg, i Västerbotten och i många andra län nu ökar
              snabbt. Den ökar väldigt snabbt också på landsbygden samtidigt
              som it-användningen faktiskt ökar allra snabbast i de allra äldsta
              grupperna i vårt land. Det är väldigt bra.
            </seg>
            <seg n="35806576">
              Vuxenutbildningen
            </seg>
          </u>
          <note type="speaker" n="4350c8d0">
            Anf. 87 JAN ERICSON (M):
          </note>
          <u who="Q1681740" xml:id="i-bdec3421ac28bcce-0" n="a8040788">
            <seg n="819fc8d6">
              Fru talman! Jag vill ställa min fråga till Nyamko Sabuni.
            </seg>
            <seg n="3dda2c15">
              Alliansen har sedan regeringstillträdet prioriterat vuxenutbildningen.
              Vi satsar mycket mer pengar än den gamla S-regeringen gjorde,
              och vi har utvecklat nya framgångsrika utbildningsformer. Trots
              detta finns det en politisk diskussion om resurser, där oppositionen
              ofta hävdar att vuxenutbildningen behöver mer pengar.
            </seg>
            <seg n="dea5ce2e">
              När man är ute i kommunerna får man ofta en annan bild. Många
              kommuner har svårt att fylla platserna på komvux. I Västra Götaland
              har både Tanums kommun och Västra Götalandsregionen tillsammans
              betalat tillbaka över 7 miljoner av oförbrukat statsbidrag för
              20102011.
            </seg>
            <seg n="725bd7c1">
              Problemet i dag verkar handla mindre om brist på resurser och
              främst handla om att få elever till de utbildningar som redan
              finns. Hur ser ministern på denna utmaning?
            </seg>
          </u>
          <note type="speaker" n="0d624eef">
            Anf. 88 Statsrådet NYAMKO SABUNI (FP):
          </note>
          <u who="Q241851" xml:id="i-4f67ff1fb32bdcb4-2" n="9219994c">
            <seg n="87ea6ecd">
              Fru talman! Det är en korrekt beskrivning som Jan Ericson ger.
              Vi har satsat väldigt mycket på vuxenutbildning just på grund
              av konjunkturen. Vi hade den värsta finanskrisen 2008. Vi har
              behövt finansiera vuxenutbildning för att människor ska omskola
              sig till nya kompetenser och nya jobb. Vi kan se att vi i dag
              satsar 1 miljard mer på vuxenutbildningen jämfört med 2006.
            </seg>
            <seg n="df495e12">
              Som Jan Ericson säger är det så att vissa kommuner lämnar tillbaka
              pengar. Jag tror att man kan finna två problem med vuxenutbildningen.
              Det ena är att alla kommuner inte är bra på att göra individuella
              bedömningar av vad den enskilde som ska läsa vuxenutbildning behöver,
              det vill säga att det blir för många människor som läser saker
              som de redan kan. Validering av vad man kan för att hitta det
              man inte kan och bara läsa det tror jag skulle kunna locka fler
              till vuxenutbildning.
            </seg>
            <seg n="a0d964ad">
              Det andra är att visa på kopplingen mellan vuxenutbildning och
              arbetsmarknaden. Ju fler som vet och tror att går jag den utbildningen
              leder det också till jobb, desto fler tror jag att vi kan locka.
            </seg>
            <seg n="59ea2e4b">
              Ett problem är det som Socialdemokraterna ofta efterfrågar, öronmärkta
              pengar. När man öronmärker pengar är det så att går de inte till
              just det de är öronmärkta för måste de tillbaka till staten. Därför
              tror jag att en del av vuxenutbildningens pengpott ska vara fri.
              Behövs den inte till den typen av utbildning kan man lägga den
              på en annan typ av vuxenutbildning. På det sättet skapar man frihet
              för kommunen.
            </seg>
          </u>
          <note n="f4ea0531" type="speaker">
            Anf. 89 FÖRSTE VICE TALMANNEN:
          </note>
          <u who="unknown" xml:id="i-c0014bba5c06883c-2" n="9219994c">
            <seg n="8c8a7999">
              Därmed är dagens frågestund avslutad, och jag tackar deltagande
              statsråd.
            </seg>
          </u>
          <note n="29b37740">
            7 § (forts. från 5 §) Järnvägs- och kollektivtrafikfrågor (forts.
            TU5)
          </note>
          <note type="speaker" n="d129cf97">
            Anf. 90 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-4" n="7b92059f">
            <seg n="34dcaeaa">
              Fru talman! Jag har några små kontrollfrågor till Siv Holma så
              att det inte finns några tveksamheter. Egentligen kanske det blir
              lite retoriskt, för det brukar inte råda så stor tveksamhet om
              vad Vänsterpartiet brukar tycka.
            </seg>
            <seg n="f4065c54">
              I betänkandet står det tydligt att oppositionen kräver en effektivare
              och samordnad underhållsorganisation. Nu tycker jag att Siv Holma
              i sitt anförande svävade lite på målet när hon pratade om att
              man har en samskrivning med två andra partier, att Vänsterpartiet
              hade sitt inspel och så vidare. När det står en effektivare och
              samordnad underhållsorganisation, tolkar Siv Holma ändå det som
              att det vi pratar om är Trafikverkets egenregi och att Siv Holma
              i själva verket har fått med sig de andra på Lars Ohlys motion
              och att det är det som gäller?
            </seg>
          </u>
          <note type="speaker" n="5643eb9c">
            Anf. 91 SIV HOLMA (V) replik:
          </note>
          <u who="Q4609260" xml:id="i-f60aa44a7ba4497c-3" n="47aa0a90">
            <seg n="d53cea33">
              Fru talman! Jag tycker inte att det finns så stort utrymme att
              tolka majoritetstexten. Det står att motioner som kommer från
              tre partier delvis är tillstyrkta. Från Vänsterpartiets sida är
              vi väldigt tydliga och klara med hur vi tror att en organisation
              som är effektiv och har en samordning ser ut. Det är glasklart.
            </seg>
            <seg n="f881dca7">
              Vi går med på det här och tycker att det är viktigt därför att
              vi måste få en ändring på grund av att det inte fungerar.
            </seg>
            <seg n="114e6f4a">
              Man kan naturligtvis säga att det krävs mer resurser till järnvägsunderhållet.
              Det driver vi också. Det behövs mer för att få ett robustare järnvägssystem
              än det vi har. Men hur man underhåller är också en viktig bit
              för att få järnvägssystemet att fungera.
            </seg>
            <seg n="cc6bfd7e">
              Jag skulle vilja ställa en fråga till Lars Tysklind. Det har
              förekommit i debatten att man säger att man med det här systemet,
              som i alla fall brukarna inte är nöjda med, har fått 25 procent
              mer per skattekrona i underhåll och att det är någon form av bevis
              för att det är bättre med konkurrens. Men det finns ingenting
              som talar för att tågen, godstransporterna, verkligen kommer i
              tid. Det är ju det som vi för fram. Vi har i utskottet också haft
              många hearingar om detta. Hur kan man försvara något sådant, Lars
              Tysklind?
            </seg>
          </u>
          <note type="speaker" n="53d88111">
            Anf. 92 LARS TYSKLIND (FP) replik:
          </note>
          <u who="Q6217745" xml:id="i-fe47cea779e402e4-5" n="7b92059f">
            <seg n="2d36635d">
              Fru talman! Nu är vi tillbaka där vi började, höll jag på att
              säga. Vi är överens om att den svenska järnvägen har stora brister
              på grund av decennier av eftersatt underhåll. I det läget gäller
              det naturligtvis att försöka rätta till det. Det är det som pågår.
              Alliansregeringen har höjt anslagen till närmast det dubbla under
              de senaste sex åren. Sedan gäller det att använda de pengarna
              på det effektivaste sättet.
            </seg>
            <seg n="657a911a">
              Det finns ingenting som talar emot att det effektivaste sättet
              är att konkurrensutsätta. Det finns beräkningar som visar att
              det skulle ge en kostnadsnedsättning med 25 procent. Jag kan inte
              se något annat än att hålla fast vid det. Ska vi få någon ordning
              på svensk järnväg måste vi använda de pengar vi har på det effektivaste
              sättet.
            </seg>
            <seg n="b11d393e">
              Sedan kan det hända att vi måste skjuta till ännu mer pengar,
              men det är ju en finansiell fråga. På något vis har oppositionen
              fastnat i organisationsfrågan. Den kommer att kosta pengar.
            </seg>
            <seg n="6efaea4e">
              En liten fråga kring Arlandabanan och inlösen av optionsrätten.
              Siv Holma nämnde det i en bisats under sitt anförande. Är det
              någon slags ideologisk inlösning vi ska ha av den optionen? I
              sin reservation skriver Siv Holma att Arlandabanan är kraftigt
              underutnyttjad. Men det pågår ju en process i dag där man faktiskt
              har en samordnad pendeltågstrafik. Det finns fjärrtåg och så vidare.
              Det här utvecklas ju. Den siffra jag nämnde var att 114 avgångar
              dagligen låg utanför Arlanda Express. Det talar för att det trafikpolitiska
              målet är uppfyllt. Vad finns det för vits med att driva frågan
              att lösa in en option om det fungerar så bra som det gör?
            </seg>
          </u>
          <note type="speaker" n="0ed26ff4">
            Anf. 93 SIV HOLMA (V) replik:
          </note>
          <u who="Q4609260" xml:id="i-f60aa44a7ba4497c-4" n="47aa0a90">
            <seg n="72ce47e6">
              Fru talman! Som svar på den första synpunkten, att det järnvägsunderhåll
              som nu bedrivs är så mycket bättre, vill jag påstå att det är
              lite tunnelseende. Man är liksom förblindad av de ideologiska
              skygglapparna. Låt oss titta på hur andra länder ser på de här
              frågorna. Storbritannien, som har förekommit i debatten, har tagit
              tillbaka sin verksamhet. I trafikutskottet hade vi också möjligheten
              att lyssna på dem som arbetar ute på fältet och höra vilken kritik
              som de framförde vad gäller till exempel säkerhetsaspekten.
            </seg>
            <seg n="12509567">
              Jag tycker att det är ganska naturligt att man kan göra saker
              och ting billigare. Visst kan man göra det. Jag är kommunalekonom.
              Man kan gå ned i kostnader ganska rejält, men det är bara på papperet.
              Man måste också ta reda på vad det blir för faktiskt resultat
              i verkligheten. Det tycker jag är viktigt att också våga se.
            </seg>
            <seg n="f01a83c2">
              När det gäller Arlandabanan och optionsrätten känner jag ju till
              lite grann om hur man tog fram det här avtalet. Det stötte på
              mycket kritik från bland annat konstitutionsutskottet, och dåvarande
              kommunikationsminister Mats Odell fick sina fiskar varma när det
              gäller detta. Man har träffat ett avtal som väldigt mycket gynnar
              den som har anbudet, om man uttrycker det på det sättet.
            </seg>
            <seg n="737db083">
              När det gäller transporterna till flygplatsen är det viktigt
              att man tar vara på de klimatsmarta, för vi har problem nu med
              både flygutsläppen och bilutsläppen.
            </seg>
          </u>
          <note type="speaker" n="e6e8e5dc">
            Anf. 94 ANNELIE ENOCHSON (KD):
          </note>
          <u who="Q4768959" xml:id="i-bf0a64da1260fb5c-0" n="4f4a66da">
            <seg n="aa39c577">
              Fru talman! Jag vill i mitt anförande koncentrera mig på den
              reservation som vi i Alliansen har om drift och underhåll av järnvägsinfrastrukturen.
            </seg>
            <seg n="b8d0ea02">
              Löpande underhåll består av dels förebyggande, dels avhjälpande
              insatser. Det avhjälpande underhållet består i princip av reparation
              eller byte av komponenter som skadats eller slitits ut så att
              de inte fungerar på rätt sätt. Avhjälpande underhåll måste ofta
              genomföras med kort varsel och anpassas till den pågående trafiken.
              Möjligheten att planera avhjälpande underhåll är därmed också
              begränsat. Förebyggande underhåll genomförs däremot på ett genomtänkt
              sätt en tid innan systemet blir så defekt att dess funktion sätts
              ned. Detta förutsätter en hög kunskap om anläggningens tillstånd
              och hur fort detta kan nå tillåtna undre kvalitetsgränser.
            </seg>
            <seg n="57da9c4e">
              I Västra Götaland har under flera år pågått ett projekt som heter
              Bana väg i väst och som inneburit att man byggt ett dubbelspår
              mellan Göteborg och Trollhättan och byggt ut vägen till motorvägsstandard.
              Detta är ett avancerat bygge i den känsliga Götaälvdalen med sin
              besvärliga lera och med en smal och begränsad yta att arbeta på.
              Detta arbete har gått förvånansvärt bra och är ett av de första
              projekt där man projekterat, upphandlat och byggt för bägge trafikslagen
              sida vid sida.
            </seg>
            <seg n="3d6a7a42">
              Skulle ambitionerna hos den samlade oppositionen med Socialdemokraterna,
              Sverigedemokraterna, Miljöpartiet och Vänsterpartiet nu bli verklighet
              skulle man inte kunna bygga och projektera lika effektivt som
              man gjort i Bana väg i väst.
            </seg>
            <seg n="047e4610">
              Den samlade oppositionen vill att man ska återföra allt underhåll
              till Trafikverket, hörde vi, medan nybygge och annan projektering
              även fortsättningsvis ska kunna konkurrensutsättas. De effektivitetsvinster
              som uppstår vid upphandlingar vid nybyggnation när man samtidigt
              kan avhjälpa det bristande underhållet kommer att gå förlorade.
              Det kommer att vara fler aktörer ute på banorna till en ökande
              kostnad. Jag har svårt att begripa vad det är man vill med detta
              förslag annat än en önskan att nostalgiskt och ideologiskt återförstatliga
              fungerande verksamhet.
            </seg>
            <seg n="9481a9e6">
              Trafikverkets generaldirektör Gunnar Malm förstår inte heller
              tankarna bakom denna nostalgi. I en debattartikel i Dagens Industri
              i veckan skriver Gunnar Malm följande:
            </seg>
            <seg n="9536b20d">
              Däremot kan löst grundade krav på återgång till organisationsformer
              och kulturer som är en del av de problem vi sitter i, leda till
              att den positiva trend som vi är inne i bryts; i värsta fall till
              resursslöseri, ökad frustration hos resenärer, minskad konkurrenskraft
              för industrin och att möjligheterna att göra järnvägen till en
              del i ett hållbart transportsystem försvåras.
            </seg>
            <seg n="a3f7465d">
              Flera analyser gjordes inför konkurrensutsättningen av underhållet.
              I delbetänkandet av Trafikverksutredningen drar utredaren slutsatsen
              att kostnaden för drift och underhåll mätt i kronor/spårmeter
              har sänkts kraftigt som tydlig effekt av konkurrensutsättningen.
              Försiktigt räknat bedömer han att kostnaden är minst 25 % lägre
              än före konkurrensutsättningen. Samtidigt som han konstaterar
              att kvaliteten och säkerheten är fortsatt hög.
            </seg>
            <seg n="40e180d6">
              Kostnaderna för drift och underhåll har ökat under alliansregeringen
              från knappt 5 miljarder 2006 till 7 ½ miljard 2012. Trafikverket
              är den som upphandlar entreprenader för drift och underhåll av
              järnväg, och för perioden 20122013 budgeteras dessa kostnader
              till 3,6 miljarder. Infranord AB, som är det tidigare Banverket
              Produktion, står för 53 procent av dessa entreprenader. Konkurrensutsättning
              av drift och underhåll påbörjades under den socialdemokratiska
              regeringen 2001 och har alltså pågått i drygt tolv år med bra
              resultat.
            </seg>
            <seg n="cd249c41">
              Den kritik som man kan framföra mot att det varit och är problem
              med järnvägens infrastruktur med förseningar och inställda tåg
              som följd har sitt ursprung i det eftersatta underhållet. När
              alliansregeringen tog över efter tolv år av oavbrutet socialdemokratiskt
              styre var dåvarande alliansinfrastrukturminister Åsa Torstensson
              upprörd över det berg av eftersatt underhåll hon fick ärva. Infrastrukturminister
              Torstensson häcklades då från socialdemokratiskt håll för att
              hon ofta talade om de luftslott som fanns inom infrastrukturområdet.
              Nu verkar denna insikt även komma till Socialdemokraterna, så
              att de själva förstår att de är delaktiga i denna brist på underhåll
              för att de inte avsatt tillräckligt med pengar under sina år vid
              makten. Man hör deras vittnesbörd om nedfallna träd och krånglande
              växlar.
            </seg>
            <seg n="0a50e51b">
              Åter till Gunnar Malm och hans debattartikel: De senaste årens
              satsningar 800 miljoner kronor 2011 och 3,6 miljarder kronor fördelat
              på 2012 och 2013 har inneburit att en återhämtning har påbörjats
              vilket redan märks. Punktligheten har nu fortlöpande förbättrats.
              [- - -] Att järnvägen i alla lägen inte presterar på det sätt
              kunderna förväntar sig beror inte på en konkurrensutsättning av
              järnvägens underhåll, utan har sina orsaker i decenniers brister
              på satsningar på att anpassa järnvägen till kundernas krav. Jag
              ser därför med oro på om den positiva utvecklingen vänts inom
              de kommande åren genom omorganisationer, som också negativt kommer
              att påverka våra entreprenörers framtidsbedömningar och satsningar.
              Vi behöver uthålligt fortsätta den väg som påbörjats.
            </seg>
            <seg n="e193fbe0">
              I det sammanhanget vill jag lyfta fram vad vi skriver i vår reservation
              om att Alliansen vill framhålla vikten av att hushålla med offentliga
              resurser. Det gör man inte genom att kräva att Trafikverket skapar
              en organisation för att utföra underhåll och en annan organisation
              för att upphandla entreprenörer som kan utföra nyinvesteringar.
              Trafikverket kommer dessutom att bli tvunget att upphandla ett
              antal kostsamma maskiner för att klara av att utföra underhållet.
              Detta leder enligt Alliansens uppfattning i stället till ökade
              kostnader och ineffektivt utnyttjande av resurser.
            </seg>
            <seg n="f13a033d">
              När det gäller effektivt utnyttjande av resurser vill Alliansen
              även påpeka att ett stort mått av samordning och optimering av
              de maskiner och andra redskap som används inom ramen för drifts-
              och underhållsverksamhet och nyinvesteringar omintetgörs ifall
              utförarna av verksamheterna inte längre kan vara samma aktör.
              Alliansen menar även att en grumlig och otydlig gräns mellan drift,
              underhåll där det finns två olika varianter reinvesteringar och
              nyinvesteringar skapar problem när det gäller att definiera ett
              eventuellt nytt ansvarsområde för Trafikverket.
            </seg>
            <seg n="04c4fe15">
              Jag vill avsluta med att yrka bifall till förslaget i betänkandet
              utom i den del där vi lämnat en reservation.
            </seg>
          </u>
          <note n="2938bbce">
            I detta anförande instämde Lotta Finstorp, Edward Riedl och Eliza
            Roszkowska Öberg (alla M) samt Anders Åkesson (C).
          </note>
          <note type="speaker" n="a56119b0">
            Anf. 95 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-5" n="a5df67fc">
            <seg n="45b247bb">
              Fru talman! Är det svenska järnvägsunderhållet optimalt organiserat
              i dag? Ska Trafikverket inte ha någon som helst möjlighet att
              utföra ens den enklaste form av underhållsarbete?
            </seg>
            <seg n="9c95fb33">
              Jag pekade i mitt anförande på de förseningar vi haft de senaste
              dagarna. Detsamma gäller i kväll. Folk ringer för att de är försenade.
              Jag ska redovisa hur det var i går. Morgontåget från Karlstad
              avgick 6.38. Det var tur att inte Jan-Evert var med på det tåget.
              Bekymrade resenärer ringer från tåget kl. 12 och berättar att
              de ännu inte kommit fram. Kl. 12.34 anländer de till Helsingforss
              central. För många var mötet redan över, så de fick vända och
              åka hem om det nu gick något tåg.
            </seg>
            <seg n="e213c68c">
              Vi riktar ett tillkännagivande, vilket innebär att riksdagen
              fattar beslut om att regeringen snarast bör återkomma till riksdagen
              med förslag på hur järnvägsunderhållet ska organiseras. Det är
              vårt förslag.
            </seg>
          </u>
          <note type="speaker" n="27099198">
            Anf. 96 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-1" n="4f4a66da">
            <seg n="23afcb37">
              Fru talman! Till att börja med har vi en gemensam problembild.
              Det är problem med tågen. Jag har pendlat i tolv år, och jag om
              någon vet vilka problem det är med tågen. Jag har pendlat sedan
              2000, och det var problem då också, otroliga problem.
            </seg>
            <seg n="6a9b6be6">
              Som jag sade i mitt anförande, om Lars Mejern Larsson lyssnade,
              har vi ändå sett problemen. År 2006 var det ungefär 5 miljarder
              till drift och underhåll, och år 2012 är det 7,5 miljarder. Jag
              kan ge dig ännu mer siffror.
            </seg>
            <seg n="0abbe211">
              När ni lade er åtgärdsplan för 20042015 hade ni 38 miljarder
              till drift och underhåll. Det var vad ni hade. När vi lade vår
              plan för 20102021 hade vi 64 miljarder. Vi har sett problemen,
              och vi har gjort någonting. Och vi har gjort det när vi har haft
              chans och möjlighet att påverka. Ni har kommit med stora belopp
              nu, när ni sitter i opposition, men när ni hade möjlighet lade
              ni 38 miljarder. Vi lade 64 miljarder. Det talar för sig självt.
            </seg>
            <seg n="2d2292aa">
              När det gäller om det är optimalt organiserat lyssnar vi också
              på vad Trafikverkets gd Gunnar Malm säger. Den konkurrensutsättning
              som ni började med 2001 gick man försiktigt fram med. Man började
              2002 och har sedan gått långsamt framåt. Det har visat att det
              har varit rätt riktning. Fler och fler entreprenörer har kommit
              in, och man har sett att det är en lämplig väg att gå.
            </seg>
            <seg n="0f1b489e">
              Vad Gunnar Malm är orolig för nu är precis det som Rådhström
              säger när han pratar om återsocialisering. Jag delar helt hans
              och Gunnar Malms oro för detta.
            </seg>
          </u>
          <note type="speaker" n="8ff49d48">
            Anf. 97 LARS MEJERN LARSSON (S) replik:
          </note>
          <u who="Q3358494" xml:id="i-41cd1f40b4bfcfe9-6" n="a5df67fc">
            <seg n="9bfaaa96">
              Fru talman! Gemensam problembild ja, jag vet inte. Jag tycker
              att Enochson pratar om äpplen och päron. Man måste ju jämföra
              budgetar vid samma tillfälle. Jag hoppas att det finns mer i budgeten.
              Om du kan nämna en budget där ni har lagt mer pengar till underhåll
              än vad vi har lagt är jag intresserad av att höra det.
            </seg>
            <seg n="2a3e2ec2">
              Vi riktar ett tillkännagivande. Jag förstår ärligt talat inte:
              Vad är det som skrämmer er? Varför vill ni inte att regeringen
              ska utforma ett förslag på en effektivare och samordnad underhållsorganisation?
            </seg>
            <seg n="764c58b4">
              Det här pratet om återsocialisering har jag nu hört hela eftermiddagen.
              Låt mig då göra klart att om det är det enda som regeringen med
              hela sitt departement och Trafikverket kommer fram till tar vi
              debatten. I dag pekar vi på problemet och vill göra någonting
              åt det, för att folk ska kunna komma fram i tid och slippa stå
              på perrongerna och vänta.
            </seg>
          </u>
          <note type="speaker" n="f50aeefe">
            Anf. 98 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-2" n="4f4a66da">
            <seg n="e99879c9">
              Fru talman! Det är lite intressant att man ställer frågor utan
              att bry sig om de svar som ges här. Jag gav dig faktiskt ett svar,
              Lars Mejern Larsson. Du frågade: Har du lagt en enda budget? Ja,
              det har jag. Det var den åtgärdsplan som vi lade, och det var
              64 miljarder. Låt mig ta det en gång till så lyssnar du.
            </seg>
            <seg n="c39d0561">
              För 20042015 var det alltså 38 miljarder. För 20102021 är det
              64 miljarder. Det ligger fast. Det visar mycket klart att vi har
              mycket mer pengar.
            </seg>
            <seg n="dd25b932">
              Åter till frågan om en gemensam problembild: Ja, vi ser att det
              är problem. Vi lägger mer pengar. Vi lade 800 miljoner 2011, för
              ett år, för att visa att vi verkligen vill ta detta på allvar.
              Då säger man på Trafikverket: Vi kan inte ta mer pengar under
              ett år, för vi måste se till att hinna jobba med de här pengarna.
              De var väldigt glada för de pengar de fick.
            </seg>
            <seg n="c0a0bfe2">
              Vi vill alltså ha en sammanhållen entreprenör. Jag tog exemplet
              med Bana väg i väst. Där ser man att en entreprenör kan medan
              han bygger järnvägen också göra vägen och avhjälpa problemen med
              underhåll.
            </seg>
            <seg n="9f61be0b">
              I ert förslag skulle en annan entreprenör komma in. Han skulle
              få göra halt då han inte kan göra mer eftersom ni har flyttat
              över underhållet. Ni ska fortfarande konkurrensutsätta nyinvesteringar.
              Det blir väldigt tokigt.
            </seg>
            <seg n="5b85949a">
              Därför känner jag en väldig oro inför detta. Jag delar helt Gunnar
              Malms oro för att det blir för många aktörer och fel aktörer,
              i stället för att göra en sammanhållen och effektiv upphandling.
              Det tror jag på.
            </seg>
          </u>
          <note type="speaker" n="7d16a0eb">
            Anf. 99 SIV HOLMA (V) replik:
          </note>
          <u who="Q4609260" xml:id="i-f60aa44a7ba4497c-5" n="47aa0a90">
            <seg n="18dce27d">
              Fru talman! I replikskiftet med Jan-Evert Rådhström uttryckte
              jag hur viktigt det är att vara intellektuellt hederlig och trovärdig.
              Annelie Enochson talade om att Socialdemokraterna har haft ett
              oavbrutet regeringsinnehav, och så glömde hon bort att hennes
              partikamrat var kommunikationsminister under Bildtregeringen 19911994.
            </seg>
            <seg n="1a0eb598">
              Min uppfattning när det gäller statens finanser är att Åsa Torstensson
              försökte maskera sina egna tillkortakommanden genom att rikta
              fokus på den föregående regeringen. Det fanns åtskilliga miljarder
              i överskott som man skulle kunna använda till den infrastrukturplan
              som man hade tagit fram.
            </seg>
            <seg n="31302cbf">
              Att tala om de där svarta hålen tycker jag är intellektuellt
              ohederligt. Jag blir så trött på att höra det. Jag tycker att
              vi som riksdagsledamöter har ett uppdrag att beskriva den faktiska
              verkligheten som den är, för det har betydelse hur vi ser på vår
              omgivning. På det sättet sätter vi också tonen för hur folket
              ute i landet ser på de här sakerna.
            </seg>
            <seg n="4d9db8f1">
              Min fråga är då: Fanns det pengar eller fanns det inte? Hur mycket
              pengar har Kristdemokraterna tagit upp när vi haft socialdemokratiska
              regeringar? Mig veterligen har ni aldrig, möjligtvis med ett undantag,
              angivit mer resurser till järnvägsunderhållet än vad den sittande
              socialdemokratiska regeringen har gjort.
            </seg>
          </u>
          <note type="speaker" n="eaf1bbfd">
            Anf. 100 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-3" n="4f4a66da">
            <seg n="4d4e055b">
              Fru talman! Man får akta sig så att man inte kastar sten i glashus.
              Intellektuell hederlighet, ja. Jag sade tolv år. Vi satt vid makten
              19911994, och vi kom tillbaka 2006. Det var alltså tolv år som
              det var ett oavbrutet socialdemokratiskt regeringsinnehav. Lyssna
              på vad jag säger! Det är lättare att ha en kommunikation då.
            </seg>
            <seg n="2f32bc56">
              Verkligheten är faktiskt precis den jag säger. För 20042015,
              i den åtgärdsplan som Socialdemokraterna gjorde med Vänsterpartiet
              som underlag för regeringen, var det 38 miljarder till drift och
              underhåll. Det är intellektuell hederlighet. Det var fram till
              2015. Vår plan börjar 2010 och går till 2021, och det var vissa
              år som vi gick längre. Då är det 64 miljarder. Det är intellektuell
              hederlighet.
            </seg>
            <seg n="62f020e1">
              Förutom dessa 64 miljarder har vi lagt 800 miljoner under 2011
              och 3,6 miljarder 20122013. Det är faktiskt det mesta som någonsin
              har lagts på drift och underhåll. Det är intellektuellt hederligt
              att stå här i kammaren och tala om som det är. Detta är siffror,
              och de går att kolla upp.
            </seg>
          </u>
          <note type="speaker" n="2253c982">
            Anf. 101 SIV HOLMA (V) replik:
          </note>
          <u who="Q4609260" xml:id="i-f60aa44a7ba4497c-6" n="47aa0a90">
            <seg n="2071656b">
              Fru talman! Jag kan också vara intellektuellt hederlig och säga
              så här: Vänsterpartiet har i sina skuggbudgetar alltid haft mer
              anslaget till järnvägsunderhållet. Vi har faktiskt gått på de
              siffror som Trafikverket har tagit fram. Det är intellektuellt
              hederligt.
            </seg>
            <seg n="cf7e4b59">
              Jag ställde en fråga: Hur mycket pengar avsatte man till exempel
              under Bildts regeringsinnehav? Det är lätt för er att göra en
              historieskrivning utifrån vad som hände innan ni kom till regeringstaburetterna.
              Men nu är det er andra mandatperiod, och ni kan inte hela tiden
              peka finger åt det som var tidigare. Frågan är hur det ser ut
              i dag.
            </seg>
            <seg n="75c99ac4">
              När det gäller socialiseringsspöket, som Annelie Enochson försöker
              göra ett nummer av, kommer återigen frågan om den intellektuella
              hederligheten upp. Det står klart och tydligt i betänkandet: Det
              är enligt utskottet en nödvändig åtgärd för att få en effektiv,
              samordnad och säker underhållsverksamhet. Om det är så Annelie
              Enochson beskriver socialismen tycker jag att hon skulle vara
              en av dem som förespråkar att vi får socialism i Sverige eller
              hur?
            </seg>
          </u>
          <note type="speaker" n="82c35878">
            Anf. 102 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-4" n="4f4a66da">
            <seg n="499e4d07">
              Fru talman! Jag är ledsen. Det sista kommer jag nog inte att
              hjälpa dig något alls med. Tyvärr kommer jag inte att göra det,
              för jag vill inte ha en socialisering eller återsocialisering
              absolut inte. Jag är kristdemokrat det är något helt annat.
            </seg>
            <seg n="804bfaa1">
              Så till detta att vara intellektuellt hederlig. Det är ett spännande
              uttryck. Men man kan inte bara från en dag till en annan säga:
              Nu har vi makten. Det har vi haft i sex år absolut. Vi tar konsekvenserna
              av detta. Jag nämnde siffror förut.
            </seg>
            <seg n="e4a6fa36">
              Men det handlar om decenniers eftersatta underhåll inte under
              sex år. Ett decennium är alltså tio år, kan jag tala om, så det
              handlar om 10, 20 eller 30 år långt tid av eftersatt underhåll.
              Vi försöker göra så gott vi kan av det. Gunnar Malm på Trafikverket
              säger också att han ser en positiv utveckling, att det börjar
              hända saker.
            </seg>
            <seg n="c5b92d66">
              Ert förslag säger vi är att återsocialisera. Det betyder att
              man förstatligar. Vi försöker konkurrensutsätta. Och Socialdemokraterna
              ville också det 2001 men har ändrat spår. Rådhström har rätt i
              att du har lyckats att få med sossarna på er sida.
            </seg>
            <seg n="323c50e4">
              Vi tycker att detta är problemfyllt, eftersom vi ser att det
              kommer att bli konsekvenser för skattebetalarnas medel, och dem
              värnar vi om i Alliansen.
            </seg>
          </u>
          <note type="speaker" n="6cd50240">
            Anf. 103 GÖRAN LINDELL (C):
          </note>
          <u who="unknown" xml:id="i-85292ad8481ae004-0" n="234aa5d5">
            <seg n="98594d63">
              Fru talman! Jag vill inleda med att yrka bifall till utskottsmajoritetens
              förslag utom på punkten Utförande av drift och underhåll och yrka
              avslag på samtliga motioner. Jag vill också yrka bifall till reservationen
              som rör punkten om utförande av drift och underhåll.
            </seg>
            <seg n="694c613c">
              Jag avser att kommentera några av de olika ämnesområden som motionerna
              berör, och jag börjar med kollektivtrafiken.
            </seg>
            <seg n="22ba71ba">
              Regeringsförslagen om att harmonisera kollektivtrafik på vatten
              med landtrafik och att på samma sätt utvidga EU:s kollektivtrafikförordning
              tycker jag är naturlig och främjar ett trafikslagsövergripande
              synsätt. Andra förslag till förändringar underlättar kollektivtrafik
              över nationsgräns då den funktionellt kan betraktas som regional
              trafik samt möjliggör för en kommun att särskilt stödja viss trafik
              med tilläggsfinansiering.
            </seg>
            <seg n="debaff47">
              Centerpartiet tillstyrker dessa förändringar, som vi betraktar
              som kompletteringar som fullföljer den nya kollektivtrafiklagstiftning
              som vi beslutade om 2010.
            </seg>
            <seg n="7979965d">
              I ett flertal motioner från såväl Socialdemokraterna som Miljöpartiet
              och Vänsterpartiet begär man en utvärdering av den nya lagstiftningen
              av kollektivtrafiken. Det är svårt att undgå att mellan raderna
              läsa in en misstänksam grundinställning mot de ökade marknadsinslagen
              och en tveksamhet till att detta kan leda till något positivt.
            </seg>
            <seg n="6810ee19">
              Som framgår av utskottstexten finns redan uppdrag till Transportstyrelsen
              att följa utvecklingen. Samtidigt måste det väl ändå finnas en
              förståelse för att sådana här förändringar tar viss tid. Oavsett
              kanske både olika förväntningar och förhoppningar om resultatet
              av utvärderingarna tar det några år innan vi kan avläsa förändringar
              någorlunda säkert.
            </seg>
            <seg n="42d8de9a">
              Jag vill betona att Centerpartiet anser att det så kallade fördubblingsmålet
              för kollektivtrafiken till 2020 är en prioriterad fråga, inte
              minst av miljöskäl. För att det ska vara genomförbart utan orimliga
              kostnader för både resenärer och samhälle krävs nya, kreativa
              och effektivitetshöjande förändringar. Där tror jag att den nya
              kollektivtrafiklagstiftningen medverkar positivt.
            </seg>
            <seg n="85aa2394">
              Nu till Gotlandstrafiken. Det avtal som finns i dag är under
              avslutning, och ett nytt ska förhandlas fram till år 2017. För
              Centerpartiet och Alliansen är det en självklarhet med en trafikstruktur
              och en prisbild på Gotlandstrafiken som gör att Gotland kan fortsätta
              att utvecklas på ett bra sätt som en integrerad del av Sverige
              i övrigt. Det gäller både person- och godstrafiken, och det gäller
              inte minst att utformningen blir sådan att besöksnäringen och
              de gröna näringarna kan fortsätta att vara framgångsfaktorer för
              ön. Men det krävs också att avtalet leder till en trafik som tillgodoser
              starka miljökrav.
            </seg>
            <seg n="0fa2df5c">
              Det så kallade Gotlandstillägget, som tillkom i syfte att ge
              godstaxor i paritet med fastlandet, har lämnar en del övrigt att
              önska. Arbete pågår för att utveckla alternativ. Centerpartiet
              och Alliansen vill betona vikten av att detta alternativ är klart
              innan det nuvarande systemet avvecklas. Det får inte uppkomma
              en situation där ökade fraktkostnader på 5070 miljoner per år
              hamnar i gotlänningarnas knä.
            </seg>
            <seg n="5d87023f">
              Även här vill jag alltså tillstyrka majoritetsförslaget.
            </seg>
            <seg n="b8ac261d">
              Fru talman! I en motion från Stina Bergström, Miljöpartiet, vill
              man ge kommuner rätt att ställa särskilda krav på anpassning av
              fordon av miljö- eller trafiksäkerhetsskäl oavsett den regionala
              trafikmyndighetens uppfattning. Det tror jag skulle vara olyckligt.
            </seg>
            <seg n="999031c6">
              Jag håller verkligen med om att den så kallade subsidiaritetsprincipen,
              som vi ofta talar om i EU-sammanhang, ska vara en ledstjärna också
              i den nationella politiken. Men rent praktiskt tror jag detta
              är ett olyckligt exempel.
            </seg>
            <seg n="1291e7ec">
              Att på detta sätt riskera att en fordonsflotta som ska sköta
              kollektivtrafiken inom en region ska se olika ut i olika kommuner
              måste rimligen ge kraftiga fördyringar för den som trafikerar.
              Att tvärtom sätta gemensamma standarder så långt möjligt och i
              så stor geografi som möjligt, gärna över hela Europa, tror jag
              ger störst nytta för både säkerhet och miljö.
            </seg>
            <seg n="0f2c22be">
              Fru talman! I flera motioner tar man upp nya idéer och produkter
              som skulle kunna utveckla kollektivtrafiken både på landsbygd
              och i stad. Jag tänker till exempel på byabuss och spårtaxi. Jag
              har ingen annan uppfattning än utskottet, men jag vill understryka
              att jag delar andemeningen i motionerna om att vi behöver titta
              aktivt på nya idéer och stimulera försök som för utvecklingen
              framåt när det gäller att hitta nya former för kollektiva transporter,
              om våra mål ska uppnås.
            </seg>
            <seg n="febb5cfa">
              Till sist måste även jag få kommentera det mest förbluffande
              förslaget i motionerna. Den samlade oppositionen föreslår att
              man ska återgå till en ordning som innebär att Trafikverket återtar
              underhållsansvaret för järnvägen. Kort sagt måhända är det lite
              karikerat tycks alla problem med järnvägen under de senaste åren
              kunna härledas till att drift och underhåll har upphandlats, allt
              verkar lösa sig med en så kallad återställare, och dessutom ska
              effektiviteten öka.
            </seg>
            <seg n="0ca44e43">
              Vore det inte en praktisk verklighet som vi talade om kunde man
              ta detta lite skämtsamt, men så enkelt är det inte. De förändringar
              som föreslås i motionerna bryter upp en utveckling som har pågått
              under många år och som successivt har byggt upp en beställarkompetens
              hos Trafikverket och en marknad i Sverige för drift och underhåll
              av järnväg.
            </seg>
            <seg n="e2090527">
              Flera redovisningar i trafikutskottet har pekat på positiva effekter
              av denna utveckling. Många har hänvisat till generaldirektör Gunnar
              Malms artikel i medierna men också redovisning i utskottet. Jag
              ska avstå från det men avsluta med en erfarenhet som jag tyckte
              gav mig en intressant signal.
            </seg>
            <seg n="23f54daf">
              Jag träffade under en halv dag ett av våra större privata företag,
              som jobbar med infrastrukturansvar på ett annat område och som
              också, ungefär som för järnvägen, har ansvar för att hålla i gång
              en infrastruktur och sköta löpande underhåll och också snabbt
              kunna vidta åtgärder när saker och ting inte fungerar som det
              ska.
            </seg>
            <seg n="39f83e66">
              Det var alltså ett privat företag som hade tagit beslutet att
              handla upp underhåll och drift av sin infrastruktur. De sade själva
              att det tog ett par varv av upphandling och några år innan de
              fick ordning på det och lärde sig att bli en kompetent beställare.
              I dag kände man att man verkligen hade koncentrerat sig på de
              uppgifter som man själv kunde sköta och hade upphandlat specialister
              på de olika områdena när det gäller drift och underhåll.
            </seg>
            <seg n="43f4273d">
              Lustigt nog sade man sig spara ungefär de 25 procent som har
              nämnts i andra sammanhang i den här debatten med sina åtgärder.
              Det handlade inte om någon typ av förstatligande eller någon upphandling
              av statlig myndighet, utan det handlade om rent privat verksamhet.
              Just det tycker jag kan vara intressant, oavsett resonemang om
              socialisering eller ej.
            </seg>
            <seg n="8334153a">
              Jag tror kort sagt att vi nu är inne på är mycket allvarligt.
              Bara diskussionen och den utveckling som den kan leda till kan
              i värsta fall innebära rejält resursslöseri.
            </seg>
            <seg n="33238727">
              Jag noterar trots allt att den skrivning som nu är utskottets
              förslag till tillkännagivande till regeringen i den här frågan
              är något vagare i preciseringen än kraven i motionerna. Jag hoppas
              att detta kan tolkas som att en viss ödmjukhet finns inför den
              verklighet som tränger sig på, inte minst genom Trafikverkets
              egen redovisning, och att det hela inte får alltför stora konsekvenser
              för utvecklingen på sikt.
            </seg>
          </u>
          <note n="d1958063">
            I detta anförande instämde Anders Åkesson (C), Christer Akej,
            Lotta Finstorp, Gunnar Hedberg, Jonas Jacobsson Gjörtler, Edward
            Riedl, Eliza Roszkowska Öberg och Jan-Evert Rådhström (alla M)
            samt Lars Tysklind (FP) och Annelie Enochson (KD).
          </note>
          <note type="speaker" n="c2745650">
            Anf. 104 TONY WIKLANDER (SD):
          </note>
          <u who="Q6241274" xml:id="i-0b67225bd3504d76-0" n="603f2a3d">
            <seg n="542576c1">
              Fru talman! Innan jag glömmer det ska jag inleda i all korthet
              med ett för mig väldigt ovanligt yrkande. Det är inte ofta man
              får göra det. I det här fallet yrkar jag bifall till utskottets
              förslag i betänkandet och avslag på samtliga motioner och reservationer.
            </seg>
            <seg n="70adf9d5">
              När det är gjort vill jag ändå säga några ord just om utförande
              av drift och underhåll, vilket har varit dagens kära ämne.
            </seg>
            <seg n="d864a29b">
              Vår vanligtvis timida vice ordförande var uppbragt i dag. Jag
              avlyssnade noga den lite vilda retorik han hade att delge oss.
              Jag hoppar över den delen av retoriken som jag som kommunal- och
              landstingspolitiker ständigt har avlyssnat de senaste 30 åren.
              Det är om socialisering kontra privatisering. Jag måste erkänna
              att den lämnar oss sverigedemokrater ganska kalla.
            </seg>
            <seg n="9205fa00">
              Jag fick något påstående och någon fråga av Rådhström. Han anser
              att det här närmast är ett farligt beslut som vi är på väg att
              ta. Det är kanske rent av samhällsomstörtande verksamhet, lät
              det som. Han menar att det beror mycket på att SD går i armkrok
              med Ohly. I det fallet är nog frågan om trovärdigheten mer besvärande
              för den som sade det än för mig.
            </seg>
            <seg n="d34d612f">
              Men han ställde också en fråga till Sverigedemokraterna och Wiklander,
              varför man inte längre tror på regeringens järnvägspolitik, om
              jag har tolkat det hela rätt. Jag har ett kort svar på den frågan
              som jag hoppas också är klart och tydligt: Det är för att den
              inte fungerar.
            </seg>
            <seg n="e82ed6c0">
              Det är en fördel att komma lite sent på talarlistan, för då slipper
              jag stå och upprepa allt som alla tidigare har sagt. Jag har aldrig
              tyckt om upprepningar i politiken, och det har vi väldigt gott
              om här.
            </seg>
            <seg n="edcc8329">
              Det som är utgångspunkten är att Sverigedemokraterna redan till
              förra höstens budget klart och tydligt jag skrev det själv begärde
              ett samlat ansvar för järnvägsunderhåll och investeringar. Vi
              satte också undan en del mer medel, i alla fall det jag kunde
              få loss, och det kommer vi att fortsätta med.
            </seg>
            <seg n="f11260c4">
              Vi ser inte den här frågan ideologiskt på det sätt som en del
              gör och målar upp alla faser som kan ske med det här. Jag tycker
              att det är klart överdrivet. Vi ser på det pragmatiskt.
            </seg>
            <seg n="29d0b8f5">
              Det nämndes en del saker, bland annat alla stopp på järnvägen.
              Jag tror att vi alla har varit med om det. Två gånger, bara nu
              inom en månad, har jag själv fått vända eller fått kasta mig i
              en bil som får betalas av Arlanda Express etcetera.
            </seg>
            <seg n="9c2e20ea">
              Det är samma klabb varje gång. Det återkommer hela tiden. Det
              är helt enkelt brist på underhåll, brist på tillsyn och brist
              på förebyggande verksamhet. Nej, i stället för denna ideologi
              som det talas om är mitt underlag för beslut i dag i huvudsak
              RUT:s utredning som jag läst och som vi bad om att få fram för
              något år sedan.
            </seg>
            <seg n="56811f1c">
              Schweiz järnvägssystem är ett av de föredömen som jag tycker
              är värda att nämnas. Där fungerar det utmärkt till lägre kostnader
              och på ett harmoniskt sätt för de resande och de som har ansvaret
              för det.
            </seg>
            <seg n="e59172a2">
              Utöver det har jag som underlag synliga fakta, och det är den
              så kallade verkligheten. Jag tänker inte stå här och läsa ur olika
              artiklar som en del har gjort det har till och med varit samma
              flera gånger. Vi kan se det här i pressen året om. Vi kan höra
              kommentarer från dem som står i tusental på stationerna och inte
              kommer någonvart. Det räcker som faktaunderlag.
            </seg>
            <seg n="723f2699">
              Med underhåll av järnvägen är det ungefär som med många kockar.
              Det är inte säkert att soppan blir bättre för det. Och de som
              är väldigt EU-frälsta kan ju bara se att EU-rätten föreskriver
              att det är infrastrukturförvaltaren och järnvägsoperatörerna som
              är ansvariga för en säker drift av järnvägssystemet. Det är ännu
              en anledning att se till att samla det här ansvaret.
            </seg>
            <seg n="5a870bff">
              Det nämndes något jag vet inte om det var satiriskt eller inte
              om maskinparken. Jag tror att Rådhström sade: Ja, det enda de
              har att göra är väl att sälja maskinparken.
            </seg>
            <seg n="716e1369">
              Jag frågade Gunnar Malm på den första hearingen vi hade jag tror
              att det var i december 2010 var 15 snöröjningsmaskiner hade blivit
              av, för det var bara två kvar. Då låg det ungefär en meter snö
              över hela Sverige. Men maskinerna var väck. Försäljningen kanske
              redan hade startat då. Annelie Enochson säger tvärtom, att nu
              måste vi upphandla maskiner. Man kanske till att börja med kan
              hålla reda på dem man redan har.
            </seg>
          </u>
          <note n="d38d138f">
            Återigen, fru talman, yrkar jag bifall till förslaget i utskottets
            betänkande och avslag på samtliga reservationer.
          </note>
          <note type="speaker" n="bf904a38">
            Anf. 105 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-6" n="741a501f">
            <seg n="49a2043c">
              Fru talman! Tony Wiklander vill inte hamna i någon fålla där
              det handlar om socialism eller inte. Men jag måste ändå ställa
              frågan till Tony Wiklander: Känns det rätt att yrka bifall till
              Lars Ohlys motion om återsocialisering av drift och underhåll
              på järnvägen? Det är de facto det som Tony Wiklander gör.
            </seg>
            <seg n="d47622a6">
              Sedan måste jag ställa en fråga till Tony Wiklander när han säger
              att han har läst en del och sett på detta. Anser Tony Wiklander
              att Statskontoret har fel? Vad anser Tony Wiklander om de utredningar
              som har gjorts, om att vi tack vare konkurrensen har fått 25 procent
              lägre kostnader och mer underhåll för pengarna? Det är rätt viktigt,
              tycker jag, att få ett klarläggande.
            </seg>
            <seg n="4c622b2b">
              Tony Wiklander är kritisk till hur regeringen hanterar det här.
              Har Tony Wiklander förtroende för Trafikverket? Det är förvånande,
              tycker jag, när ni säger att Trafikverket ska få större ansvar.
              Jag kan upplysa Tony Wiklander om att Trafikverket har det fulla
              ansvaret för drift, underhåll och investeringar i järnvägen.
            </seg>
            <seg n="33e9f376">
              Jag tar mig ändå friheten att återge vad Gunnar Malm har sagt
              jag vill gärna höra din kommentar om det. Malm säger att de som
              klagar på sjunkande effektivitet och ökade kostnader inte har
              stöd för sina teser. Det är bara tyckande.
            </seg>
            <seg n="cfad49c3">
              Kan Tony Wiklander förstå att de förslag som nu föreligger kommer
              att innebära mindre pengar till drift och underhåll av järnvägen
              och mindre innovationer? Kan Wiklander förstå att det är en oro
              hos Trafikverket?
            </seg>
          </u>
          <note type="speaker" n="7c6fe842">
            Anf. 106 TONY WIKLANDER (SD) replik:
          </note>
          <u who="Q6241274" xml:id="i-0b67225bd3504d76-1" n="603f2a3d">
            <seg n="e178e24d">
              Fru talman! Det var så många frågor på en gång att jag inte tror
              att det är möjligt att hinna besvara dem.
            </seg>
            <seg n="a3836e7d">
              Men om det är så att Trafikverket med all rätt, som du säger,
              har ansvaret för tillståndet när det gäller järnvägsunderhåll
              kan de omöjligen vara nöjda med sakernas tillstånd.
            </seg>
            <seg n="c29673f4">
              De kan inte vara både döva och blinda och inte höra och se all
              berättigad kritik som har inkommit under senare år, i varje fall
              under de två år som jag har varit med här.
            </seg>
            <seg n="6459fbd6">
              Det har naturligtvis varat mycket längre. Våra funktionärer och
              medlemmar har i många år, i tiotals år, rest på järnväg landet
              runt, och vi har under årens lopp hört alltmer kritik om att det
              inte fungerar.
            </seg>
            <seg n="0cb71555">
              Sedan ska jag lämna därhän vem det var som, så att säga, avsocialiserade
              det här och vem som inte gjorde det. Jag tycker att det är helt
              oväsentligt.
            </seg>
            <seg n="59684d3d">
              Som jag sagt ser vi pragmatiskt på detta. Jag har internationella
              föredömen och ser att det fungerar bättre i de länderna. England
              till exempel har nämnts.
            </seg>
            <seg n="38b3cede">
              Jag står för det vi hela tiden sagt om ett samlat ansvar för
              järnvägsunderhåll och investeringar. Det är det väsentliga. Sedan
              kan vi naturligtvis slänga retorik i ansiktet på varandra det
              går ju bra.
            </seg>
          </u>
          <note type="speaker" n="f45d75eb">
            Anf. 107 JAN-EVERT RÅDHSTRÖM (M) replik:
          </note>
          <u who="Q6086417" xml:id="i-bed4f728b5be34fd-7" n="741a501f">
            <seg n="caba151b">
              Fru talman! Det är bra att Tony Wiklander gör en internationell
              utblick, men det är sorgligt att han tar England som exempel.
              Alla känner vi till att det inte var bara underhållet av järnvägen
              som privatiserades där utan också järnvägsspåren, vilket inte
              alls är aktuellt i vårt land. Så det är avsevärd skillnad i hur
              man hanterar detta.
            </seg>
            <seg n="40226053">
              Tony Wiklander, jag ska försöka ställa något färre frågor den
              här gången. Tony Wiklander yrkar bifall till Lars Ohlys motion
              T459 där det står att Trafikverket ska utföra det nödvändiga banunderhållet
              i egen regi.
            </seg>
            <seg n="7afad052">
              Om inget av de andra partierna som utgör en majoritet här kan
              säga det kan väl åtminstone Sverigedemokraterna här säga: Vi tycker
              att det är bra att vi återreglerar detta lika med en återsocialisering
              av drift och underhåll av järnvägen.
            </seg>
            <seg n="09e00a0b">
              Kan Tony Wiklander inför tv-tittare och övriga konstatera att
              Sverigedemokraternas linje är att vi inte ska ha konkurrens, att
              vi inte ska ha 5 000 privata aktörer som jobbar inom järnvägen
              och att vi inte ska ha 2 600 privatanställda som jobbar inom järnvägen?
            </seg>
            <seg n="3bdf48d1">
              Jag tror att svenska folket vill veta vilken linje Sverigedemokraterna
              har när det gäller monopol eller inte i vårt land.
            </seg>
          </u>
          <note type="speaker" n="ce963518">
            Anf. 108 TONY WIKLANDER (SD) replik:
          </note>
          <u who="Q6241274" xml:id="i-0b67225bd3504d76-2" n="603f2a3d">
            <seg n="a0e9d1ca">
              Fru talman! Jo, Jan-Evert Rådhström, vi kan visst tänka oss konkurrens
              när den ger ett bättre resultat och då helst till ett bättre pris.
              Om inte ska den väck. Det är en pragmatisk syn på det hela.
            </seg>
            <seg n="0e1aabcb">
              Medan du sysslar med socialiseringsspöken, Lars Ohly och annat
              kan jag ännu en gång, även om många ledamöter redan gjort det,
              i korthet läsa upp vad som står i utskottets förslag. Lars Ohly
              är inte nämnd. Jag tycker att det ger en väldigt klar och balanserad
              bild av vad samtliga partier i den tillfälliga majoriteten lagt
              fram. Mycket tydligare kan jag inte förklara här. Men vill man,
              fru talman, ha en uppläsning ännu en gång så gärna det.
            </seg>
          </u>
          <note n="40d6296f">
            Meddelande om inställd votering
          </note>
          <note n="536c8bc5">
            Förste vice talmannen meddelade att voteringen kl. 16.00 skulle
            utgå eftersom inget av dagens ärenden skulle hinna slutdebatteras
            före voteringen.
          </note>
          <note type="speaker" n="d64347b9">
            Anf. 109 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-5" n="4f4a66da">
            <seg n="f3a7d7c0">
              Fru talman! En del av de frågor jag tänkt ta upp har Jan-Evert
              Rådhström redan tagit upp. Jag hade också tänkt fråga om detta
              med att Tony Wiklander inte vill gå i armkrok med Ohly.
            </seg>
            <seg n="66c65ac3">
              För att nå politisk framgång i detta hus försöker man kroka arm
              med dem som man kan göra det med. Om inte når man ingen politisk
              framgång. Uppenbart har Tony gjort detta.
            </seg>
            <seg n="883be8a9">
              Man kan göra tolkningen att det gäller vissa delar av motionen.
              Det är det som gör att vi är så osäkra. Vi vet inte vilka delar
              som menas. Det försöker vi få svar på men inte lyckats få.
            </seg>
            <seg n="ae71b783">
              Då Tony säger att det gäller att vara pragmatisk undrar jag vad
              det är som gör att Sverigedemokraterna tror att staten är bäst
              på underhåll. Varför misstror Sverigedemokraterna de privata järnvägsentreprenörerna?
              Det vill jag ha svar på.
            </seg>
          </u>
          <note type="speaker" n="b53c41f7">
            Anf. 110 TONY WIKLANDER (SD) replik:
          </note>
          <u who="Q6241274" xml:id="i-0b67225bd3504d76-3" n="603f2a3d">
            <seg n="81724c8c">
              Fru talman! Lars Ohly tycks vara huvudfigur här. Men är det någon
              som jag har väldigt lite att göra med så är det väl han av många
              tidigare kända skäl.
            </seg>
            <seg n="4d8b361a">
              När det gäller underliggande motioner är det så att Sverigedemokraterna
              inte har någon motion i den här frågan. Men nu kom tillfället
              att få en majoritet för ett beslut om ett förslag som vi tror
              på. Då var det inte alls svårt att ansluta sig till det.
            </seg>
            <seg n="23c942bb">
              Om Annelie Enochson igen läser utskottets förslag i korthet ska
              hon se att det med önskvärd tydlighet framgår vad Sverigedemokraterna
              ställer sig bakom. Det handlar inte om enskilda bisatser i enskilda
              motioner. Syftet är att få fram något som jag hoppas och tror
              blir bättre än det nuvarande systemet.
            </seg>
            <seg n="9d96bd06">
              Som jag sagt till Rådhström: Anledningen till att vi inte riktigt
              tror på regeringens nuvarande järnvägspolitik är att den inte
              fungerar.
            </seg>
          </u>
          <note type="speaker" n="a6bf1689">
            Anf. 111 ANNELIE ENOCHSON (KD) replik:
          </note>
          <u who="Q4768959" xml:id="i-bf0a64da1260fb5c-6" n="4f4a66da">
            <seg n="7a5b5442">
              Fru talman! Låt mig få läsa upp vad Tony Wiklander skrivit under.
              Det står så här när det gäller förslag om hur underhållet av järnvägsinfrastrukturen
              ska organiseras: Detta är enligt utskottet en nödvändig åtgärd
              för att få en effektiv, samordnad och säker underhållsverksamhet.
            </seg>
            <seg n="efb164d9">
              Eftersom jag inte fått något svar frågar jag: Vad är det som
              gör att man tror att staten är bäst på underhåll? Varför misstror
              man de privata järnvägsentreprenörerna? Svar om det har jag inte
              fått.
            </seg>
            <seg n="cb867fb2">
              Vad man säger här är att det som nu är på gång är att ett antal
              privata järnvägsentreprenörer under konkurrens och på tio år lyckats
              bli duktiga på detta. Men med ett klubbslag ska man bara säga:
              Tyvärr, underhåll får ni inte längre syssla med, utan det är staten
              som ska syssla med det.
            </seg>
            <seg n="674c8981">
              Därför kvarstår mina frågor till Sverigedemokraterna: Varför
              misstror man de privata järnvägsentreprenörerna? Varför tror man
              inte att de kan sköta underhållet? De frågorna vill jag ha svar
              på.
            </seg>
          </u>
          <note type="speaker" n="a035ff96">
            Anf. 112 TONY WIKLANDER (SD) replik:
          </note>
          <u who="Q6241274" xml:id="i-0b67225bd3504d76-4" n="603f2a3d">
            <seg n="adebbd32">
              Fru talman! Återigen: Nej, det är inte så svårt. Vi misstror
              dem därför att det inte fungerar. År ut och år in har det visat
              sig vara så. Tidigare vid hearingar exempelvis har vi fått svar
              som gjort att jag för länge sedan anat att det inte är en bra
              organisation.
            </seg>
            <seg n="c54b08d5">
              Jag tilltror staten förmågan att organisera och att se till att
              hålla ett samlat ansvar för järnvägens underhåll. Det kan knappast
              bli sämre, även om allt kan bli sämre. Nu vill vi att det ska
              bli bättre . Det är vår strävan, och jag tror på det.
            </seg>
            <seg n="4956019b">
              Det du, Annelie Enochson, i korthet läste upp när det gäller
              utskottets förslag ställer jag mig helt bakom.
            </seg>
          </u>
          <note type="speaker" n="b61ebfca">
            Anf. 113 LOTTA FINSTORP (M):
          </note>
          <note n="53060c29">
            Fru talman! I betänkandet behandlas propositionen Komplettering
            av kollektivtrafiklagen , en skrivelse om Arlandabanan och ett
            stort antal motioner.
          </note>
          <note n="35c693f2">
            Jag yrkar bifall till reservation 13 under punkt 11. I övrigt
            yrkar jag bifall till utskottets förslag i betänkandet och avslag
            på övriga reservationer.
          </note>
          <u who="Q4948092" xml:id="i-16baedbc75308d72-0" n="b40b4020">
            <seg n="e32c6984">
              Utskottet har i samband med ärendets beredning sammanträffat
              med ett antal parter och företrädare bland annat Svensk Kollektivtrafik,
              Sveriges Kommuner och Landsting, SJ AB och Bussbranschens Riksförbund.
            </seg>
            <seg n="16da5731">
              Fru talman! Förslaget innebär att lagens tillämpningsområde utvidgas
              till att även omfatta kollektivtrafik på vatten och att EU:s kollektivtrafikförordning
              görs tillämplig.
            </seg>
            <seg n="3afa6766">
              En ändring i propositionen möjliggör också för en regional trafikmyndighet
              att sörja för nationsöverskridande kollektivtrafik.
            </seg>
            <seg n="cac35312">
              I de fall där landstinget ensamt ansvarar för den regionala kollektivtrafiken
              kan en kommun inom länet, enligt förslaget om komplettering, finansiera
              pendlingstrafik som är av bättre kvalitet eller är billigare för
              resenären jämfört med vad landstinget annars skulle tillhandahålla.
            </seg>
            <seg n="a91909ad">
              Vidare föreslås att bestämmelsen om utvärdering av utvecklingen
              av kollektivtrafikmarknaden förtydligas och att uppgiftsskyldigheten
              utökas till att gälla fler aktörer än kollektivtrafikföretag.
            </seg>
            <seg n="dd9a1aed">
              Det föreslås också att det görs möjligt att meddela undantag
              från de skyldigheter som kollektivtrafikföretag enligt lagen har
              och att ta ut avgifter för tillsyn och ärendehandläggning. Dessutom
              föreslås en följdändring i järnvägslagen.
            </seg>
            <seg n="24dab301">
              Den nya kollektivtrafiklagen trädde i kraft i januari i år. Äntligen
              kan kollektivtrafikföretag få etablera kommersiell kollektivtrafik!
              Och äntligen sätts resenären i centrum i en modern lagstiftning
              som anpassats till dagens behov av kollektivtrafik på spår och
              väg.
            </seg>
            <seg n="ffd7002e">
              Vi ser tydligt hur branschen engagerar sig för att ge oss resenärer
              ytterligare valmöjligheter. Avreglering, oavsett område, stimulerar
              till innovationer, samverkan och ekonomisk effektivitet, helt
              i takt med tiden.
            </seg>
            <seg n="e972fdf0">
              I beslutet om komplettering av kollektivtrafiklagen medges flexibla
              lösningar inom ramen för den regionala kollektivtrafikmyndighetens
              ansvar. Kollektivtrafik, arbetslinjen och hållbar tillväxt hör
              nära samman, och resenärens behov av bra arbetspendling får inte
              hindras av politikens vilja att detaljstyra.
            </seg>
            <seg n="036c5f79">
              I kompletteringen av lagen möjliggörs nationsöverskridande kollektivtrafik.
              Det är en viktig och bra komplettering eftersom många gränsboende
              bor i Sverige och arbetar i ett grannland.
            </seg>
            <seg n="d2b63139">
              Herr talman! Låt mig nämna något om kollektivtrafik på vatten.
              Kollektivtrafiklagen och EU:s kollektivtrafikförordning ska enligt
              förslaget tillämpas på kollektivtrafik på vatten. Jag ser det
              som en logisk följd eftersom den nya lagen sätter resenären i
              fokus i ett hela-resan-perspektiv.
            </seg>
            <seg n="f5b0334b">
              Självklart bör kollektivtrafik på vatten också ingå för att underlätta
              den fortsatta utvecklingen av ett integrerat nät av regional kollektivtrafik
              och kommer att ingå i trafikförsörjningsprogrammen ute i regionerna.
            </seg>
            <seg n="1887885b">
              Cabbotageförordningen gäller sjötransporter av människor och
              gods och reglerar marknadstillträde. Det innebär att rederier,
              vars fartyg är registrerade i ett medlemsland och förs under detta
              lands flagg, får tillhandahålla tjänster på sjön inom ett medlemsland.
            </seg>
            <seg n="1be72b94">
              Ett land får säkerställa regelbunden turtäthet och kvalitet genom
              att ingå avtal om allmän trafik med rederier till, från och mellan
              öar. Men Trafikmyndigheten får bara införa förpliktelser vid allmän
              trafik på reguljära cabbotagetjänster när marknaden inte har intresse
              av att bedriva trafik på kommersiell grund. Trafiken måste då
              handlas upp precis som vilken trafik som helst.
            </seg>
            <seg n="e8c13e44">
              Tack vare kollektivtrafikbranschens stora engagemang i fördubblingsarbetet
              och den nya lagen står kollektivtrafiken högt på agendan i kommuner,
              regioner och landsting. Vi hörde tidigare här från talarstolen
              att Stina Bergström, Miljöpartiet, nämnde att arbetet ute i regionerna
              har präglats av oenighet mellan politikerna och att arbetet därför
              har gått i stå. Min uppfattning är egentligen att det tvärtom
              har satt fart på processen, och ibland är resan mödan värd.
            </seg>
            <seg n="f942a012">
              Varje regional trafikmyndighet, RKTM, ska senast den 1 oktober
              ha beslutat om ett trafikförsörjningsprogram. Trafikverket, SKL
              och Svensk Kollektivtrafik har tagit fram en vägledning som hjälp
              till myndigheterna. Programmen kommer att samla kommunernas översiktsplaner,
              visioner för länet eller regionen avseende hållbar tillväxt och
              intentioner med den särskilda kollektivtrafiken. Det vill säga
              att färdtjänst, riksfärdtjänst, och skolskjutsar också ska finnas
              med i det övergripande programmet. Vidare ska tillgängliga bytespunkter
              och linjer redovisas liksom grunderna för prissättning av särskild
              kollektivtrafik.
            </seg>
            <seg n="7f828893">
              Samråd pågår över hela landet, och resenärer, handikapporganisationer
              med flera bjuds in väldigt brett. Aldrig tidigare har de olika
              parametrarna vägts samman på det sätt som nu sker.
            </seg>
            <seg n="9f01832a">
              Myndigheten ska också besluta om vilka sträckor som ska beläggas
              med allmän trafikplikt. De krav som en regional kollektivtrafikmyndighet
              definierar eller fastställer sörjer för en kollektivtrafik av
              allmänt intresse och som ett kollektivtrafikföretag inte skulle
              ha något kommersiellt intresse av att bedriva utan ersättning.
            </seg>
            <seg n="0f1f0cf0">
              De företag som kommer att köra sträckor helt på kommersiella
              villkor måste anmäla detta till myndigheten. Efter att man har
              anmält det tar det 21 dagar innan man får starta busstrafiken
              på sträckan.
            </seg>
            <seg n="bcd23f9a">
              Trots att trafikpliktssträckorna inte är helt kända ännu har
              ett antal kommersiella busslinjer startats, för det är naturligtvis
              så att före den 1 oktober, innan bussbranschen vet vilka sträckor
              som kommer att beläggas med allmän trafikplikt, är det inte så
              många som vill starta eftersom underskottstäckningen är ungefär
              50 procent på varje linje. Men redan nu har det startats. Jag
              tänker bland annat på Nacka och Kista som kom till stånd därför
              att det fanns ett önskemål från resenärerna. Bussen TrosaHelsingfors
              tur och retur är också ett sådant exempel.
            </seg>
            <seg n="406ba260">
              Men våra RKTM har ett stort ansvar att noggrant analysera var
              allmän trafikplikt ska beslutas, för om en stor del av sträckorna
              kommer att handlas upp kommer den kommersiella trafiken att flytta
              från regionen eftersom marknaden försvinner från en bransch som
              redan i dag har en snäv ekonomi.
            </seg>
            <seg n="c063dd0f">
              Därför är det glädjande att det nu finns en framtidstro hos företagen.
              Under april i år registrerades 110 nya bussar av olika viktklasser.
              Det är 14,6 procent fler än under samma månad förra året, enligt
              statistik från Bil Sweden.
            </seg>
            <seg n="baa74817">
              Herr talman! Trafikanalys har fått regeringens uppdrag att utvärdera
              effekterna av öppnandet av marknaden för kommersiell persontrafik
              på järnväg samt den nya lagstiftningen på kollektivtrafikområdet.
              Avrapporteringen kommer att ske kontinuerligt till Näringsdepartementet
              samt i en årlig rapport. Första rapportens tema kommer att belysa
              de nya kollektivtrafikmyndigheternas formering.
            </seg>
            <seg n="6e74a6e9">
              Det pågår flera viktiga projekt angående resenärsinformation.
              Branschen arbetar systematiskt med lösningar för ökad tillgänglighet
              genom samordning och modern teknik. Då vill jag främst nämna Samtrafikens
              app resrobot, som ständigt byggs ut och även kommer att innehålla
              information om stationer, till exempel var hissar och ledsagare
              finns. 124 stationer har i dag mötesplatser för ledsagning. Och
              Samtrafiken driver ett projekt som syftar till att samordna ledsagning
              inom kollektivtrafiken kopplat till biljettsystemet.
            </seg>
            <seg n="9f7b8e14">
              Att kunna resa på lika villkor för arbete, studier eller för
              att delta i olika aktiviteter är en demokratifråga. Därför är
              det glädjande att SKL har tagit fram statistik som visar att antalet
              resor med färdtjänst har minskat och att detta beror på att kollektivtrafiken
              blivit mer tillgänglig.
            </seg>
            <seg n="5baca0ab">
              Trafikverket driver ett projekt som heter Stationer för alla.
              Målet är att år 2015 ska totalt 150 stationer vara anpassade genom
              bland annat ökad belysning, fler sittplatser, ledstråk, skyltning
              med symboler.
            </seg>
            <seg n="251a6685">
              Men ca 3 procent av Sveriges befolkning kommer att behöva färdtjänst,
              oavsett en tillgänglig kollektivtrafik. Men jag ser ett framtida
              behov av översyn av lagen. Många färdtjänstberättigade är äldre
              personer. De har lättare att planera sin dag och har kanske en
              längre framförhållning än många unga funktionsnedsatta som är
              i arbetsför ålder och som behöver färdtjänst till jobb, skola
              eller till förskolan för att hämta sina barn.
            </seg>
            <seg n="4824ab04">
              Att själv kunna välja taxibolag kan vara en del i ett nytänkande
              kring särskild kollektivtrafik. Rullstolstaxi, som finns här i
              Helsingfors, är ett bra exempel på ökad valfrihet för dem som
              är funktionsnedsatta.
            </seg>
            <seg n="75cfa852">
              Herr talman! Tack vare den nya kollektivtrafiklagen har resenären
              äntligen satts i fokus. Det pågår ett stort antal aktiviteter
              för att öka tillgängligheten och resenärsinflytandet i hela landet.
            </seg>
          </u>
          <note n="cb757d3e">
            I detta anförande instämde Christer Akej, Gunnar Hedberg, Jonas
            Jacobsson Gjörtler, Edward Riedl, Jessica Rosencrantz och Eliza
            Roszkowska Öberg (alla M) samt Lars Tysklind (FP), Anders Åkesson
            (C) och Annelie Enochson (KD).
          </note>
          <note type="speaker" n="d921f15e">
            Anf. 114 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-5" n="4d2f41dc">
            <seg n="cdbe0924">
              Herr talman! Jag tycker att det var väldigt roligt att någon
              nämnde ordet resenär resenären i fokus. Det har talats väldigt
              mycket om olika operatörer, om effektivitet och det ena med det
              andra, men resenären har inte nämnts särskilt mycket.
            </seg>
            <seg n="6915de0b">
              Den nya kollektivtrafiklagen öppnar för kommersiell trafik. Det
              är bra. Jag kommer från en region där det bara är något som står
              på papperet. Vi har inga förväntningar i Värmland på att de ska
              komma så många kommersiella aktörer och köra bussar från Högboda
              till Kil eller ta hand om våra båtbussar i Karlstad. Vi är rätt
              övertygade om att det kommer att bli det offentliga som får ta
              hand om all kollektivtrafik i länet.
            </seg>
            <seg n="cdb8ae69">
              För värmlänningarnas del har det blivit krångligare och mer byråkratiskt
              med kollektivtrafiklagen, men det har jag redan talat om. Jag
              har talat om de problem som kan bli när vi vill driva offentlig
              trafik med kort varsel, att det inte går, att det kan vara flera
              års ledtid. Men jag kan också tänka mig hur det kan vara i till
              exempel Helsingfors. Lotta Finstorp nämnde Nackabussarna.
            </seg>
            <seg n="63b9f0c2">
              Om vi nu säger att de som kör Nackabussarna går i konkurs eller
              slutar, vem har då ansvaret för resenärerna? Den offentliga trafiken
              får ju inte gå in och ta hand om den linjen, så i så fall tar
              det flera år innan man kan börja köra. Min fråga är, Lotta Finstorp:
              Vem har ansvaret för resenärerna om trafiken läggs ned?
            </seg>
          </u>
          <note type="speaker" n="f3fb48ee">
            Anf. 115 LOTTA FINSTORP (M) replik:
          </note>
          <u who="Q4948092" xml:id="i-43418354e26435eb-0" n="b40b4020">
            <seg n="3f28322f">
              Herr talman! I ditt anförande nämnde du, Stina Bergström, att
              ni var emot hela lagstiftningen. Därför blir jag glad när du nu
              säger att du ändå ser positiva korn i och med att resenären är
              satt i centrum.
            </seg>
            <seg n="88f47be7">
              Stina Bergström talar om Värmland och att det finns en oro för
              att det inte kommer att finnas några kommersiella aktörer. Då
              kommer den regionala kollektivtrafikmyndigheten att lägga allmän
              trafikplikt på många sträckor för att säkra upp det. Om man i
              Värmland kommer att lägga trafikplikt på många sträckor kommer
              det att handlas upp precis som det har gjorts tidigare och med
              en underskottstäckning på runt 50 procent, som i övriga Sverige.
            </seg>
            <seg n="d1239adc">
              Egentligen är det beklagansvärt att man inte vågar låta någon
              linje bli en kommersiell linje. Men det ligger på regional nivå,
              så det har jag inte så mycket åsikter om.
            </seg>
            <seg n="2350420b">
              Om ett bolag går i konkurs och man ansvarar för resenärer på
              en viss sträcka blir det ett ansvar för den regionala kollektivtrafikmyndigheten.
              Man kommer att lösa det på ett bra sätt. Det sker inte från en
              dag till en annan, utan man får signaler om hur det går. Det kommer
              att ske förhandlingar. Det blir inte så att det ena dagen står
              en massa människor i en busskur och väntar på bussen, och nästa
              dag har bussbolaget gått i konkurs. Den regionala kollektivtrafikmyndigheten
              har det yttersta ansvaret, och det är därför det sker i myndighetsform.
            </seg>
            <seg n="5030f72b">
              Kompletteringen möjliggör dessutom för en kommun i till exempel
              Värmland att gå in och betala extra för något om den vill.
            </seg>
          </u>
          <note type="speaker" n="70fcee06">
            Anf. 116 STINA BERGSTRÖM (MP) replik:
          </note>
          <u who="Q4938708" xml:id="i-746fbfb30580549f-6" n="4d2f41dc">
            <seg n="6f634ac9">
              Herr talman! Jag hade flyttat fokus från Värmland till den del
              av Sverige där det finns kommersiell trafik. Vi har bussar som
              går på linjer som inte har allmän trafikplikt. Om dessa bussar
              läggs ned har den offentligt finansierade trafiken inte möjlighet
              att börja köra dessa bussar utan att den linjen först ska in i
              trafikförsörjningsprogrammet och beläggas med allmän trafikplikt.
              Det kommer därför att ta lång tid för den offentligt finansierade
              trafiken att kunna erbjuda de resenärer som har blivit av med
              sin buss en ny buss.
            </seg>
            <seg n="5ebe5367">
              Lotta Finstorp tror inte att det blir så. Men det kanske kan
              bli ytterligare lagändringar längre fram när detta problem uppmärksammas
              och vi behöver lösa det, precis som vi skriver i vår motion.
            </seg>
            <seg n="137356ab">
              Jag vill ägna resten av repliken åt att fråga Lotta Finstorp
              om effektiviseringen inom järnvägsunderhållet. Jag har nämligen
              funderat mycket på det, och det har talats mycket om det i dag.
            </seg>
            <seg n="da179501">
              Det hänvisas till en trafikverksutredning från 2009. Efter denna
              utredning har det flutit mycket vatten under broarna. Riksrevisionen
              har kritiserat Trafikverket hårt för att man inte vet hur tillståndet
              för järnvägen är.
            </seg>
            <seg n="ec238af2">
              Hur kan vi då säga hur effektivt järnvägsunderhåll vi har i dag
              när vi inte vet vad vi får för pengarna och när Trafikverket inte
              vet hur standarden på järnvägen är?
            </seg>
          </u>
          <note type="speaker" n="df3b6831">
            Anf. 117 LOTTA FINSTORP (M) replik:
          </note>
          <u who="Q4948092" xml:id="i-43418354e26435eb-1" n="b40b4020">
            <seg n="bc167624">
              Herr talman! Om Trafikverket inte vet undrar jag hur majoriteten
              som driver igenom frågan att ta tillbaka det till Trafikverket
              så säkert kan veta hur det är. Det är intressant.
            </seg>
            <seg n="e4f7e99c">
              Annelie Enochson nämnde funktionsupphandlingar. Det är ett nytt
              sätt att handla upp. Till exempel byggs både väg och järnväg längs
              en sträcka i Motala, och den entreprenör som i dag har huvudansvaret
              får också drift och underhåll på sträckan. Man har också kunnat
              visa på tydliga effektiviseringsvinster i och med att man har
              arbetat med båda sträckorna parallellt. Det har sparat samhället
              mycket pengar.
            </seg>
            <seg n="e4d7f64e">
              Ni har en motion om att Infranord ska ta tillbaka allt underhåll.
              Stina Bergström säger dock att ingen vet hur det egentligen är.
              Hur kan ni då vara så säkra på att det ser ut på det sätt som
              ni säger i er text i betänkandet?
            </seg>
            <seg n="bdc71845">
              Varför kan vi inte låta Trafikverket fortsätta med den upphandlade
              entreprenad man har i dag? Underhållet är så eftersatt, för under
              decennier har inget hänt på järnvägen. Vi försöker nu reparera
              det. Gunnar Malm beskrev tydligt på trafikutskottet hur man jobbar
              intensivt på detta.
            </seg>
          </u>
          <note type="speaker" n="175d6bdd">
            Anf. 118 CHRISTER ENGELHARDT (S):
          </note>
          <u who="Q3359406" xml:id="i-233f6b87d67f2889-0" n="9b926f9b" next="i-81c2fecccd040b77-0">
            <seg n="a5497481">
              Herr talman! Det hjärtat är fullt av talar man gärna länge om.
              Dagens debatt visar att detta ämne engagerar många, även mig som
              gotlänning. Under de tio år som jag varit ledamot i riksdagen
              har jag i flera motioner lyft fram olika perspektiv i för Gotland
              viktiga frågor. Den i särklass viktigaste Gotlandsfrågan handlar
              om våra kommunikationer till och från Gotland.
            </seg>
            <seg n="44ab3607">
              Till och från Gotland kan vi i dag ta oss på två sätt, med flyg
              och med färja. Vart och ett av dessa färdsätt är viktiga länkar
              för att Gotland ska ges utvecklingskraft och på lika villkor existera
              som en del av Sverige.
            </seg>
            <seg n="3683a35a">
              För att åstadkomma en positiv regional utveckling på Gotland
              är en väl fungerande färjetrafik nödvändig. En god tillgänglighet
              i turtäthet, biljettpriser och kvalitet är faktorer som mer än
              annat har betydelse för Gotlands utveckling och tillväxt.
            </seg>
            <seg n="ed3a8ae1">
              Den gotländska färjetrafiken har under alla år varit ett stort
              samtalsämne. För Gotland och dess invånare, för turismen och det
              gotländska näringslivet är färjetrafiken en naturlig och avgörande
              del av de nödvändiga kontakterna och kommunikationerna med det
              svenska fastlandet och vår omvärld.
            </seg>
            <seg n="61f7ebf3">
              Våra flygförbindelser är ett nödvändigt komplement men kan aldrig
              ersätta färjetrafikens kapacitet för resor och frakttransporter.
              Färjetrafiken till och från Gotland fyller samma funktion som
              väg- och järnvägstransporterna gör i andra delar av landet.
            </seg>
          </u>
          <note n="8b2e9e4b">
            En enig riksdag ställde sig bakom skrivningen utifrån den transportpolitiska
            propositionen Moderna transporter , prop. 2005/06:160, och trafikutskottets
            betänkande TU5 samma år, Moderna transporter om upphandling av
            Gotlandstrafiken m.m. På s. 124 i det betänkandet står att läsa:
          </note>
          <u who="Q3359406" xml:id="i-81c2fecccd040b77-0" n="9b926f9b" prev="i-233f6b87d67f2889-0">
            <seg n="f5cef892">
              Utskottet vill inledningsvis understryka att staten har ansvar
              för att det finns likvärdiga transportmöjligheter i hela landet
              samt att detta gäller även Gotland. I detta avseende får Gotland
              inte ges sämre villkor än övriga landet. Färjetrafiken mellan
              Gotland och fastlandet ersätter de vägar och broar som samhället
              ställer till förfogande utan kostnad för nyttjande i övriga landet.
            </seg>
            <seg n="af8e258a">
              Färjetrafiken är oerhört viktig för Gotlands utveckling som region
              och län. Statens ansvar och insatser för färjetrafiken till och
              från Gotland måste ses lika mycket som en näringslivspolitisk
              satsning som en trafikpolitisk fråga.
            </seg>
            <seg n="0ed8214f">
              Inledningsvis vill jag framhålla att jag helt och fullt delar
              trafikutskottets ställningstaganden i samband med behandlingen
              av propositionen Moderna transporter som Christer Engelhardt refererar
              till. Min uppfattning är således att staten har ansvar för att
              det finns likvärdiga transportmöjligheter i hela landet, att det
              gäller även Gotland och att Gotland i detta avseende inte får
              ges sämre villkor än övriga landet.
            </seg>
            <seg n="72cecdf7">
              Herr talman! På Gotland har samtliga partier i regionfullmäktige
              tillsammans med Region Gotland, länsstyrelsen, myndigheter och
              organisationer med flera gått samman i de så kallade gotländska
              ståndpunkterna. Här nämns bland annat konkurrenskraftiga och låga
              vägpriser för gotlänningar, besökare och godstransporter. Kostnaden
              ska inte överstiga vad det kostar att transportera motsvarande
              sträcka på landsväg. Vidare måste merkostnaden för gods i färjetrafiken
              neutraliseras för likvärdiga konkurrensförutsättningar. Fraktproblematiken
              måste få en långsiktigt hållbar lösning.
            </seg>
            <seg n="6969c2b3">
              När det gäller det sistnämnda, merkostnaden för våra frakter,
              är vi här i riksdagen överens om att frågan om prisbilden som
              ger denna merkostnad måste lösas. Den frågan har släpat med i
              många år i detta riksdagshus sedan riksdagen redan 1996 beslutade
              om riktlinjer för upphandling av Gotlandstrafiken och att det
              så kallade Gotlandstillägget skulle avvecklas, prop. 1995/96:44
              och betänkande 1995/96:TU7. Men fortfarande är frågan olöst.
            </seg>
            <seg n="8be33127">
              Frågan var senast uppe i den infrastrukturpolitiska propositionen
              2008/09:35 Framtidens resor och transporter Infrastruktur för
              hållbar tillväxt . Där hade jag precis som tidigare motionerat
              om våra kommunikationer till och från Gotland och om avskaffandet
              av Gotlandstillägget under ordnade och stabila former, helt i
              linje med regeringens egen myndighet Tillväxtanalys rapport 2009.
            </seg>
            <seg n="fff5078a">
              Trafikutskottet beslutade då som i dag att avslå motionerna,
              och man bäddar vidare med vackra formuleringar om hur viktigt
              det är att frågan får sin lösning. Utskottet hänvisade då till
              regeringens avsikt att inom ramen för åtgärdsplanen eller på annat
              sätt hitta en lösning, bland annat avseende avskaffande av Gotlandstillägget.
              Detta sade man vid kammardebatten i december 2008.
            </seg>
            <seg n="3b51af20">
              I dag skriver vi den 31 maj 2012. Det har alltså gått 3 år och
              6 månader, och det har gått 16 år sedan riksdagen beslutade om
              en avveckling, och ännu har inget hänt i frågan. Denna fråga hade
              då en hög prioritet precis som det svar som jag får i dag, att
              frågan har fortsatt hög prioritet.
            </seg>
            <seg n="fb432a8d">
              Efter trafikutskottets behandling av det betänkande som vi här
              i dag debatterar kommenterade trafikutskottets vice ordförande
              Jan-Evert Rådhström ärendet i Radio Gotland när trafikutskottet
              på nytt avslagit mina motioner och avvisat ett tillkännagivande
              till regeringen i frågan med orden: Regeringen ser, som tidigare,
              på frågan och har med det i diskussionerna när det ska göras ett
              nytt trafikeringsavtal som träder i kraft 2017.
            </seg>
            <seg n="c53b6296">
              Det är möjligt att trafikutskottets borgerliga ledamöter och
              regeringen tycker att problemet med de höga fraktpriserna är något
              man kan jobba med till år 2017. Det är inte den bild jag fått
              från den gotländska näringen, Region Gotland och länsstyrelsen.
            </seg>
            <seg n="7f493660">
              Tvärtom är uppfattningen att man snarast måste hitta lösningar
              för att ge näringarna på Gotland konkurrenskraftiga villkor, och
              jag beklagar att de borgerliga ledamöterna i trafikutskottet inte
              vill ge gotlänningarna och deras viktiga näringar detta stöd för
              att på ett mer skyndsamt sätt komma till en lösning i denna för
              Gotland så viktiga fråga.
            </seg>
            <seg n="873079f0">
              Från att frågan om Gotlandstillägget 2008 hade hög prioritet
              liksom frågan om merkostnaderna för våra frakter till att man
              i dag säger att regeringen ser på frågan och har med det i diskussionerna
              om ett nytt trafikavtal 2017 är definitivt inte att ge frågan
              den höga prioritet som man vill ge sken av. Nu är det tydligen
              fem år till som gäller med höga fraktkostnader för den gotländska
              näringen och en osäkerhet för framtiden.
            </seg>
            <seg n="6105f395">
              Dagens betänkande med den socialdemokratiska reservationen innebär
              inte att vi med ett klubbslag hade avskaffat Gotlandstillägget
              och därmed lagt ökade kostnader på näringen. Vi har bett att regeringen
              ska se över frågan och snarast återkomma med ett förslag till
              lösning i frågan. Det är självklart att Gotlandstillägget inte
              skulle avskaffas utan att det fanns ett alternativ.
            </seg>
            <seg n="386fdbd1">
              Herr talman! Jag står självklart bakom samtliga socialdemokratiska
              reservationer, men yrkar med det anförda ett särskilt bifall till
              reservation 19.
            </seg>
          </u>
          <note n="4ea1329b">
            Den förra borgerliga regeringen genom dåvarande infrastrukturminister
            Åsa Torstensson gav mig den 24 juni 2008 bland annat följande
            svar på en skriftlig fråga om Gotlandstrafiken:
          </note>
          <note type="speaker" n="ae50048a">
            Anf. 119 JONAS JACOBSSON GJÖRTLER (M):
          </note>
          <u who="unknown" xml:id="i-434f73f8e500627b-0" n="3cb7798e">
            <seg n="ab6fc323">
              Herr talman! Jag ska ägna några minuter åt att kommentera näringsutskottets
              yttrande. Det är framför allt kommentarer som gäller konkurrensperspektivet.
              Jag hoppas att alla ledamöter och åhörare har noterat att det
              finns en avvikande mening på näringsutskottets yttrande från alliansledamöterna
              i utskottet.
            </seg>
            <seg n="f14ff22b">
              När det gäller konkurrensfrågan kan vi konstatera att det var
              monopol inom en rad sektorer under större delen av 1900-talet,
              nämligen el, tele, post, telefoni, taxi och järnväg. Under senare
              delen av 1900-talet avreglerades en hel del av de marknaderna.
              Det är intressant att titta på varför detta gjordes. Vad var syftet?
              När man hör delar av oppositionen kan man få intrycket att syftet
              var att privata företag skulle ha möjlighet att tjäna en massa
              pengar. Men syftet var att skapa bättre fungerande marknader.
              Syftet var att skapa ett system som skulle vara bättre för konsumenterna
              genom konkurrens och större utbud skulle man få högre kvalitet
              för resenärer och godstransportörer.
            </seg>
            <seg n="806c7f05">
              När det gäller godstransportörer kan vi konstatera att Green
              Cargo i dag har en punktlighet på mellan 93 och 95 procent att
              jämföra med hur det såg ut på 80-talet när marknaden var reglerad.
              Då låg punktligheten omkring 80 procent. I stora delar av Europa
              där de här marknaderna fortfarande är reglerade har man fortfarande
              en punktlighet på 80 procent.
            </seg>
            <seg n="129563ff">
              När det gäller järnvägsunderhållet har det konstaterats tidigare
              här att Trafikverket gör bedömningen att man får ut 25 procent
              mer underhåll per krona. 25 procent på ett anslag på över 7 miljarder
              innebär nästan 2 miljarder mer i värde än om samma anslag skulle
              ges i ett system utan konkurrens. Ledamöter för oppositionen brukar
              med viss rätt emellanåt vara irriterade när privata företag tjänar
              pengar på och tar ut vinster från offentliga system. Här är man
              beredd att kasta bort 2 miljarder i ett stort svart hål.
            </seg>
            <seg n="3762ed67">
              Effekterna av avregleringar har studerats vid ett flertal tillfällen.
              År 2005 till exempel analyserade Regelutredningen hur de reformer
              som genomförts påverkat marknaderna; det gällde bland annat järnvägen.
              Slutsatsen var att återreglering varken var önskvärd eller möjlig.
            </seg>
            <seg n="52c513a4">
              Det har också nämnts i debatten att brister i underhållet och
              de effekter det har haft på trafiken skulle vara kopplat till
              att vi har konkurrens. Vi kan påminna oss att det gjordes en utredning
              om störningar i järnvägstrafiken vintern 20092010. Den tittade
              på om marknadsöppningen skulle ha bidragit till de problem som
              förekom. Slutsatsen var att det inte var på det viset. Flera aktörer
              framhöll tvärtom att konkurrens snarare var en del av lösningen
              på problemen.
            </seg>
            <seg n="e6f6e41a">
              Avslutningsvis kan man konstatera att det är lätt att i tv-soffor
              och i intervjuer i näringslivsmagasinen och säga fina ord. Stefan
              Löfven lovade senast för ett par månader sedan att det inte var
              aktuellt med återregleringar. Här i kammaren är det annat ljud
              i skällan. Här dansar S efter Vänsterpartiets pipa och ropar på
              återreglering mot bättre vetande och mot sin egen partiledares
              löfte.
            </seg>
            <seg n="41b9e92c">
              Herr talman! Vi kan konstatera att den samlade återreglingsvänstern
              verkar ha majoritet i den här frågan. Det är bara att beklaga
              för järnvägens skull.
            </seg>
          </u>
          <note n="b6855801">
            I detta anförande instämde Christer Akej, Lotta Finstorp, Gunnar
            Hedberg, Edward Riedl, Jessica Rosencrantz och Eliza Roszkowska
            Öberg (alla M) samt Lars Tysklind (FP), Anders Åkesson (C) och
            Annelie Enochson (KD).
          </note>
          <note n="0198db81">
            Överläggningen var härmed avslutad.
          </note>
          <note n="784d6006">
            8 § Luftfart
          </note>
          <note n="d81a8cab">
            Föredrogs
          </note>
          <note type="speaker" n="73aac148">
            Anf. 120 SUZANNE SVENSSON (S):
          </note>
          <u who="Q4981553" xml:id="i-1004186fb1b71b3f-0" n="e9bc3380">
            <seg n="2abf6e2a">
              Herr talman! Jag vill inledningsvis yrka bifall till reservation
              2 i trafikutskottets betänkande 2011/12:TU15 Luftfart , men vi
              står naturligtvis bakom alla våra reservationer i betänkandet.
            </seg>
            <seg n="eac0d06c">
              Vad gäller flygplatsfrågor anser vi socialdemokrater att det
              är viktigt att erbjuda en väl fungerande och god servicenivå i
              alla delar av landet. Utan det statliga driftsbidraget till regionala
              flygplatser skulle flertalet av dessa flygplatser inte ha möjlighet
              att fortsätta sin verksamhet. Vi anser att staten måste ta en
              del av ansvaret för att säkerställa infrastrukturen på de regionala
              flygplatserna.
            </seg>
            <seg n="af3550f2">
              Från 2012 är flyget en del av EU:s utsläppshandelssystem för
              växthusgaser. Flygbränslet är i dag skattebefriat. Det tycker
              vi socialdemokrater tillsammans med Vänsterpartiet och Miljöpartiet
              bör ändras. Vi anser att flyget ska bära sina egna miljökostnader
              och tycker att det är mycket positivt att det statliga Swedavia
              arbetar med att minska den totala klimatpåverkan i flygplatsverksamheten.
              Men det finns mycket kvar att göra, till exempel framtagandet
              av nya, mer energieffektiva flygplanstyper och optimering av drift
              och flygning.
            </seg>
            <seg n="079e739d">
              Herr talman! Jag kommer att i resten av mitt anförande tala om
              trafikledningstjänsten där utskottet gör ett gemensamt tillkännagivande
              om att avvakta den statliga utredningen Färdplan för framtiden
              en utvecklad flygtrafiktjänst , och det tillkännagivande som regeringen
              kommer att redovisa angående en fullgod trafiksäkerhet och Försvarsmaktens
              behov.
            </seg>
            <seg n="fe52b600">
              Utredarens direktiv har bland annat varit att analysera Luftfartsverkets
              möjligheter att inom ramen för nuvarande verksamhetsform och instruktion
              verka på en konkurrensutsatt marknad inom ramen för den fortsatta
              konkurrensöppningen av den europeiska marknaden för flygtrafiktjänster
              samt klarlägga Luftfartsverkets roll inom flygtrafikledningsområdet
              och beskriva konsekvenserna för verksamheten om möjligheterna
              att verka på en konkurrensutsatt marknad begränsas.
            </seg>
            <seg n="58e76c2a">
              I Sverige har vi integrerade flygplatser med dels civilflyg,
              dels militärflyg. I Sverige är den lokala trafikledningstjänsten
              redan avreglerad, och en privat aktör är etablerad på marknaden.
              Detta har inte gått helt smärtfritt då man förutsatt att Luftfartsverkets
              personal ska gå över till de nya bolagen. Där så inte skett har
              problem uppstått, och man har ändå fått använda Luftfartsverkets
              personal som resurs för att kunna bedriva trafiken. Liknande problem
              har funnits på järnvägssidan där upphandlade utförare inte har
              kunnat fullfölja sina åtaganden.
            </seg>
            <seg n="d36652f0">
              Herr talman! Man kan konstatera att den moderatstyrda regeringen
              även i luftfartsfrågorna tror att konkurrensutsättning ska lösa
              alla problem i stället för att själv ta tag i dem. Problem har
              en tendens att komma tillbaka, oavsett driftsorganisation, och
              landa i ägarens knä. Som socialdemokrat tror jag inte på konkurrensutsättning
              till varje pris som en idé om en fungerande samhällsnytta.
            </seg>
            <seg n="f479428e">
              I Europa finns i dag ett väl utvecklat samarbete mellan de olika
              luftfartsinstanserna, och man arbetar för att trafiken i luftrummet
              ska vara så rationell som möjligt. Det finns ingenting som talar
              för att det inte skulle fortsätta att vara så oavsett om Sverige
              väljer att bolagisera eller inte.
            </seg>
            <seg n="6faf6ccf">
              Herr talman! Det är värt att notera att det ser olika ut i Europa
              vad gäller flygtrafiktjänsterna. Den tillgängliga marknaden för
              ATS-tjänster, Air Traffic Service, vid flygplatser gäller för
              närvarande delvis i Storbritannien och Spanien. Avregleringen
              i Spanien kommer på sikt att innebära konkurrensutsättning på
              samtliga flygplatser förutsatt att den nya regeringen fullföljer
              de planer som finns.
            </seg>
            <seg n="05ca6113">
              I Sverige, Danmark och Tyskland gäller detta mindre flygplatser,
              och i Schweiz tillkommer ett antal mindre flygplatser under 2014.
              På marknader utanför Europa är två aktörer aktiva, engelska NATS
              och Serco. Störst är Serco, som är en stor brittisk leverantör
              av tjänster till både den civila och den militära tjänstemarknaden.
              Bolagets omsättning är ca 45 miljarder kronor där ATS-verksamheten
              är en mindre del. Bolaget har i Europa 750 flygledare anställda
              som bedriver lokala ATS-tjänster. Det är ca 300 fler än motsvarande
              verksamhet inom Luftfartsverket.
            </seg>
            <seg n="b31d072f">
              Marknaden för ATS-tjänster vid flygplatser i övriga Europa berör
              huvudsakligen flygplatsens kontrollzoner, och luftrummet utöver
              dessa är, till skillnad från Sverige, inte konkurrensutsatt utan
              verksamheten bedrivs av den nationella flygtrafiktjänstorganisationen
              med ensamrätt. I några länder är enbart mindre flygplatser konkurrensutsatta,
              såsom i Tyskland, där konkurrensutsättningen inte gäller de 16
              största flygplatserna. I Schweiz är tre flygplatser undantagna
              från konkurrensutsättning. Det innebär att huvuddelen av marknaden
              för ATS-tjänster är förbehållen den nationella aktören. Marknaderna
              i till exempel Tyskland och Schweiz är styrda av statliga direktiv
              om vilka flygplatser som får konkurrensutsättas.
            </seg>
            <seg n="c6572780">
              Helt avreglerade marknader i Europa finns för närvarande i Sverige,
              Danmark och Storbritannien. I Danmark finns i dag ingen fungerande
              marknad även om den formellt är oreglerad. I Storbritannien, som
              ofta framhålls som en marknadsmässig förebild, har den näst största
              aktören Serco mindre än 75 000 rörelser vid de sex flygplatserna,
              varav två militära, där man har verksamhet. Som jämförelse kan
              nämnas att Luftfartsverkets verksamhet omfattar ca 900 000 rörelser
              på svenska flygplatser, inklusive den militära trafiken.
            </seg>
            <seg n="6f76a5e9">
              Herr talman! Vi socialdemokrater vill att militären ska ha ett
              avgörande inflytande över flygledningen på de militära flygplatserna,
              och vi vill att Luftfartsverket även i fortsättningen ska ansvara
              för flygledningen vid de statliga flygplatserna.
            </seg>
          </u>
          <note n="85752447">
            I detta anförande instämde Monica Green, Lars Mejern Larsson,
            Leif Pettersson och Anders Ygeman (alla S).
          </note>
          <note type="speaker" n="5706af19">
            Anf. 121 ANNIKA LILLEMETS (MP):
          </note>
          <u who="Q4962191" xml:id="i-3fc3389b143dc057-0" n="7704db83">
            <seg n="10d77d94">
              Herr talman! Flyget är en klimatvärsting. När alla växthusgaser
              räknas med står flyget för ca 5 procent av de globala utsläppen.
              För Sveriges del är siffran ännu högre. Om man räknar med svenskarnas
              både inrikes och utrikes flygande orsakade det redan 2006 ungefär
              10 procent av de svenska utsläppen, och det ser tyvärr ut att
              bli ännu värre. Om svenskarnas flygresande fortsätter att öka
              i samma takt kan det orsaka större klimatpåverkan än landets samlade
              biltrafik om ett tiotal år.
            </seg>
            <seg n="a2d64f99">
              Det hänvisas ofta till att det görs mycket för att minska flygets
              bränsleförbrukning och klimatpåverkan, som gröna inflygningar
              och genare flygvägar. Alla dessa åtgärder är viktiga. Men utveckling
              och trimning av teknik och organisation räcker inte för att kompensera
              för den kraftiga ökningen av flygandet. Även med relativt försiktiga
              prognoser väntas flygresandet mer än fyrdubblas fram till 2050.
            </seg>
            <seg n="0360e763">
              Det är för oss i Miljöpartiet en viktig princip att flyget ska
              bära sina egna miljökostnader. EU:s system för utsläppshandel
              räcker tyvärr inte långt. Det krävs fler kraftfulla åtgärder för
              att begränsa flygets skadliga påverkan på klimat och miljö nu.
            </seg>
            <seg n="4984fcb9">
              Det är orimligt att flygbränsle är skattebefriat. Enligt OECD,
              som gått igenom ett antal länders offentliga subventioner av fossilenergi,
              är värdet på att svenskt inrikesflyg inte betalar koldioxidskatt
              eller energiskatter ca 2 miljarder per år. Miljöpartiet vill avveckla
              alla subventioner av fossilbränsle. Det behövs insatser såväl
              på nationell som på internationell nivå för att flyget ska börja
              bära sina miljökostnader. Vad gäller beskattning och internationellt
              arbete har flera av våra förslag behandlats i andra betänkanden.
              Jag går därför inte in vidare på dessa i dag.
            </seg>
            <seg n="9ad54df2">
              Miljöpartiet anser inte att flygplatser ska ha statligt stöd
              om de ligger så till att man i stället kan resa kollektivt till
              Helsingforss central på mindre än tre timmar. Nu ändras systemet
              för statligt driftsbidrag. De pengar som gått till stöd för icke-statliga
              flygplatser som inte har transportpolitiskt motiverad upphandlad
              trafik går i stället till regionerna. Det handlar fortfarande
              om att staten satsar 400 miljoner på tio år, utifrån vad dessa
              flygplatser tidigare fått, men det blir regionerna som beslutar
              om hur pengarna ska användas, fortsatt till flygplatsstöd eller
              till satsningar på andra trafikslag.
            </seg>
            <seg n="25221b0f">
              Miljöpartiets grundhållning är att det som nu behövs är satsningar
              på klimatsmart trafik, och därför vill vi inte att offentliga
              medel ska gå till att stödja flygplatser om det finns möjlighet
              att resa på ett mindre miljöskadligt sätt. Jag hoppas givetvis
              att regionerna kommer att agera ansvarsfullt och styra över till
              satsningar på klimatsmarta transporter, som kollektivtrafik och
              cykling, när de nu får ökad makt över trafikpengarna.
            </seg>
            <seg n="abcdf856">
              Staten måste givetvis också ta sitt ansvar för att förbättra
              möjligheterna att resa klimatsmart i en större del av landet.
              Med kraftfulla satsningar på järnväg och annan kollektivtrafik,
              som vi föreslår, kan inrikesflyget söder om Sundsvall, utom till
              Gotland, göras överflödigt.
            </seg>
            <seg n="3b281beb">
              Herr talman! En stor park med gott om plats för sport och rekreation,
              mässor och festivaler, odlingsbänkar för dem som inte har egen
              trädgård mitt i storstaden. Det har invånarna i Berlin fått, sedan
              den centralt belägna flygplatsen Tempelhof avvecklades häromåret.
              Som grädde på moset slipper de också en hel del flygbuller och
              luftföroreningar.
            </seg>
            <seg n="361b29f3">
              Vi borde göra som i Berlin. Flygplatser mitt i städer har många
              och uppenbara nackdelar och går inte ihop med modern stadsplanering.
              Det går att göra Helsingfors mer trivsamt och minska miljöproblemen
              i staden genom att äntligen lägga ned Bromma flygplats.
            </seg>
            <seg n="024a38d7">
              Enligt Miljöförvaltningen i Helsingfors är flygtrafiken på Bromma
              ett av Helsingforss största miljöproblem. Redan 1996 konstaterade
              en statlig utredning att Bromma tillhör de miljömässigt sämst
              belägna flygplatserna i Sverige. Brommaflyget orsakar utsläpp
              av kväveoxider och en mängd andra föroreningar i ett område som
              redan är hårt ansträngt av andra trafikleder.
            </seg>
            <seg n="443a7aae">
              Flygtrafik bullrar. Buller är inte bara otrivsamt, det är också
              en hälsofara. Bullret från Bromma flygplats stör mer än dubbelt
              så många personer som vid Arlanda och Landvetter tillsammans.
              Drygt 4 000 personer utsätts för flygbullernivåer över 55 dBA,
              visar Helsingforss miljöförvaltnings årliga tillsynsrapport. Riktigt
              höga maximala ljudnivåer, över 70 dBA, förekommer också mellan
              Viksjö i Järfälla och Skanstull på Södermalm.
            </seg>
            <seg n="4df67bbd">
              Luftfartsverket betalar i dagsläget lite för att använda den
              värdefulla marken i Bromma. Bromma flygplats är ett av få större
              centralt belägna områden där ny bebyggelse i större skala är möjlig.
              Tusentals välbehövliga bostäder kan byggas där. Stora ytor runt
              flygplatsen kan avsättas för rekreation. Ännu ett skäl att lägga
              ned Bromma flygplats är förstås olycksrisken. Den är visserligen
              statistiskt sett liten, men skulle det värsta ändå hända kan följderna
              bli förfärliga.
            </seg>
            <seg n="2a5b0805">
              De inrikes flygresorna i Sverige måste minska för klimatets skull,
              och Bromma är främst en flygplats för inrikestrafiken. Bromma
              flygplats behövs inte. Det räcker med Arlanda. Där finns kapacitet
              nog att ta hand om det flyg som i dag trafikerar Bromma, särskilt
              om trängselprissättning med regionala undantag skulle tillämpas
              vid tilldelning av slot-tider. Vi föreslår därför en sådan marknadslösning.
            </seg>
            <seg n="bc907ade">
              Däremot finns det anledning att vara försiktig med att skapa
              marknader för marknadens egen skull. Det kan få rent av farliga
              konsekvenser. Det är därför bra att ytterligare konkurrensutsättning
              av flygtrafikledning, en mycket kritisk funktion, nu stoppas tills
              den statliga utredningen om flygtrafikledningen redovisat sitt
              resultat. Att splittra upp luftrummet och låta olika utförare
              ha hand om olika delar medför fler överlämningar, vilket är ett
              riskmoment. Vi kan ju undra varför man tänker sig något sådant.
            </seg>
            <seg n="cab3ee17">
              Helsingfors är inte den enda staden där invånarna utsätts för
              buller och luftföroreningar som orsakas av flyg. Alla centralt
              belägna flygplatser i svenska städer bör därför avvecklas på sikt
              av hänsyn till hälsa och miljö. Flygplatser runt om i landet har
              ofta andra ägare än staten, men staten bör ändå ta initiativ till
              att påbörja och underlätta en sådan omställning i samråd med berörda
              parter som kommuner och företag.
            </seg>
            <seg n="018b6145">
              Låt mig ge ett exempel. I min hemstad Linköping finns just en
              sådan centralt belägen flygplats. Flygverksamheten lägger nu en
              död hand över staden, och en avveckling skulle ge liknande goda
              effekter som att avveckla Bromma.
            </seg>
            <seg n="9b367f41">
              Det som verkligen behövs i Linköping och Östergötland är fler
              järnvägsspår. Flygplatsen behövs däremot inte. De Linköpingsbor
              som ändå behöver flyga har Skavsta utanför Nyköping inom räckhåll.
              Det är även möjligt att redan nu åka tåg till Kastrup på mindre
              än tre och en halv timme. Med snabbare tågförbindelser blir det
              ännu lättare.
            </seg>
            <seg n="dbb8f8c9">
              Herr talman! Att klamra sig fast vid otidsenliga lösningar och
              föråldrad samhällsplanering duger inte, varken i Helsingfors eller
              i andra städer. Vi har länge arbetat för att Bromma flygplats
              ska avvecklas. Det är hög tid att ta steget in i framtiden där
              och i resten av landet.
            </seg>
            <seg n="b2ce3b8b">
              Givetvis står jag bakom alla våra reservationer, men för tids
              vinnande yrkar jag bifall till endast reservation 2 om miljöfrågor
              och reservation 4 om avveckling av Bromma flygplats med mera.
            </seg>
          </u>
          <note type="speaker" n="fdd32a4f">
            Anf. 122 SIV HOLMA (V):
          </note>
          <note n="c95d8c90">
            Herr talman! Trafikutskottets betänkande TU15 behandlar luftfartsfrågor
            med utgångspunkt från 16 motionsförslag som väckts under den allmänna
            motionstiden 2011.
          </note>
          <u who="Q4609260" xml:id="i-50aeee98bfdce85f-2" n="47aa0a90">
            <seg n="2d66e7ec">
              Jag vill orda lite grann om ett socialdemokratiskt uttalande,
              nämligen att privatiseringen av den lokala flygtrafikledningstjänsten
              genomförs av ideologiska skäl och att det är tveksamt om det kan
              utvecklas fungerande marknader för lokala flygtrafikledningstjänster.
            </seg>
            <seg n="4c5c7e09">
              Vänsterpartiet delar motionärernas uppfattning att myndighetsutövning
              inom flygsäkerhetsområdet inte ska läggas över på privata aktörer.
              Det kan vara svårt att skilja ut privat flygledning från militär
              flygledning när dessa är samordnade. Motionen utmynnar i förslaget
              att beslutet om att avreglera flygledartjänsterna ska omprövas.
            </seg>
            <seg n="9cada37d">
              Vänsterpartiet nöjer sig för dagen, i och med ett tillkännagivande
              i betänkandet, med att eventuella ytterligare steg avseende konkurrensutsättning
              av flygtrafikledningstjänsten inte får tas förrän det pågående
              beredningsarbetet avseende den nyligen avlämnade statliga utredningen
              Färdplan för framtiden en utvecklad flygtrafikledning, SOU 2012:27,
              avslutats och regeringen återkommit till riksdagen och redovisat
              vad som vidtagits för att tillförsäkra att fortsatt fullgod flygsäkerhet
              har högsta prioritet och att hänsyn tas till Försvarsmaktens behov.
            </seg>
            <seg n="2260cf38">
              Vänsterpartiet avvaktar i dag och kan återkomma i frågan om det
              behövs.
            </seg>
            <seg n="08df99cd">
              Herr talman! I övrigt yrkar jag bifall till reservation 2, Miljöfrågor,
              som Vänsterpartiet tillsammans med Miljöpartiet och Socialdemokraterna
              står bakom.
            </seg>
            <seg n="850d4a9c">
              Från 2012 är flyget en del av EU:s utsläppshandelssystem för
              växthusgaser. Enligt vår mening är det orimligt att flygbränsle
              är skattebefriat. Det räcker inte att hänvisa skattebefrielsen
              till att miljökostnaderna ska regleras av utsläppshandelssystemet.
              Flygets miljöpåverkan är så stor att det behövs fler kraftfulla
              åtgärder för att begränsa klimatpåverkan. Det är viktigt att flyget
              ska bära sina egna miljökostnader.
            </seg>
            <seg n="bf94d244">
              Det är positivt att Swedavia länge har arbetat med att minska
              den totala klimatpåverkan i flygplansverksamheten. Men det finns
              fortfarande förbättringsmöjligheter i själva flygplatsdriften,
              att optimera inflygningar och att ta fram nya och mer energieffektiva
              flygplanstyper. Det pågår ett arbete med miljövänligt flygplansbränsle,
              vilket också välkomnas.
            </seg>
            <seg n="745bec63">
              När det gäller avvecklingen av Bromma flygplats har Vänsterpartiet
              ett särskilt yttrande. Yttrandet utmynnar i att staten bör ta
              initiativ till en avveckling av Bromma flygplats. Det finns en
              rad nackdelar med Bromma flygplats. De viktigaste rör miljön,
              säkerhetsfrågor och att flygplatsen hindrar bostadsbyggande. Jag
              är mycket kritisk mot avtalet som tecknades mellan Helsingforss
              stad och flygplatshållaren, som har en lång löptid på 30 år. Den
              långa avtalsperiod som nu löper gör avvecklingen komplicerad och
              mycket kostsam att genomföra.
            </seg>
            <seg n="4c791479">
              Flygtrafiken på Bromma är ett av stadens största miljöproblem.
              Flyget genererar buller, utsläpp och föroreningar i ett område
              som redan är hårt ansatt av andra trafikleder. Därtill kommer
              att flyget är det transportmedel som använder mest energi och
              ökar klimathotet mest per passagerarkilometer. Detta borde ha
              medfört grundligare och mer långtgående miljökrav i det nya avtalet.
              I stället prioriterades miljökraven ned i det nya avtalet, vilket
              jag finner mycket anmärkningsvärt och allvarligt. Staten bör ta
              ett initiativ till en avveckling av Bromma flygplats.
            </seg>
          </u>
          <note type="speaker" n="d41e0678">
            Anf. 123 EDWARD RIEDL (M):
          </note>
          <u who="Q6071900" xml:id="i-104edadeda66436d-0" n="426dd126">
            <seg n="762f68f0">
              Herr talman! I dag debatterar vi trafikutskottets betänkande
              om luftfartsfrågor. Vi ska hantera allt från miljöfrågor och flygtrafikledningstjänster
              till inrikesflygets roll i framtidens Sverige.
            </seg>
            <seg n="9475f475">
              Flygets roll som transportmedel måste ses som en del i ett sammanhållet
              infrastruktursystem där även väg, järnväg och sjöfart ingår. Oftast
              används de olika delarna i någon utsträckning för att klara både
              persontransport och transport av gods till olika destinationer.
              Mycket sällan klarar ett av transportslagen hela resan.
            </seg>
            <seg n="9516d920">
              Jag brukar ofta använda min egen resa till riksdagen för att
              förklara precis vad detta innebär och varför man bör ha en samlad
              politik på området. Jag börjar min morgon tidigt med en taxiresa
              ut till flygplatsen. Från Umeå flyger jag sedan ned till Helsingfors.
              Från Arlanda tar jag tåget, det vill säga Arlanda Express, in
              till stationen här i Helsingfors och avslutar med en promenad
              in till Riksdagshuset.
            </seg>
            <seg n="e2b65374">
              På liknande sätt reser åtskilliga tusentals människor varje dag
              kors och tvärs, både inom landet och till andra länder, för att
              kunna ta sig till och från arbete, för besök hos släktingar och
              för rena nöjesresor. Skälen för resorna är många, men det som
              förenar är behovet av alla de olika delarna av transportslagen
              för att klara hela resan.
            </seg>
            <seg n="52444929">
              Miljontals av dessa personer med helt unika resor använder varje
              månad flyget som en del i den totala resan. Vi vill resa säkert,
              punktligt, bekvämt och snabbt men också så miljövänligt som möjligt.
              Flyget är en viktig del av det moderna sättet att leva. Vi använder
              flyget för att snabbt transportera oss långa sträckor för arbete,
              affärer och semester.
            </seg>
            <seg n="7e6b22c7">
              Runt om i världen sker nu en snabb utbyggnad av flygkapacitet.
              Det är framför allt i Asien och i Mellanöstern som det går allra
              snabbast just nu. Världen fortsätter att krympa till följd av
              att vi får fler flygplan, fler flygbolag och nya och ännu större
              flygplatser. Det som driver denna utveckling är att allt fler
              människor runt om i världen får allt bättre ekonomi och då också
              får råd att flyga. Det är i grunden en bra utveckling som möjliggör
              att människor reser och träffas för att göra affärer och för att
              lära sig mer om varandra. I länder där människor har levt i förtryck
              och med reserestriktioner är flyget dessutom ofta symbolen just
              för friheten.
            </seg>
            <seg n="95b4356d">
              Flyget står för några enstaka procent av våra koldioxidutsläpp.
              Det finns olika sätt att räkna på detta, och man får därför fram
              lite olika siffror. Alldeles oaktat vilka siffror vi använder
              har flyget sitt ansvar att ta som en del i miljöarbetet.
            </seg>
            <seg n="3578e7e4">
              Det har skett och sker fortsatt en snabb utveckling för att minska
              utsläppen. Det handlar om allt från bättre motorer, nyare flygbränslen,
              gröna inflygningar, anpassad hastighet, bättre flygplanstyper,
              samordnad flygledning och rakare flygrutter men också arbete för
              att få ned koldioxidutsläppen på våra flygplatser.
            </seg>
            <seg n="f475fe53">
              Detta och mycket mer gör att utsläpp per passagerare och kilometer
              har minskat och fortsatt kommer att minska dramatiskt i framtiden.
              Det är också en nödvändig utveckling när allt fler människor i
              vår värld reser sig ur fattigdom och har råd att börja flyga.
            </seg>
            <seg n="7ea6b9c4">
              I dag är den övervägande delen av resenärer mellan Europa och
              Asien just européer. Inom en snar framtid kommer detta att dramatiskt
              förändras. Det kommer inte att bero på en utveckling där européer
              slutar flyga till Asien, utan det kommer att bero på att allt
              fler människor i Asien kommer att börja flyga till och från Europa.
            </seg>
            <seg n="b2cf5362">
              Herr talman! Flygplatserna i Sveg, Mora-Siljan, Gävle, Borlänge,
              Torsby, Hagfors, Karlstad, Västerås, Eskilstuna, Linköping, Trollhättan,
              Göteborg, Falköping, Jönköping, Oskarshamn, Halmstad, Växjö, Kalmar,
              Ängelholm, Helsingborg, Ljungbyhed, Kristianstad, Bromma och Ronneby
              är bara några av alla de flygplatser som Miljöpartiet vill ska
              försvinna. De skriver i sin motion, som vi bland annat behandlar
              i det betänkande vi har framför oss i dag, att de vill ta bort
              det statliga driftsbidraget. Om det inte hjälper kan de tänka
              sig ytterligare åtgärder för att se till att alla dessa flygplatser
              och många därtill ska försvinna. Det enda som ska finnas kvar
              söder om Sundsvall är flygplatsen i Visby, och gissningsvis också
              någonstans att landa i Helsingfors dock inte Bromma, för den vill
              de ta bort.
            </seg>
            <seg n="603bd8f9">
              Sverige är ett av Europas till ytan största länder. Vi har långa
              avstånd. En sådan här politik skulle inte bara försvåra nöjesresande
              utan allvarligt skada möjligheten till arbetspendling inom landet,
              möjligheter för företag att ha huvudkontor utanför Helsingfors
              och svensk tillväxt i stort. Allt detta skulle hotas. Vi från
              Alliansen anser tvärtom att ett väl utbyggt inrikesflyg är nödvändigt
              för att hela Sverige ska kunna leva och utvecklas.
            </seg>
            <seg n="683eb13d">
              Herr talman! Ett enigt trafikutskott föreslår riksdagen att rikta
              ett tillkännagivande till regeringen i frågan om avregleringen
              av flygtrafikledning. Regeringen föreslås återkomma till riksdagen
              för att tillförsäkra att den inhemska avregleringen fortsatt klarar
              både säkerheten och Försvarsmaktens behov.
            </seg>
            <seg n="1384b226">
              Det var den tidigare socialdemokratiska regeringen som initierade
              detta arbete och denna reform för att avreglera flygtrafikledningstjänsten.
              Vid maktskiftet 2006 blev det sedan alliansregeringen som fortsatte
              att bära denna reform och också genomförde den. Det handlade helt
              enkelt om att säkra krav på ökad säkerhet men också om behovet
              av att minska kostnader för just denna tjänst.
            </seg>
            <seg n="3eaa3103">
              I grunden handlar det om möjligheten för flygplatser att sänka
              sin kostnadsvolym. I dag går i praktiken samtliga kommunala flygplatser
              med ekonomiskt underskott. Detta ska hanteras av kommunpolitiker
              som troligen hellre vill använda pengarna till barnomsorg, skolverksamhet
              och äldreomsorg för att nämna några områden.
            </seg>
            <seg n="13d5d7cc">
              Ungefär hälften av kostnaderna för en svensk flygplats är just
              för flygtrafikledning. De upphandlingar som vi har gjort så här
              långt har sänkt kostnaden med i storleksordningen 25 procent för
              de flygplatser där man har hunnit med att konkurrensutsätta denna
              del. Totalt omsätter flygtrafikledningen, förutom en-route-delen,
              det vill säga den del som inte är avreglerad, varje år i storleksordningen
              950 miljoner kronor. Reformen kan alltså med bibehållen säkerhet
              sänka kostnaderna för flygplatser och flygbolag med ett par hundra
              miljoner kronor varje år. Det är mycket pengar för en bransch
              som lever med väldigt små marginaler. Många flygplatser har redan
              i dag svårt att överleva.
            </seg>
            <seg n="8f022260">
              Luftfartsverket och de privata företag som är godkända för att
              bedriva verksamheten lever under samma regelverk, som är mycket
              strikt och som kontrolleras av Transportstyrelsen. Det finns inget
              som pekar på att säkerheten skulle vara annorlunda beroende på
              huvudman inom flygtrafikledning lika lite som mellan flygbolag
              med olika huvudmän som lever med samma regelverk. Säkerheten är
              rigorös och kompromissas aldrig med när det gäller flyget. När
              det gäller flyget finns det egentligen bara ett läge med säkerheten,
              och det är den högsta tänkbara som man kan ha. Det är också just
              därför det är så säkert att flyga i större delen av världen; man
              lever efter mycket tuffa regelverk.
            </seg>
            <seg n="b1e4e567">
              Jag har under den senaste tiden besökt några olika flygplatser
              runt om i landet, framför allt de kommunala flygplatserna med
              både röda och blå kommunledningar. Det man har sett är behovet
              av reformen. Detta är en av de få kostnader på en flygplats som
              man kan påverka. Oaktat om det är rött eller blått styre ser man
              att detta är en bra reform.
            </seg>
            <seg n="2140dcc0">
              Vi ser en utveckling i Europa där allt fler länder öppnar sina
              marknader för flygtrafikledning just för att få ned kostnaderna
              med bibehållen eller högre säkerhet. En trolig utveckling är att
              vi i framtiden kommer att se kanske fem till tio stora bolag troligen
              några av dem statliga som kommer att förse större delen av Europa
              med flygtrafikledning. För egen del hoppas jag att Luftfartsverket
              kommer att vara en av de aktörer som kommer att leva kvar. Men
              för att det ska bli verklighet är det viktigt att vi i ett tidigt
              skede rustar för och möjliggör just detta. Sverige har stort förtroende
              när det gäller kunnande inom flygtrafikledningsområdet. Det är
              ett kunnande som också är eftertraktat i många andra länder.
            </seg>
            <seg n="2c0eec89">
              Jag ser fram emot att regeringen återkommer till riksdagen med
              en proposition med ett väl avvägt förslag där Luftfartsverket
              ges möjlighet att påbörja resan mot att bli en stor aktör på den
              internationella marknaden inom flygtrafikledning samt att regeringen
              visar hur vi fortsatt ska tillförsäkra att den inhemska avregleringen
              klarar både säkerhet och Försvarsmaktens behov.
            </seg>
            <seg n="149deb4b">
              Herr talman! Delar av oppositionen har en direkt flygfientlig
              politik. Det är med stor oro man ser när de lyckas hitta varandra.
              Från Alliansens sida har vi fortsatt en mycket positiv inställning
              till flyget som en viktig del av en sammanhållen transportinfrastruktur
              i vårt land. Det är också viktigt att vi fortsatt har bra flygförbindelser
              med andra länder både för att vi ska kunna göra affärsresor och
              semesterresor och för att andra ska kunna komma till Sverige för
              affärer och nöjen.
            </seg>
            <seg n="da4186e1">
              Det är med stor glädje jag följer alla nya utrikesförbindelser
              som växer fram från Helsingfors men också från de regionala flygplatserna
              som Skellefteå, Norrköping och Örebro. Den här utvecklingen gör
              faktiskt att spanjorer är en av de snabbast växande turistgrupperna
              i staden Skellefteå i norra Sverige. Det är en spännande utveckling
              som ger tillväxt i alla delar av vårt land. Den bidrar också till
              det mellanmänskliga utbytet.
            </seg>
            <seg n="b6725f75">
              Samtidigt tar vi miljöutmaningarna på största allvar. Vi ska
              fortsätta det arbetet. Men lösningen är inte att vi slutar resa
              utan att vi i stället minskar utsläppen på det resande vi gör.
            </seg>
          </u>
          <note n="0d5560ab">
            Jag yrkar med detta bifall till utskottets förslag till beslut.
          </note>
          <note n="8ecbd5f8">
            I detta anförande instämde Christer Akej, Lotta Finstorp, Jessica
            Rosencrantz och Eliza Roszkowska Öberg (alla M).
          </note>
          <note type="speaker" n="91ac1732">
            Anf. 124 ANNIKA LILLEMETS (MP) replik:
          </note>
          <u who="Q4962191" xml:id="i-3fc3389b143dc057-1" n="7704db83">
            <seg n="f46bbfb8">
              Herr talman! Detta var intressant. Jag undrar lite grann hur
              Edward Riedl ser på flygsäkerheten. Varför är det viktigt att
              konkurrensutsätta flygtrafikledningen? Vi vet att överlämnandet
              mellan olika utförare och olika torn innebär en risk i sig. Där
              jag bor i Östergötland har vi flera flygplatser på en liten yta.
              Det skulle, om jag har uppfattat det rätt, kunna bli fyra fem
              olika utförare om man skulle gå så långt i konkurrensutsättningen
              som man ville från början. Jag ser inte riktigt hur detta kan
              öka säkerheten. Jag skulle vilja höra Edward Riedls synpunkter
              på det.
            </seg>
            <seg n="22897be5">
              Flygtrafikledningen fungerar mycket väl, och som man säger i
              USA: If it aint broke, dont fix it! Finns det inget problem ska
              man inte försöka lösa det. Det är också intressant att Edward
              Riedl och de borgerliga partierna verkar ha en betydligt mer positiv
              syn på konkurrens när det gäller flygtrafikledning än när det
              gäller järnvägsunderhåll.
            </seg>
          </u>
          <note type="speaker" n="45e9df19">
            Anf. 125 EDWARD RIEDL (M) replik:
          </note>
          <u who="Q6071900" xml:id="i-104edadeda66436d-1" n="426dd126">
            <seg n="0feba4ff">
              Herr talman! Jag ska försöka besvara frågorna i god ordning.
              Skulle jag glömma någonting får du påminna mig, Annika Lillemets,
              så ska jag försöka ta det igen.
            </seg>
            <seg n="75f4915d">
              Säkerheten kring flyget är den hela tiden överordnade frågan
              i alla delar som flyget jobbar med. Det är just därför som det
              är så pass säkert att flyga.
            </seg>
            <seg n="a84a3484">
              Tidigare hade vi en myndighet som bedrev verksamheten och kontrollerade
              sig själv. Då sade vi: Låt oss dela på detta så att vi har en
              myndighet som är granskande och ser till att man följer det som
              kan göras. Det är det sätt som man kan öka flygsäkerheten på rent
              organisatoriskt. Man har en myndighet som utför tjänsten och en
              annan myndighet som kontrollerar det som görs. Det har ökat flygsäkerheten.
              Det fungerar också på ett mycket bra sätt när man konkurrensutsätter.
              Det är det förfarandet som ökar flygsäkerheten. Det finns ett
              läge och det är ett. Det är ingen skillnad mellan privata och
              offentliga aktörer. Det är inte så att privata aktörer har gjort
              det säkrare. Om det lät på det sättet var det fel. Utan det har
              blivit säkrare på grund av att man har fått en myndighet som granskar
              från sidan, och det är Transportstyrelsen.
            </seg>
            <seg n="8bae4d8e">
              Den andra frågan som du var inne på handlar om risken vid överlämnandet,
              det vill säga när de olika tornen lämnar över till varandra när
              flygplanen flyger. Jag har haft samtal med branschen, och de förstår
              inte riktigt den frågeställningen. Men du är nog välkommen att
              höra av dig till dem också. De menar att det fungerar så redan
              i dag. Det är det man är proffs på. När flygplanen flyger utrikes
              flyger de mellan många olika länder. Det här med överlämnande
              mellan torn och samfällda utrymmen är någonting man har mycket
              stort kunnande om. Det är ingen som ser några problem med det.
              Men sätt dig gärna in i detta ytterligare.
            </seg>
          </u>
          <note type="speaker" n="f4ad4850">
            Anf. 126 ANNIKA LILLEMETS (MP) replik:
          </note>
          <u who="Q4962191" xml:id="i-3fc3389b143dc057-2" n="7704db83">
            <seg n="c289677c">
              Herr talman! Jag ska naturligtvis sätta mig in i detta ytterligare.
              Jag konstaterar att vare sig det är privata eller offentliga torn
              är det ett riskmoment att lämna över. Det har man också konstaterat
              i betänkandet. Hur duktig man än är är det lämpligt att göra riskerna
              så få som möjligt om man nu styckar upp luftrummet ytterligare.
            </seg>
            <seg n="f34dea7c">
              Jag har också en fråga om marknadsmässiga villkor. OECD konstaterar
              att bara befrielsen från koldioxidskatt och energiskatt på inrikesflyget
              i Sverige är värd 2 miljarder. Jag tycker att man blir lite fundersam
              när man hör det. Jag undrar hur Edward Riedl och Moderaterna ser
              på det. Är det rimligt att subventionera på det sättet? Ska inte
              flyget klara sig på marknadsmässiga villkor? Samma sak gäller
              ju flygplatserna. Om de inte klarar sig själva är det då rimligt
              att vi går in och stöttar dem med skattemedel? Det handlar om
              statliga medel och inte minst om kommunala pengar som pumpas in
              i flygplatser.
            </seg>
            <seg n="34edf431">
              Jag tänker återigen på min hemstad. Vi har en flygplats i Linköping.
              Det finns ännu en flygplats i Norrköping fyra mil därifrån, och
              sedan finns också Skavsta en liten bit längre bort. Man satsar
              stora pengar på detta, och de hade kunnat användas till att förbättra
              kollektivtrafiken. Staten skulle kunna se till att det blev fler
              järnvägsspår och ännu snabbare förbindelser till Skavsta. Det
              vore ett mycket bättre resursutnyttjande totalt sett, förutom
              att det naturligtvis är klimatmässigt bra. Hur ser Edward Riedl
              på subventionerna?
            </seg>
          </u>
          <note type="speaker" n="6b022a46">
            Anf. 127 EDWARD RIEDL (M) replik:
          </note>
          <u who="Q6071900" xml:id="i-104edadeda66436d-2" n="426dd126">
            <seg n="9dda8ad0">
              Herr talman! Jag ska försöka hinna med den fråga som jag inte
              hann med förra gången, det vill säga: If it aint broke, dont fix
              it! Jag skulle jag vilja anlägga det rent motsatta perspektivet.
              Det är det som har gjort att flyget är så säkert. Man utvecklar
              hela tiden för att göra det säkrare och säkrare. Jag tror att
              det arbetet måste fortgå kontinuerligt för att det ska bli så
              bra som möjligt.
            </seg>
            <seg n="d233f419">
              Den andra frågan handlade om detta att avsaknaden av en nationell
              skatt skulle vara någon form av subvention. Flyget är en global
              företeelse. Genom samarbete i kaos försöker man komma överens
              om allt från säkerhet till vad som ska gälla om beskattning och
              annat. Genom en nationell beskattning av flyget skulle vi bara
              straffa ut Sverige.
            </seg>
            <seg n="d9137811">
              Jag tror att den bästa vägen framåt är den som vi har valt i
              Europa och som den här regeringen har varit pådrivande för, det
              vill säga att införa handel med utsläppsrätter för flyget. Man
              får ta ett allt större ansvar för det man smutsar ned. Vi har
              lite bekymmer just nu eftersom Kina, USA och en hel del andra
              länder inte tycker att det är en bra utveckling. Men vi driver
              faktiskt på i Europa och har infört det, fast vi är lite oense
              om huruvida det ska gälla eller inte.
            </seg>
            <seg n="f72644e7">
              Den sista frågan handlar om att flyget skulle vara väldigt subventionerat
              med kommunala medel och annat. Jag skulle vilja vända på det och
              säga att jag tror att flyget är ett av de transportslag som är
              minst subventionerade. Ditt resonemang håller inte. Vill man att
              hela Sverige ska leva måste det finns goda möjligheter att transportera
              sig inom landet på ett rimligt sätt. Det är väl där vi skiljer
              oss åt lite grann.
            </seg>
          </u>
          <note type="speaker" n="53aff0cb">
            Anf. 128 LARS TYSKLIND (FP):
          </note>
          <note n="824c0463">
            Herr talman! Jag yrkar bifall till förslaget i betänkandet och
            avslag på samtliga reservationer.
          </note>
          <u who="Q6217745" xml:id="i-60e9e6fe7bd5d76c-1" n="7b92059f">
            <seg n="dfe19c0d">
              Även om det är flyget vi diskuterar nu måste utgångspunkten ändå
              vara det trafikslagsövergripande tankesättet. Det handlar i grunden
              om att trafikslagen ska komplettera varandra. Alla trafikslag
              har sin givna plats i systemet.
            </seg>
            <seg n="2bbfe256">
              Sedan Luftfartsverket delades upp har Swedavia AB bildats. Det
              har tagit hand om de tio nationella flygplatserna plus flygplatsen
              i Sundsvall, det vill säga elva flygplatser.
            </seg>
            <seg n="1d0c6922">
              Förutom att vara transportslagsövergripande präglas transportpolitiken
              av ett stort regionalt och lokalt inflytande över infrastrukturinvesteringarna.
              Med den bakgrunden är det logiskt att bidraget till icke-statliga
              flygplatser har flyttats över till de regionala planerna.
            </seg>
            <seg n="c51c79a5">
              Regionerna har då frihet att själva prioritera medel antingen
              till drift av flygplatsen eller till andra åtgärder i trafiksystemet.
              Det kan till och med vara så att man prioriterar flygplatsen så
              högt att den får högre bidrag än den hade förut, eller så blir
              bidraget tvärtom lägre. Det grundas på kunskapen man har i varje
              region.
            </seg>
            <seg n="560d10c4">
              Detta svarar till stor del upp till reservation 1 från Socialdemokraterna
              om att det är regionerna som får avgöra frågan om hur mycket driftsbidrag
              som går till flygplatserna och hur angeläget det anses vara.
            </seg>
            <seg n="e82e2705">
              Herr talman! Miljöfrågorna har diskuterats en del här, och det
              är viktigt att flygets miljöaspekter tas på största allvar, men
              samtidigt har flyget en viktig roll för en väl fungerande kommunikation
              i stora delar av landet. Det är alltså en avvägningsfråga. Det
              som har nämnts här om miljöåtgärder, både när det gäller sättet
              att flyga och flygbränsle, är naturligtvis ett viktigt arbete
              som måste fortgå.
            </seg>
            <seg n="dac0a24c">
              Herr talman! I en motion och i reservation 3 kräver Miljöpartiet
              eller man uttrycker åtminstone något slags önskan att inrikesflyget
              successivt ska försvinna från södra Sverige. Man konstaterar att
              persontrafik på mindre än tre timmars restid från Helsingforss
              central ska göras med tåg. Styrmedlet skulle vara att icke-statliga
              flygplatser för att kunna få driftsbidrag ska ligga längre än
              tre timmar från Helsingforss central.
            </seg>
            <seg n="2e2b6c69">
              Det kan låta bra på ett sätt, men en reflexion är att det blir
              lite underligt när man förlägger kommunikationsnavet just till
              Helsingforss central, men det kanske är något jag inte riktigt
              förstår. I många fall är den regionala flygplatsen en förutsättning
              för en god tillgänglighet och i förlängningen en bra regional
              utveckling.
            </seg>
            <seg n="8de1c69a">
              Det är precis för att de ska få avgöra frågan som driftsbidragspengarna
              har lämnats ut till regionerna.
            </seg>
            <seg n="34c59c71">
              Edward Riedl nämnde att det för det första finns direktdestinationer
              även från regionala flygplatser i södra Sverige. Personligen åker
              jag tåg till Helsingfors för det mesta. Men i måndags skulle jag
              till Visby, och för att över huvud taget hinna med det på en dag
              måste jag ta flyget även till Helsingfors för att sedan flyga
              till Visby.
            </seg>
            <seg n="bad5b6e6">
              Man använder alltså olika trafikslag vid olika tillfällen. Därför
              blir det resonemang som Miljöpartiet för generellt och lite märkligt,
              även om miljöaspekten naturligtvis är väldigt viktig.
            </seg>
            <seg n="d23fc83c">
              En annan aspekt som jag har fått mig till del när jag har besökt
              flygplatser ute i regionerna är att flyget har stor betydelse
              för ensamresande barn och i viss mån funktionshindrade personer.
              Det har med både tidsaspekten och möjligheten till assistans att
              göra, vilket är en stor del av de regionala flygplatsernas uppgift.
            </seg>
            <seg n="7dfa4f93">
              Herr talman! Så till frågan om flygledningstjänst och avreglering
              och konkurrensutsättning av densamma. Jag tror att vi en gång
              för alla måste slå fast att det här med mer eller mindre säkerhet
              inte kan diskuteras när det gäller flyget. Flygsäkerheten ligger
              på en fix nivå, det vill säga högsta möjliga nivå, oberoende av
              vem som sköter flygledningstjänsten. Det är inte olika regelverk
              och krav som gäller om Luftfartsverket eller någon privat aktör
              har hand om flygledningstjänsten. Man garanterar detta genom ett
              certifieringssystem från Transportstyrelsen. Det är inte bara
              att sätta i gång och flygleda hur man vill, utan det här är ett
              godkänt system med Transportstyrelsen som tillsynsmyndighet.
            </seg>
            <seg n="4405045f">
              Efter avregleringen av lokala flygledningstjänster har en privat
              aktör etablerat sig i Sverige, nämligen Aviation Capacity Resources
              AB, ACR, som finns på flygplatserna i Växjö, Örebro, Västerås
              och TrollhättanVänersborg.
            </seg>
            <seg n="18abb290">
              Det har antytts i debatten att det här skulle ha någonting med
              säkerhet att göra, och det känns nästan beklämmande att man antyder
              att det inte skulle vara helt säkert att anlita de här flygplatserna.
              Det är naturligtvis inte alls på det viset, utan flygsäkerheten
              är fix och alltid på högsta möjliga nivå.
            </seg>
            <seg n="da55087a">
              Den enda skillnad som man upplever på flygplatserna är att tjänsten
              har blivit billigare. Dessutom är det en av de få kostnader som
              verkligen går att påverka på flygplatserna. Det är dyrt att driva
              en flygplats, men den här kostnaden går att påverka.
            </seg>
            <seg n="4d45a9ca">
              Det har antytts i något inlägg att det var mycket problem kring
              det här, men när jag besökte TrollhättanVänersborgs flygplats
              hade man bara positivt att säga om möjligheten att kunna handla
              upp flygledningstjänster med en privat aktör. De hade inga negativa
              erfarenheter av detta. Dessutom vilket de påpekade och apropå
              det här med det militära flyget ligger deras flygutrymme granne
              med Sotenäs flygflottilj. Jag tror att jag nämnde det i utskottet
              någon gång. De har dagligen mängder av kontakter med det militära
              flyget och Sotenäs. Vi ska nog alltså inte se det som ett stort
              problem, utan det är högst möjligt att lösa.
            </seg>
            <seg n="b3d99d8f">
              Man kan läsa i den socialdemokratiska motionen att det skulle
              vara fråga om något slags ideologisk privatisering. Det handlar
              definitivt inte om det, utan det handlar om att ha flygledning
              på ett kostnadseffektivt sätt.
            </seg>
            <seg n="2836ca63">
              Folkpartiet står bakom det gemensamma tillkännagivandet om att
              vi ska avvakta beredningen av den statliga utredningen Färdplan
              för framtiden en utvecklad flygtrafiktjänst , men det här måste
              snabbt komma till ett avgörande, för det får inte skapas någon
              osäkerhet om vad som kommer att hända. Det finns inte på Folkpartiets
              agenda att man ska återreglera. Det har ingen sagt här heller,
              men det är bra att vi är tydliga med det.
            </seg>
            <seg n="5a7a64e8">
              Målet är fortsatta möjligheter till konkurrensutsättning, och
              det handlar definitivt inte om att det ska ske någon återreglering.
              Det beskedet vill jag ge.
            </seg>
          </u>
          <note n="462e2a4b">
            I detta anförande instämde Lotta Finstorp, Gunnar Hedberg, Edward
            Riedl, Jessica Rosencrantz och Eliza Roszkowska Öberg (alla M)
            samt Anders Åkesson (C).
          </note>
          <note type="speaker" n="4660dc64">
            Anf. 129 ANDERS ÅKESSON (C):
          </note>
          <u who="Q6255521" xml:id="i-64892bf9315af60a-0" n="f783e107">
            <seg n="0cd0ed3f">
              Herr talman! Låt mig inledningsvis yrka bifall till förslaget
              i utskottets betänkande och avslag på de reservationer som är
              kopplade till det.
            </seg>
            <seg n="45559886">
              Låt mig också inledningsvis få instämma i den analys som ledamöterna
              Tysklind och Riedl tidigare gjort avseende trafikledning av landets
              flygplatser och möjligheten till en fortsatt reformerad trafikledning
              och vad det kommer att innebära i form av ökad kostnadseffektivitet
              och mångfald. Detta är faktiskt en förutsättning för många av
              dessa flygplatser att fortsätta att existera.
            </seg>
            <seg n="de6582be">
              Därefter, som en generell hållning till det betänkande om luftfart
              som vi har här, vill jag instämma i det som har framförts tidigare
              om att vårt lands transporter av människor och gods oavsett om
              de sker med flyg eller annat färdmedel har en alltför stor negativ
              miljöpåverkan. Då är det rimligt att anta utgångspunkten att den
              kanske viktigaste politiska utmaningen för oss i riksdagen och
              i synnerhet i trafikutskottet blir att bryta sambandet mellan
              transporter och negativ påverkan på vår miljö.
            </seg>
            <seg n="4d3076a4">
              Jag vill se en fortsatt fri rörlighet för människor och varor.
              Jag vill se en fortsatt fri rörlighet för människor och varor
              i vårt land och mellan människor i vårt land och andra länder.
              Motsatsen, herr talman, att försöka klara miljöutmaningen genom
              att strypa människors möjlighet att röra sig och att utbyta tjänster
              och varor tror jag är en politik som leder fullständigt fel.
            </seg>
            <seg n="726496c8">
              Min, Centerpartiets och alliansregeringens uppfattning är att
              det kommer att behövas ökade transporter av både människor och
              gods i framtiden. Samtidigt måste vi också se till att utsläppen
              och miljöpåverkan från dessa transporter minskar. En fossilbränsleoberoende
              fordonsflotta år 2030 är då ett centralt mål för oss att jobba
              med för att häva transporternas miljö- och klimatpåverkan.
            </seg>
            <seg n="ba6de1cb">
              För att klara utmaningen att minska utsläppen och samtidigt hantera
              ett ökat behov av transporter kommer det att krävas utomordentligt
              stora satsningar på tillämpad forskning på transportområdet och
              forskning och utveckling med fokus på mycket mer klimatsmarta
              transportlösningar än dem vi ser i dag utan att för den skull
              säga att en del transportslag är fina och en del är fula.
            </seg>
            <seg n="38b3cc6d">
              Vårt transportsystem, herr talman, består nämligen av fem transportslag:
              väg, järnväg, luftfart, sjöfart och it. Jag är alldeles övertygad
              om att samtliga dessa fem transportslag likt ett väl fungerande
              blodomlopp behövs både i dag och i framtiden.
            </seg>
            <seg n="5b6d2f9e">
              Flyget förknippar vi kanske främst med internationella resor.
              Men också i inrikes reserelationer har flyget en stor betydelse
              för både människor och företag, särskilt i de delar av landet
              där det inte är rimligt att ta bilen eller för den del tåget till
              närmaste större regional samlingsplats eller nationell storstad.
            </seg>
            <seg n="027fcd22">
              I många delar av vårt land finns det inte ett befolkningsunderlag
              som motiverar att det ska vara möjligt att satsa på en utvecklad
              och snabbare järnvägstrafik. Ett väl fungerande flyg är då helt
              avgörande för dessa regioners överlevnad och utveckling. Flyget
              blir i dessa relationer, platser och delar av vårt land helt enkelt
              en förutsättning för att människor ska kunna välja att bo kvar
              eller att bosätta sig eller för att företag ska välja att etablera
              sig och vara verksamma där.
            </seg>
            <seg n="1bcd48eb">
              Herr talman! I utskottsbetänkandet står det:
            </seg>
            <seg n="6f3de630">
              Utskottet anser att ett väl utbyggt och fungerande inrikesflyg
              är en viktig förutsättning för att hela landet ska kunna utvecklas.
              Inrikesflyget har särskilt stor betydelse för medborgare och näringsliv
              i de delar av landet som saknar goda alternativa transportmöjligheter.
              För att uppnå och vidmakthålla regional utveckling är god tillgänglighet
              en grundförutsättning.
            </seg>
            <seg n="76690611">
              Herr talman! Man kan fråga sig varför vi i trafikutskottet i
              en betänkandetext ger uttryck för sådana självklarheter som jag
              nyss citerat.
            </seg>
            <seg n="9f37cb0f">
              Jo, detta till synes självklara ställningstagande är svaret på
              en motion från Annika Lillemets med flera från Miljöpartiet. Sammanfattat
              yrkar de att inrikesflyget görs onödigt, och de skriver att all
              persontrafik mer än tre timmar bort från Helsingforss central
              bör göras med tåg. Dessutom skriver de att alla åtgärder ska vidtas
              för att göra inrikesflyget söder om Sundsvall, Gotland undantaget,
              onödigt.
            </seg>
            <seg n="ba72337f">
              Herr talman! Trafikutskottets betänkande om luftfart som vi behandlar
              just nu illustrerar tydligt olika politiska ambitioner företrädda
              här i riksdagen: endera den ambition som utskottets majoritet
              ger uttryck för en ambition som innebär att klara både en miljöutmaning
              och att ge hela landet bästa möjliga förutsättningar att leva
              och utvecklas eller, mot den ambitionen, en politisk linje med
              Helsingforss central som utsiktspunkt, en politik som innebär
              att stora delar av vårt land sätts på undantag, en politik som
              uppvisar en total brist på tilltro till att med tillämpad forskning,
              fordonsutveckling och smart skatteväxling klara utmaningen att
              låta hela landet leva och likväl ha högt ställda miljöambitioner.
            </seg>
          </u>
          <note n="d2e21c57">
            I detta anförande instämde Lotta Finstorp, Gunnar Hedberg, Edward
            Riedl och Eliza Roszkowska Öberg (alla M) samt Lars Tysklind (FP).
          </note>
          <note type="speaker" n="4cfd7cb8">
            Anf. 130 ANNIKA LILLEMETS (MP) replik:
          </note>
          <u who="Q4962191" xml:id="i-3fc3389b143dc057-3" n="7704db83">
            <seg n="9000bb4c">
              Herr talman! Det är intressant att här höra Anders Åkesson som
              har en väldigt stor tro på tekniska och organisatoriska lösningar.
              Det är naturligtvis alldeles utmärkt att tekniken går framåt att
              flygplan blir bränslesnålare, att man har gröna inflygningar och
              allt sådant.
            </seg>
            <seg n="e272ebb4">
              Likväl förmår inte detta, enligt bästa uppskattningar från forskarna,
              uppväga det faktum att det flygs mer och mer. Jag undrar hur Anders
              Åkesson i ett miljö- och klimatperspektiv ser på det. Är det rimligt
              att flygandet ökar? Och hur mycket går det i så fall att öka det
              internationella flygandet?
            </seg>
            <seg n="5d210b90">
              Vi har inte sagt att allt inrikesflyg i Sverige ska läggas ned.
              Däremot menar vi att inrikesflyget är alldeles onödigt där det
              finns goda alternativ.
            </seg>
            <seg n="4c866c87">
              Jag undrar vad Anders Åkesson och Centerpartiet vill göra för
              att det ska bli möjligt att resa med tåg, exempelvis i södra Sverige
              där det borde gå att åka tåg i stället för att flyga.
            </seg>
          </u>
          <note type="speaker" n="7b6ca1a8">
            Anf. 131 ANDERS ÅKESSON (C) replik:
          </note>
          <u who="Q6255521" xml:id="i-64892bf9315af60a-1" n="f783e107">
            <seg n="ac13af34">
              Herr talman! Jag vill vara tydlig med att min förhoppning om
              teknikutveckling, om klimatsmarta skatteväxlingssystem och fordonsutveckling,
              inte inskränker sig enbart till flyget. Jag tror att motsvarande
              teknikutveckling, tillämpad forskning och samverkan mellan de
              fem trafikslagen förutsätts ske inom samtliga trafikslag som vi
              i dag använder.
            </seg>
            <seg n="58cea74a">
              Herr talman! Jag begriper inte varför man i en motion särskilt
              pekar ut flyget som onödigt, att man diskriminerar flyget som
              transportslag. Det kan tvärtom vara på det viset att flyget miljömässigt,
              tidsmässigt och socialt är en absolut förutsättning och till och
              med en smart lösning i en del reserelationer.
            </seg>
            <seg n="88561077">
              I den motion som Lillemets står bakom står det om att göra inrikesflyget
              onödigt och om att all persontrafik längre än tre timmar bort
              från Helsingforss central bör göras med tåg.
            </seg>
            <seg n="4e037f24">
              Är det säkert att tåget alltid är den smartaste relationen, Lillemets?
            </seg>
          </u>
          <note type="speaker" n="1d664926">
            Anf. 132 ANNIKA LILLEMETS (MP) replik:
          </note>
          <u who="Q4962191" xml:id="i-3fc3389b143dc057-4" n="7704db83">
            <seg n="d934cb0d">
              Herr talman! Naturligtvis inte alltid, men är det närmare än
              tre timmar bör ambitionen vara att man på något sätt kan resa
              kollektivt, gärna med tåg.
            </seg>
            <seg n="2fe9ddbd">
              Jag undrar hur Anders Åkesson ser på de skattesubventioner som
              OECD nämner, de 2 miljarder som det svenska inrikesflyget kan
              tillgodogöra sig genom att inte betala koldioxidskatt eller energiskatt.
              Det vore intressant att höra hur vi i stället skulle kunna satsa
              de pengarna på mer klimatsmarta transporter.
            </seg>
            <seg n="a84f63a9">
              Bortsett från utsläppen av koldioxid är andra växthusgaser inte
              att förglömma växthusgaser som tyvärr kan vara ännu skadligare,
              såsom vattenånga på hög höjd som det tekniskt är väldigt svårt
              att göra något åt. Hur ser Anders Åkesson på detta?
            </seg>
            <seg n="31000a01">
              Flyget är ett väldigt energikrävande och klimatbelastande sätt
              att resa. Därför menar vi att flyget ska göras onödigt där det
              finns goda alternativ. Det är viktigt att staten, det offentliga,
              satsar resurser på klimatsmart infrastruktur.
            </seg>
            <seg n="583eacd9">
              Anders Åkesson nämnde it. Det är alldeles utmärkt om man i stället
              för att flyga till någon plats kan ha till exempel videokonferenser.
              Sådant hoppas jag att vi framöver får se mer av.
            </seg>
          </u>
          <note type="speaker" n="3702bd78">
            Anf. 133 ANDERS ÅKESSON (C) replik:
          </note>
          <u who="Q6255521" xml:id="i-64892bf9315af60a-2" n="f783e107">
            <seg n="71a4c361">
              Herr talman! Med mitt inlägg, Lillemets, ville jag säga: Varför
              specifikt peka ut flyget och inte ställa krav på övriga fyra transportslag
              oavsett miljöpåverkan och krav på samverkan?
            </seg>
            <seg n="3bc0d76b">
              Låt mig ta ett mycket konkret exempel. Jag är bosatt och verksam
              i en del av landet där befolkningstätheten sannolikt inte motiverar
              en utbyggnad av snabbtåg. Det innebär att vi i sydöstra Sverige
              under överskådlig tid kommer att ha långt mer än tre timmars resa
              på järnväg för att nå exempelvis Helsingfors.
            </seg>
            <seg n="daedb0d7">
              Den politik Lillemets företräder innebär ett förbud för sydöstra
              Sverige, nordvästra Sverige och andra delar av Sverige eller reserelationer
              inom Sverige och till och med reserelationer mellan regionala
              flygplatser i Sverige och utomlands.
            </seg>
            <seg n="02c518ae">
              Vilken framtid erbjuder Lillemets och Miljöpartiet de delar av
              Sverige där ekvationen, räknat från en utsiktspunkt på Helsingforss
              central, inte går ihop? Politiken hänger inte ihop, Lillemets!
            </seg>
            <seg n="5074ef24">
              Varför undanta de ungefär 400 000500 000 utrikesresor som svenskar
              gör till Thailand?
            </seg>
            <seg n="a8239fc9">
              Självklart ska flyget som trafikslag bära sina kostnader både
              samhällskostnader och miljökostnader. Ingen har sagt något annat.
              Men att ensidigt peka ut ett trafikslag och att på något vis försvåra
              ett trafikslags verksamhet med Helsingforss central som utsiktspunkt
              är inte en hållbar politik.
            </seg>
          </u>
          <note type="speaker" n="f94d79c5">
            Anf. 134 MARGARETA CEDERFELT (M):
          </note>
          <u who="Q4942378" xml:id="i-63b8240492d77b3a-32" n="f7e7e042">
            <seg n="2661b261">
              Herr talman! Jag vill börja med att tacka trafikutskottet för
              behandlingen av min motion. Jag vill också säga att jag inte har
              några andra yrkanden än vad utskottet har kommit fram till. Däremot
              vill jag ta upp frågan om allmänflyget, som jag också behandlar
              i min motion.
            </seg>
            <seg n="895ef39c">
              Allmänflyget har överlag en bra situation runt om i Sverige.
              Tyvärr ser det inte ut på samma sätt i Helsingfors. Här i Helsingforssregionen
              är det trångt. Det är stor inflyttning och marken är dyrbar. Men
              allmänflyget behövs likväl.
            </seg>
            <seg n="82ac2578">
              Jag vill belysa här att vi har två flygplatser i Helsingfors,
              Bromma och Arlanda. Där finns det väldigt dåliga förutsättningar
              att bereda plats för allmänflyget.
            </seg>
            <seg n="e1cf9675">
              Allmänflyget har hitintills befunnit sig i Barkarby, men där
              stängs flygplatsen, om den inte redan har stängts. Och vad får
              detta för konsekvenser? Ja, det har inte lett till att allmänflyget
              har upphört. Däremot hittas andra lösningar. Privata gårdar används.
              Det har bland annat använts gräsbanor. Det här är väldigt dålig
              trafiksäkerhet.
            </seg>
            <seg n="f79cec29">
              Därför tycker jag att det är viktigt att också allmänflyget bereds
              möjlighet att disponera de flygplatser som finns i Helsingfors.
              Det kanske inte är möjligt just av säkerhetsskäl, eftersom de
              stora flygplatserna Bromma och Arlanda har en omfattande trafik
              av helt andra flygslag. Därför är det viktigt att allmänflyget
              bereds möjlighet att disponera flygplatser i Helsingforssregionen.
            </seg>
            <seg n="617eca07">
              Här finns det 26 kommuner som ska samsas om att identifiera en
              lämplig yta för allmänflyget. Hitintills har inte detta varit
              möjligt, men jag är helt övertygad om att med erbjudanden om någon
              form av stöd och med förhandlingshjälp skulle också allmänflyget
              kunna beredas en plats i Helsingfors. Det handlar om skolflyg,
              det handlar om privata flygare, men det handlar också om det mindre
              affärsflyget. Och precis som detta är viktigt för många andra
              regioner är det viktigt för Helsingforssregionen. Det handlar
              om affärsmänniskor som vill komma hit, det handlar om resebolag,
              det handlar om transporter.
            </seg>
            <seg n="a009e4f9">
              Jag är helt övertygad om att Helsingforssregionen har mycket
              att vinna på att tillgodose också allmänflygets behov.
            </seg>
          </u>
          <note n="0198db81">
            Överläggningen var härmed avslutad.
          </note>
          <note n="4e5ef62e">
            9 § Riksrevisionens årsredovisning
          </note>
          <note n="d81a8cab">
            Föredrogs
          </note>
          <note n="a20c3229">
            Talmannen konstaterade att ingen talare var anmäld.
          </note>
          <note n="0f504300">
            10 § Geografisk utvidgning av verksamhetsområdet för Europeiska
            utvecklingsbanken till södra och östra Medelhavsregionen
          </note>
          <note n="d81a8cab">
            Föredrogs
          </note>
          <note type="speaker" n="c8c15d15">
            Anf. 135 PER BOLUND (MP):
          </note>
          <u who="unknown" xml:id="i-238614dcd4a0fc5c-0" n="9ae3ab77">
            <seg n="b4818de9">
              Herr talman! Det här är ett väldigt viktigt ärende av både miljöskäl
              och demokratiskäl.
            </seg>
            <seg n="874708da">
              Vi gläds alla åt den arabiska våren i länderna söder om Medelhavet
              som har lett till att länder som förut varit hårdföra diktaturer
              har tagit viktiga steg mot ökat demokrati. Det är en utveckling
              som jag tror att vi alla gläds åt. Däremot ser vi att det fortfarande
              finns politiska risker. Den politiska situationen är fortfarande
              mycket osäker, och det behövs fortsatt arbete för att starta upp
              demokratiarbete och demokratirörelser i en del av de arabiska
              länderna.
            </seg>
            <seg n="dac19d1f">
              Tyvärr ser vi att många arabiska länder fortfarande har en lång
              väg kvar att gå för att röra sig i demokratisk riktning. Inte
              minst visar bilderna från Syrien som kommer dagligen att det behöver
              göras väldigt stora reformer och att man fortfarande inte har
              en demokratisk utveckling.
            </seg>
            <seg n="032ca42f">
              Vi tycker i det sammanhanget att det är viktigt att Europeiska
              utvecklingsbanken, EBRD, kan vara en aktör som understöder och
              underlättar utvecklingen och som gör att vi kan göra nödvändiga
              investeringar för att öka demokratiseringen.
            </seg>
            <seg n="bc484f3e">
              För att Europeiska utvecklingsbanken ska kunna vara ett sådant
              verktyg krävs det förändringar av bankens inriktning. Banken uppfyller
              inte i dag riktigt de krav som vi tycker att man kan ställa på
              en bank för att den ska kunna vara en sådan positiv kraft. Ett
              exempel är att Europeiska utvecklingsbanken i dag har som huvudsakligt
              mål att öka tillväxten. Vi tycker att målet måste breddas till
              att utrota fattigdomen, som ju är ett mycket bredare mål än att
              bara öka tillväxten.
            </seg>
            <seg n="c3be8802">
              Vi måste också titta på hur fördelningen av resurser inom länderna
              ser ut och hur bankens investeringar kan nå de allra fattigaste
              medborgarna i de här länderna. Vi vet att det här är länder som
              har enormt stora klyftor och där ägandet ofta är knutet till ett
              fåtal personer, en liten klick i landet. Det här borde Europeiska
              utvecklingsbanken ha med i sina beräkningar och kalkyler innan
              de fattar investeringsbeslut.
            </seg>
            <seg n="4c9d3528">
              Vi tycker att det är bra att banken har som princip att verka
              i länder som har demokrati, flerpartisystem och pluralism. Men
              vi tycker inte att banken, tyvärr, riktigt följer de principerna
              i de investeringar som man gör i dag.
            </seg>
            <seg n="e1ea619b">
              Vi ser i dag hur bankens i sina främsta verksamheter i Östeuropa
              begränsar sina investeringar bara till vissa länder, till exempel
              Turkmenistan, Vitryssland och Uzbekistan, medan det däremot finns
              andra länder där man är verksam och där det kan ifrågasättas om
              länderna verkligen uppfyller de demokratiska kriterier som vi
              har anledning att ställa krav på. Det handlar till exempel om
              Kazakstan och om det land som senast var värd för melodifestivalen,
              Azerbajdzjan. I det landet ser vi tydligt problemen med demokratiskt
              utövande och demokratisk styre.
            </seg>
            <seg n="8a1ad2da">
              Med dessa erfarenheter som bakgrund anser vi att om banken ska
              kunna vara en positiv kraft i utvecklingen i de arabiska länderna
              måste man se över sitt agerande och hur man förhåller sig till
              stater som inte har de demokratiska principer som jag tycker att
              vi har anledning att ställa krav på.
            </seg>
            <seg n="5c6f822d">
              Europeiska utvecklingsbanken har också som uppgift att främja
              en hållbar utveckling i världen. Även där tycker vi att banken
              i dag tyvärr brister i alltför stor utsträckning, att man inte
              ställer sig bakom den omställning av energisystemet som världen
              verkligen behöver en minskning av utsläppen av klimatgaser. Det
              handlar också om den lokala miljön för de människor som bor i
              områdena där man stöder investeringssystem. Vi ser exempel på
              bankens utlåning som går till stålverksamhet i Kirgizistan, som
              har skapat väldigt stora miljöproblem lokalt. Vi tycker att en
              bank som Sverige går in och stöder med skattemedel måste ha en
              hög ambitionsnivå när det gäller att minska miljöpåverkan genom
              de investeringar som sker. Vi kan inte acceptera att man gör investeringar
              som får väldigt skadliga effekter på den lokala miljön och också
              förstör hälsan hos kringboende människor.
            </seg>
            <seg n="74fefb1a">
              Vi ser också med stor oro på den inriktning som Europeiska utvecklingsbanken
              har när det gäller energiinvesteringar. Energiinvesteringar står
              för en ganska stor del av bankens utlåning. Där är det väsentligt
              att vi så snabbt som möjligt bidrar till omställningen av energisystemen
              i världen, bort från de fossila bränslena olja, kol och naturgas,
              och i stället investerar i att effektivisera energianvändningen
              och ser till att vi går över till användning av förnybar energi.
            </seg>
            <seg n="fbdf74f0">
              Europeiska utvecklingsbankens utlåning under de senaste åren
              har stått för en väldigt stor del av investeringar i fossila bränslen.
              År 2009 stod investeringarna för förnybar energi för inte ens
              hälften av bankens energirådgivning. Det tycker vi är en utveckling
              som inte är acceptabel. Här måste Sverige som aktör i Europeiska
              utvecklingsbanken verka för att man snabbt fasar ut utlåningen
              till fossila bränslen och i stället ökar utlåningen kraftigt till
              förnybara bränslen och energieffektivisering.
            </seg>
            <seg n="f70d6ebd">
              Just de arabiska länderna, som den geografiska utvidgningen handlar
              om, har fantastiskt bra möjligheter för förnybar energi. Det handlar
              om vindkraft, som det finns både stora utrymmen och väldigt bra
              vindlägen för, och inte minst om solenergi, där det finns fantastiskt
              stora möjligheter i arabvärlden att producera solenergi på ett
              hållbart sätt.
            </seg>
            <seg n="a179c1ba">
              De här länderna skulle kunna vara en nettoexportör av el från
              storskalig solenergiproduktion till exempelvis Europa och därmed
              också stabilisera Europas energisystem på ett fantastiskt sätt.
              Men det kräver självklart stora investeringar. Här skulle Europeiska
              utvecklingsbanken kunna vara en väldigt positiv aktör, om man
              bara hade rätt styrmedel och en vilja från de politiska ledningarna
              i bankens styrelse. Där ser vi tyvärr att Sverige inte har fullgjort
              sina uppgifter utan behöver verka mycket mer aktivt för att ställa
              om banken i hållbar riktning.
            </seg>
          </u>
          <note n="0017736e">
            Med detta, herr talman, vill jag yrka bifall till vår reservation
            nr 1.
          </note>
          <note type="speaker" n="1326774f">
            Anf. 136 STAFFAN ANGER (M):
          </note>
          <u who="Q5557125" xml:id="i-775937831f3a0871-0" n="4e68385b">
            <seg n="7e9f14b6">
              Herr talman! Europeiska utvecklingsbanken startade sin verksamhet
              1991. Uppdraget är att främja övergången från planekonomi till
              marknadsekonomi och demokrati. Det är en viktig uppgift. Banken
              byggdes upp mot bakgrund av omvälvningarna i Öst- och Centraleuropa
              och upplösningen av Sovjetunionen. Banken ägs av 63 länder och
              av EU och Europeiska investeringsbanken.
            </seg>
            <seg n="f26c0543">
              Kapitalet uppgår efter höjningen 2011 till 30 miljarder euro
              fördelat på 6 miljarder euro i inbetalt kapital och 24 miljarder
              euro i garantier. Det är alltså inga småsummor som finns i denna
              bank.
            </seg>
            <seg n="4ae591ef">
              Sverige äger 2,3 procent av kapitalet och delar styrelserepresentationen
              i banken med Estland och Island. Det är inte så lätt som Per Bolund
              sade att påverka verksamheten om man har 2,3 procent.
            </seg>
            <seg n="a175727d">
              Bankens verksamhet omfattar i dagsläget 29 länder i Öst- och
              Centraleuropa och Mongoliet och Turkiet. Banken får bedriva verksamhet
              endast i länder som har demokratiska principer med flerpartisystem,
              pluralism och marknadsekonomi.
            </seg>
            <seg n="cd8bba59">
              Banken finansierar främst projekt och företag inom den privata
              sektorn. Finansieringen sker genom lån men kan också ske genom
              att banken tillskjuter aktiekapital och ställer garantier, vilket
              är den ordinarie verksamheten.
            </seg>
            <seg n="be981404">
              Banken har även en särskild verksamhet som finansieras genom
              frivilliga bidrag och bankens vinstmedel. Den särskilda verksamheten
              är inriktad på de fattigaste verksamhetsländerna och består också
              av rena bidrag, krediter med förmånliga villkor och tekniskt bistånd.
              Vi hoppas att vi kan få mer resurser till de länder som har det
              besvärligt efter den revolution som varit.
            </seg>
            <seg n="37b99d7d">
              Den snabba utvecklingen i Nordafrika och Mellanöstern ledde till
              många internationella stödaktioner. Europeiska utvecklingsbanken,
              EBRD, uppmanades då att utvidga sitt arbetsområde till Nordafrika
              och Mellanöstern. Man började omedelbart planera för verksamhet
              inom detta område. Dock ska den utökade verksamheten rymmas inom
              EBRD:s nuvarande kapital på 30 miljarder euro, vilket vi tycker
              är riktigt eftersom det för dessa investeringar gällde att man
              också skulle betala tillbaka en del pengar till ägarna när krisen
              var löst. Det är dock möjligt att det kommer att behövas mer kapital
              när vi nu ser vad som händer i arabländerna.
            </seg>
            <seg n="641fa5cd">
              Länder som man planerar att avtala med är Marocko, Algeriet,
              Tunisien, Libyen, Egypten, Syrien, Libanon och Jordanien. Man
              har tidigare avtal med Östeuropa, gamla Sovjetunionen, Turkiet
              och Mongoliet. Det finns alltså många länder att dela pengarna
              mellan, och det gäller att prioritera verksamheten där den gör
              mest nytta.
            </seg>
            <seg n="4ad56dec">
              Som Per Bolund också sade måste dessa länder för att få stöd
              ha börjat tillämpa demokratiska principer med flerpartisystem,
              pluralism, marknadsekonomi, demokrati etcetera.
            </seg>
            <seg n="a6558932">
              Sverige deltar i högsta grad med kapital och know-how för EBRD:s
              verksamhet men är som jag sade tidigare en minoritetsägare i verksamheten,
              och bland 63 länder är det inte alltid så lätt att få sin stämma
              hörd.
            </seg>
            <seg n="146d6967">
              I Egypten, Marocko och Tunisien har EBRD:s planering börjat efter
              den arabiska våren, vilket Sverige understöder med stor kraft.
              Nya mottagarländer ska dock godkännas av guvernörstyrelsen i EBRD
              med minst två tredjedelar av medlemmarna som representerar minst
              tre fjärdedelar av bankens röstetal. Även här har man ett visst
              problem.
            </seg>
            <seg n="1c3d1d3b">
              För att få inriktning på de nya länderna behövs det att samtliga
              63 medlemmar godkänner den nya strategiska inriktningarna på banken.
            </seg>
            <seg n="9d47961d">
              Vad jag inte visste var att Tunisien och Jordanien blev ägare
              i EBRD 2011 och att Marocko och Egypten var ägare sedan tidigare.
              Här finns alltså redan kunskap om hur man kan agera i till exempel
              Tunisien och Egypten som är på väg mot demokrati.
            </seg>
            <seg n="4ae3bb35">
              En annan viktig fråga som Per Bolund också tog upp är att när
              EBRD går in i de arabiska länderna måste man se till att investeringarna
              håller en hög miljönivå och att insatserna bekämpar klimatförändringar.
            </seg>
            <seg n="808a48a2">
              Jag såg en gång när jag var ute och reste i affärer i mitt gamla
              jobb ett stort stålföretag i Libyen. Det var ingen rolig syn;
              det var mycket stora föroreningar. Det är därför viktigt när man
              fattar beslut i dessa länder att man gör det med höga miljöambitioner.
              Även energieffektivitet och förnybar energi ska prioriteras. Det
              står också i bankens formuleringar.
            </seg>
            <seg n="040211a2">
              Denna nya inriktning på Europeiska utvecklingsbanken ger en viktig
              kapitalförstärkning till arabländerna öster och söder om Medelhavet.
              Tillsammans med det övriga stödet i regionen kan olika verksamheter
              i dessa länder prioriteras, hoppas vi. En demokratisering med
              flera partier och pluralism kan utveckla denna region väsentligt,
              vilket Sverige givetvis stöder i allra högsta grad.
            </seg>
          </u>
          <note n="f6401e88">
            Herr talman! Jag yrkar bifall till finansutskottet förslag i
            betänkande FiU39.
          </note>
          <note type="speaker" n="07e09f14">
            Anf. 137 ERIK ALMQVIST (SD):
          </note>
          <u who="Q2091911" xml:id="i-63b8240492d77b3a-33" n="e4673a15">
            <seg n="f821f6af">
              Herr talman! Jag yrkar bifall till reservation 2. Sverigedemokraterna
              menar att en utgångspunkt för den svenska biståndspolitiken bör
              vara att vi i första hand fördelar biståndet utifrån demokratiska
              principer där svenska folkvalda fördelar svenska biståndsmedel.
            </seg>
            <seg n="be33801c">
              Jag vill för den skull inte förringa Europeiska utvecklingsbankens
              verksamhet. Man har gjort mycket bra. Inte minst har man gjort
              skillnad i länder ganska nära oss själva i Öst- och Centraleuropa,
              länder som var drabbade av socialism och kommunism under decennier.
              Hjälpen har varit av vikt även för oss i Sverige. Det handlar
              om europeiska brödrafolk som har önskat att åter kunna närma sig
              Europa. Det har funnits ambitioner om en fri marknad, en europeisk
              rättsstat, demokrati och så vidare.
            </seg>
            <seg n="fc9a5aa1">
              Men när banken nu föreslår en utökning av sitt verksamhetsområde
              till Mellanöstern och norra Afrika tycker jag att det är dags
              att tänka ett varv till. Jag är inte lika okritisk till denna
              utveckling som föregående talare.
            </seg>
            <seg n="e861b392">
              Som jag sade har banken bidragit till en demokratiutveckling
              i delar av Europa. En sådan utveckling förutsätter dock att det
              finns betydande demokratiska krafter och processer att stödja.
            </seg>
            <seg n="38d1a19d">
              I Mellanöstern och i norra Afrika har vi som en konsekvens av
              den arabiska våren sett hur nya krafter har växt fram, krafter
              som ofta har stöd från oss i väst. Det är krafter som ofta för
              med sig totalitära idéer om en teokratisk samhällsordning, ett
              samhälle som bestraffar de otrogna. Redan nu är hundratusentals
              kristna på flykt i denna region som en konsekvens av den arabiska
              våren.
            </seg>
            <seg n="55d3d840">
              I propositionen menar man att utmaningen i Mellanöstern och norra
              Afrika är likartad den i Central- och Östeuropa. Jag menar att
              det är historielöst. I Östeuropa har det funnits en folklig vilja
              till förändring för frihet, demokrati och självständighet. Det
              har varit otvetydigt.
            </seg>
            <seg n="55b28760">
              I Egypten, Tunisien och Libyen har vi dock bidragit till islamistiska
              krafter. Vi har till och med stridit sida vid sida med islamistiska
              grupper i Libyen, varav vissa har haft direkta kopplingar till
              al-Qaida och tidigare varit delaktiga i al-Qaida-operationer.
            </seg>
            <seg n="396cdcd1">
              Det finns en kulturell skillnad också i värdegrund och förhållningssätt
              till demokrati, pluralism, flerpartisystem företeelser som inte
              är självklara i alla delar av världen och som tar tid innan de
              kan växa fram.
            </seg>
            <seg n="78c7ade2">
              Man kunde önska att utvecklingen i demokratisk riktning gått
              snabbare. Men jag tror inte att vi ska lura oss själva och tro
              att det har gått längre än vad det har. Det är alldeles för tidigt
              att dra sådana slutsatser som i propositionen, där man säger att
              demokratiseringen i norra Afrika och Mellanöstern redan är ett
              faktum. Det är för tidigt att bedöma om dessa länder har kunnat
              uppfylla de kriterier som anges av bankerna, att man endast ska
              bedriva verksamhet i länder som bekänner sig till och tillämpar
              principer om demokrati, flerpartisystem, pluralism och marknadsekonomi.
            </seg>
            <seg n="caf71221">
              Dessutom innebär en utökad satsning på norra Afrika och Mellanöstern
              minskade anslag till de europeiska länderna, som inte minst under
              dessa år av finansiella oroligheter har stora behov av stöd. Vi
              sverigedemokrater kan inte se att det i dag skulle finnas skäl
              till en sådan omprioritering.
            </seg>
          </u>
          <note n="0198db81">
            Överläggningen var härmed avslutad.
          </note>
          <note n="a801d3d4">
            11 § Stärkt säkerhet i statens betalningar
          </note>
          <note n="d81a8cab">
            Föredrogs
          </note>
          <note n="a20c3229">
            Talmannen konstaterade att ingen talare var anmäld.
          </note>
          <note n="ac9feda8">
            12 § Riksrevisionens rapport om Stabilitetsfonden
          </note>
          <note n="d81a8cab">
            Föredrogs
          </note>
          <note type="speaker" n="cb0a758d">
            Anf. 138 PER BOLUND (MP):
          </note>
          <u who="unknown" xml:id="i-238614dcd4a0fc5c-1" n="9ae3ab77">
            <seg n="104ba9ef">
              Herr talman! Detta är ett stort och viktigt ärende att hantera.
              Det handlar om den finansiella stabiliteten i Sverige. Hur många
              minns 90-talskrisen? Minnet är tyvärr ganska kort. Jag satt i
              min första nyköpta bostadsrätt när krisen inträffade med rörlig
              ränta och när Riksbanken tvingades höja räntan med 500 procent.
              Jag minns hur svår situationen var och hur många som drabbades
              av den finansiella krisen då.
            </seg>
            <seg n="ce75c55e">
              Jag minns också vad som hände med statens finanser i samband
              med den krisen. Vi såg hur bankerna hamnade i ekonomisk kris på
              grund av att låntagare inte kunde betala sina lån. Staten tvingades
              gå in med stora räddningsinsatser för att hålla bankerna vid liv
              för att de inte skulle gå i konkurs och skapa en enorm finansiell
              kris i Sverige. Det medförde att Sveriges statsfinanser på bara
              några år gick från att höra till Europas allra starkaste till
              att höra till de allra svagaste.
            </seg>
            <seg n="bcfddda0">
              Det borde vara en läxa som vi kan lära oss något av. Men vi ser
              hur regeringen ända sedan 90-talskrisen har låtit de privata skulderna
              öka lavinartat. Sverige har i dag bland Europas allra högsta privata
              skuldsättningar. Det glöms ofta bort när man pratar om statens
              skuldsättning som sjunker. De privata skulderna är väldigt höga.
              När det gäller privata skulder tillsammans med statliga ligger
              Sverige väldigt högt i jämförelse med andra länder. Det medför
              en finansiell osäkerhet.
            </seg>
            <seg n="7e93234b">
              Sverige har en stor banksektor jämfört med de flesta andra länder.
              Det gör att vårt land är extra sårbart för instabilitet i de finansiella
              systemen. Därför är det viktigt att säkra det svenska banksystemet
              mot finansiella risker i olika former.
            </seg>
            <seg n="da9e06b1">
              Vi ser nu hur en finansiell kris slår hårt mot ekonomin i Europa.
              I vår omvärld ser vi hur privata skulder återigen förs vidare
              till banker som riskerar att gå omkull och hur staten tvingas
              gå in med stora summor för att förhindra en fullskalig bankkris.
              Spanien och Irland är exempel där länder har varit tvungna att
              gå in med snabbt ökande statsskulder för att finansiera krisstöd
              för banker. Även vårt närmaste grannland Danmark går nu igenom
              en bankkris med banker som går under och går i konkurs och stora
              banker som är beroende av statligt stöd.
            </seg>
            <seg n="aa26318f">
              Frågan är om vi behöver ytterligare bevis för att verkligen komma
              till insikt om hur viktigt det är att undvika alltför stora risker
              inom banksektorn. Miljöpartiet anser inte det. Vi anser att det
              är dags att gå från ord till handling och se till att det blir
              tydliga stabiliserande mekanismer. Därför stöder vi de åtgärder
              som har vidtagits så här långt för att minska de finansiella riskerna.
              Vi har till exempel bolånetaket som har införts för att minska
              den privata skuldsättningen något och de ökade kapitaltäckningskrav
              som regeringen ha aviserat. Det är system som kommer att ge de
              svenska bankerna lite större marginaler för att klara stora svängningar
              i ekonomin och hantera finansiella risker.
            </seg>
            <seg n="bf9d1ae7">
              Den fråga vi bör ställa oss är om detta är tillräckliga åtgärder.
              Miljöpartiet tror att det kommer att behövas ytterligare åtgärder
              för att skapa ännu större finansiell stabilitet.
            </seg>
            <seg n="7e0f9d0c">
              Herr talman! Vi stöder inrättandet av Stabilitetsfonden som är
              det ärende vi ska diskutera här i dag. Vi tycker att det är en
              bra tanke att bankerna ska bygga upp en egen buffert. I stället
              för att staten ska tvingas stå för den bufferten är det bra att
              bankerna får ta buffertverksamheten och bygga upp ett kapital
              som man kan använda vid finansiell oro.
            </seg>
            <seg n="295287a0">
              Däremot anser vi inte att det grundläggande syfte som fanns med
              när man började bygga upp fonden har förverkligats. Vi anser,
              precis som framgår av Riksrevisionens rapport, att det i dag är
              staten som står för största delen av Stabilitetsfondens pengar.
              Vi tycker att de uttalanden som regeringen har gjort om att Stabilitetsfonden
              ska bekostas av kreditinstituten, bankerna själva, nu också måste
              förverkligas i handling. Staten har gått in med ganska stora summor
              till Stabilitetsfonden. Man har gjort ett kapitaltillskott på
              15 miljarder kronor och man har låtit Stabilitetsfonden använda
              statens teckningsrätt i Nordea utan att kräva någon ersättning
              som motprestation.
            </seg>
            <seg n="7f22ea7b">
              Det skiljer mycket mellan regeringens ord och regeringens handling.
              Frågan är om det inte är dags att så fort som möjligt agera för
              att se till att kapitalet, skattebetalarnas pengar, förs tillbaka
              till staten så att man kan använda dem för viktigare reformer
              och se till att det är bankerna som med sitt eget kapital de stora
              vinster som bankerna gör ska finansiera Stabilitetsfonden.
            </seg>
            <seg n="afcd0529">
              Den struktur som fonden har i dag är i viss mån tveksam. Fondens
              storlek är knuten till Sveriges bnp. Om bnp ökar, om vi har tillväxt,
              ska också fondens kapital öka. I och med att den svenska bankverksamheten
              är så stor i förhållande till vår bnp är det tveksamt att göra
              den kopplingen. Vi tycker att det är mer logiskt att koppla storleken
              på fonden till banksektorns storlek och till det risktagande som
              bankerna tar i Sverige.
            </seg>
            <seg n="38ac925a">
              Nu är målet att Stabilitetsfonden ska vara 2,5 procent av bnp
              efter 15 års löptid. Som Riksrevisionen visar har bankernas tillgångar
              vuxit mycket snabbare än bnp under de senaste tio åren. Med den
              utvecklingen och med samma målsättning minskar fondens möjligheter
              att fungera som en riktig stötfångare för bankerna vid en finansiell
              kris. Miljöpartiet anser att det vore rimligare att så fort som
              möjligt se till att fondens storlek relateras till bankernas storlek
              och till deras risktagande. Därför föreslår vi i vår reservation
              att regeringen ska komma tillbaka till riksdagen med ett sådant
              förslag så att vi så fort som möjligt kan ändra inriktning.
            </seg>
            <seg n="4505ac46">
              Herr talman! Vi anser att det är dags att se till att man anpassar
              fonden till bankernas storlek och risktagande i Sverige och att
              man så fort som möjligt ser till att banksystemet självt står
              för kapitalet i fonden och att det inte som i dag är skattebetalarnas
              pengar.
            </seg>
          </u>
          <note n="fbf57e0e">
            Med det yrkar jag bifall till Miljöpartiets reservation nr 1.
          </note>
          <note type="speaker" n="02639204">
            Anf. 139 ULLA ANDERSSON (V):
          </note>
          <u who="Q4935938" xml:id="i-919d48f539886d8c-0" n="49f352f4">
            <seg n="ed862cda">
              Herr talman! I den proposition som ligger till grund för Riksrevisionens
              granskning anges att regeringen anser att stödåtgärderna ska finansieras
              av instituten själva. På andra håll i propositionen sägs det att
              instituten huvudsakligen ska stå för stödåtgärderna själva. Den
              fond vi diskuterar ska alltså finansieras av bankerna huvudsakligen
              eller helt. Det är väldigt oklart i propositionen. Däremot har
              den borgerliga majoriteten och Socialdemokraterna nu kommit överens
              om att instituten själva ska stå för stödåtgärderna. Det tycker
              jag är bra. Men det finns en del frågetecken i det betänkande
              som vi har på bordet. Jag tror inte att borgarna och Socialdemokraterna
              har kommit överens eftersom det inte anges när detta ska ske.
              Man kan inte heller utläsa om räntan på de pengar som skattebetalarna
              har satt in ska betalas tillbaka.
            </seg>
            <seg n="6dbc6d3d">
              Man kan säga att det finns en hel del otydligheter i betänkandet,
              även om det går i rätt riktning. Därför har Vänsterpartiet lämnat
              en motivreservation som tydligt anger att återbetalningarna ska
              börja nu.
            </seg>
            <seg n="491f9d9d">
              De institut som omfattas av den lag som ligger till grund för
              fonden ålades att betala en årlig avgift. Målet är att fonden
              ska uppgå till i genomsnitt 2,5 procent av bnp år 2023, även om
              det nu enligt majoriteten i finansutskottet verkar som att det
              kan komma att ändras, och det menar jag är bra. Sverige har en
              stor finanssektor, sex gånger vår bnp, varav bankerna motsvarar
              drygt fyra gånger vår bnp. Då förstår var och en av oss att en
              fond på 2,5 procent av bnp inte räcker långt om bankerna inte
              tar sitt ansvar för samhällsekonomin utan återigen spekulerar
              och tar risker som gör att systemet hotas. Det gjorde de i början
              av 90-talet, och för något år sedan var både Swedbank och SEB
              nära att gå omkull. Det lär hända igen, misstänker jag.
            </seg>
            <seg n="f77234dc">
              När Stabilitetsfonden startades tillförde staten ett kapital
              på 15 miljarder kronor. Det kan ha varit nödvändigt i den turbulens
              som då fanns men borde nu kunna börja återbetalas när pengar årligen
              fylls på.
            </seg>
            <seg n="0addc358">
              Stabilitetsfondens utformning har flera brister. För det första
              är den för liten. De statliga utgifterna för krisen i början av
              90- talet uppgick till mellan 3 och 4 procent av bnp. För det
              andra är det direkt vanskligt att koppla fonden till bnp, precis
              som Per Bolund sade, eftersom finanssektorns storlek i förhållande
              till bnp inte har visat sig vara stabil över tiden. Tvärtom har
              finanssektorn expanderat kraftigt i förhållande till bnp de senaste
              tio åren.
            </seg>
            <seg n="16006f34">
              Riksrevisionen har gjort ett räkneexempel som visar att om man
              efter 90-talskrisen hade skapat en stabilitetsfond som år 2000
              haft en behållning på 2,5 procent av bnp skulle det ha motsvarat
              1,2 procent av banksektorns tillgångar. Med en konstant relation
              till bnp skulle värdet av en sådan fond i förhållande till bankernas
              tillgångar ha sjunkit till 0,8 procent år 2010. Exemplet visar
              vad som händer när man kopplar fondens storlek till bnp.
            </seg>
            <seg n="20e748c4">
              Stabilitetsfonden uppfyller heller inte kravet på att den i händelse
              av en bankkris huvudsakligen själv ska stå för insatserna. Riksrevisionen
              refererar i sin rapport till en prognos från Riksgäldskontoret
              som innebär att Stabilitetsfonden når en behållning på 2,5 procent
              år 2025, vilket motsvarar 156 miljarder kronor. Av dessa bedöms
              emellertid endast en tredjedel, det vill säga 53 miljarder kronor,
              härröra från bankernas avgifter. Om man dessutom inkluderar den
              ränta som avser stabilitetsavgifterna beräknas bankernas finansiering
              uppgå till knappt hälften av fondens behållning. Resten står alltså
              skattebetalarna för.
            </seg>
            <seg n="a6c24325">
              Stabilitetsfonden innebär inte, som regeringsföreträdare ibland
              påstår, att storbankerna därmed bär kostnaderna för den implicita
              garantin. Den implicita garantin utgör en kraftig subvention av
              bankernas löpande kostnader, medan stabilitetsavgifterna innebär
              en liten medfinansiering av bankerna avseende de kostnader som
              kan uppstå i händelse av en finansiell kris. Det är två helt olika
              saker. Även om man köper regeringens argumentation står det rätt
              klart att avgiften på 3 miljarder kronor per år, som inte är kopplad
              till hur stora risker bankerna tar utan alla betalar lika mycket
              i procent, inte motsvarar den subvention bankerna får av staten
              genom den implicita garantin, för den är faktiskt på hela 30 miljarder
              kronor per år enligt Riksbanken. Ingen kan påstå att 3 miljarder
              kronor motsvarar en subvention på 30 miljarder kronor. Så dåligt
              räknar väl ändå ingen i regeringen.
            </seg>
            <seg n="c9136e01">
              Fonden i sig har, tycker jag, en del problem. Forskning visar
              att fonder, eller över huvud taget när det finns pengar inblandade
              som inte är ägarnas egna, tenderar att leda till ökat risktagande,
              det vill säga leda till en form av moral hazard; det är alltid
              någon annan som står för förlusterna. Därför menar jag att det
              egentligen finns en risk med denna fond. Det blir ett slags falsk
              trygghet, vilket jag tycker att man måste ha med i beräkningen.
              Man ska inte tro att nu är allt löst, halleluja, vi har säkrat
              alla framtida förluster, och allt vad man nu kan höra i debatten.
            </seg>
            <seg n="7d40bd02">
              Fru talman! Jag yrkar bifall till vår motivreservation och hoppas
              att återbetalningarna kan komma i gång snabbt. Egentligen tror
              jag dock att vi behöver ett regeringsskifte 2014 för att det ska
              ske.
            </seg>
          </u>
          <note type="speaker" n="7412e2b1">
            Anf. 140 SVEN-ERIK BUCHT (S):
          </note>
          <u who="Q4609816" xml:id="i-3ef271a5883f0f4a-0" n="9882d3c1">
            <seg n="665bac9c">
              Fru talman! I denna sena timme vet jag inte om man ska ägna sig
              åt historik och retorik, men jag vill ändå ta tillfället i akt
              och ägna några minuter åt det, särskilt som man börjar skönja
              en tillnyktring vad gäller den liberala synen på marknaden. Den
              tillnyktringen ser man lite här och där i det politiska livet.
            </seg>
            <seg n="805025f1">
              Politiken ska hålla fingrarna borta. Marknaden sköter det här.
              Detta liberala mantra har hörts alltmer under de senaste decennierna
              ute i världen, i Europa och också i vårt land. Men, fru talman,
              det liberala mantrat att politiken ska hålla fingrarna borta,
              marknaden sköter det här, har krackelerat. Det gjorde det definitivt
              hösten 2008. Lehman Brothers-konkursen drog i gång det, och hela
              den finansiella sektorn kapsejsade.
            </seg>
            <seg n="e7e49d15">
              Nationalstater och skattebetalare fick ta hand om skuldberget.
              Det blev ett smärtsamt uppvaknande för många. Runt om i världen
              vacklade banksystemen. Världsekonomin gick in i ett förlopp som
              närmast kan beskrivas som fritt fall. Den fria marknaden, där
              politiken inte fick finnas, skapade en oerhört tuff tid för medborgare
              runt om i världen. Inte minst har vi sett det i vår närhet i Europa.
              Även våra svenska banker drogs med. Det var mycket nära en bankkollaps
              också i Sverige. Riksbanken, regeringen och riksdagen fick vidta
              kraftfulla åtgärder.
            </seg>
            <seg n="2936e696">
              Nya politiska mantran skapades. Nu lät det: Det är tid att ta
              ansvar.
            </seg>
            <seg n="c8fda01c">
              Fru talman! Ansvar är inte bestämt till en viss tidpunkt. Ansvar
              är tidlöst. Det måste alltid finnas ett ansvar. Om politiken inte
              tar ansvar utan lämnar över det till marknaden kan det gå väldigt
              snett. Jag hoppas att vi alla har lärt oss en läxa och inte glömmer
              bort det.
            </seg>
            <seg n="49523ddd">
              Det är verkligen välbehövligt att Riksrevisionen gjort granskningen
              och utvärderingen av Stabilitetsfonden. Det är en viktig del i
              regleringen och stävjandet av risktagandet på den finansiella
              marknaden. Tillskapandet av fonden är en del i att politiken åter
              stiger fram och tar ansvar, intar en nödvändig position och ställer
              upp regelverk för den fria finansiella marknaden.
            </seg>
            <seg n="39e966f0">
              Det är ett bra betänkande där politiken sätter klackarna i backen.
              Det är den finansiella sektorn som ska svara och ta ansvar för
              sina risker, inte vårt land och våra skattebetalare. Det slås
              tydligt fast i betänkandet. Jag vill passa på att yrka bifall
              till utskottets förslag i betänkandet.
            </seg>
            <seg n="9bec2137">
              Beslutet om inrättandet togs i kammaren i en oerhört turbulent
              tid. Politiken var tvungen att agera snabbt och resolut när den
              fria marknaden, snällt uttryckt, hade slarvat. Det snabba agerandet
              var nödvändigt, och det blev kanske inte alltid så perfekt. Därför
              är det nödvändigt att korrigera, och därför är det bra att frågan
              är uppe till diskussion i kammaren.
            </seg>
            <seg n="0e77f689">
              Det blev nödvändigt att komplettera. Riksbanken fick vidta många
              åtgärder för att behålla en finansiell stabilitet. Man anslog
              15 miljarder. Vi hade en extrem oro inom den finansiella sektorn,
              och i det skedet var det absolut nödvändigt att vidta åtgärderna.
            </seg>
            <seg n="aca93f70">
              Beträffande fondens mål och återbetalning av medel finns en del
              att säga. Riksrevisionen visar i sina beräkningar att om man räknar
              att Stabilitetsfonden om 15 år uppgår till 2,5 procent av bnp
              skulle skattebetalarna svara för 52 procent och den finansiella
              sektorn för 48 procent detta utifrån att vi har de inledande medlen
              på 15 miljarder och den så kallade Nordeaaffären som beräknas
              vara värd 11 miljarder. Det var inte tanken när fonden inrättades.
              Det är viktigt att det blir en återbetalning av medlen, men den
              kan inte, enligt vår uppfattning, påbörjas nu eftersom det fortfarande
              råder stor oro i den finansiella sektorn.
            </seg>
            <seg n="faa4c215">
              Finanskriskommittén har fått ett uppdrag att utreda målformuleringen.
              Nuvarande koppling till en procentsats i förhållande till bnp
              speglar inte risken på ett bra sätt, som också tidigare talare
              har varit inne på. Det behövs också en riskdifferentiering av
              avgifterna. Det utreds också av Finanskriskommittén, och det finns
              all anledning att avvakta utredningen innan vi tar definitiv ställning
              i den frågan.
            </seg>
            <seg n="ee7129ac">
              En annan viktig fråga är hur fondens medel placeras. I dag finns
              inte medlen i en reell fond. De kan faktiskt nyttjas för statens
              löpande utgifter, för skattesänkningar eller för amorteringar
              på statsskulden. Om en kris uppkommer vilket vi givetvis inte
              önskar måste man ut och låna på marknaden. I ett sådant skede,
              när det är kris, är det dyrt att låna. Därför är inte upplägget
              riktigt bra, och det är viktigt att Finanskriskommittén har fått
              uppdraget att se över även den delen.
            </seg>
            <seg n="f1e477da">
              I betänkandet utreds en eventuell samordning med den så kallade
              insättningsgarantin, som för närvarande uppgår till 22 miljarder
              kronor. Regeringen ska få uppdraget att utreda ett samgående.
              Det tycker vi är bra. Det skulle ytterligare effektivisera en
              eventuell framtida krishantering.
            </seg>
            <seg n="2d349551">
              Fru talman! Jag vill än en gång understryka, tydligt och klart,
              att det är kreditinstituten som ska stå för finansieringen av
              Stabilitetsfonden och statens kostnader för stöd vid en finanskris,
              inte skattebetalarna.
            </seg>
          </u>
          <note type="speaker" n="b6249390">
            Anf. 141 JÖRGEN ANDERSSON (M):
          </note>
          <u who="Q5555097" xml:id="i-a130c3150800ada3-0" n="105a406e">
            <seg n="6ea60897">
              Fru talman! Detta betänkande handlar om Riksrevisionens rapport
              om Stabilitetsfonden. Rapporten lämnades i höstas.
            </seg>
            <seg n="328873ee">
              Under finanskrisen 2008 antog riksdagen den så kallade bankstödslagen,
              som gav möjlighet för staten att ge stöd till kreditinstitut.
              I och med detta inrättades också Stabilitetsfonden för att kreditinstituten
              själva skulle finansiera kostnaderna för olika stödåtgärder. Det
              är utformningen av denna fond som nu har granskats för att kunna
              bedöma om målen med fonden kan uppnås och om fonden används på
              rätt sätt.
            </seg>
            <seg n="8c316889">
              Rapporten har lämnats till regeringen, och regeringen har i februari
              lämnat en skrivelse till riksdagen med regeringens syn på rapporten.
              Även Riksgäldskontorets synpunkter finns redovisade.
            </seg>
            <seg n="d0aebf6f">
              Rapporten bygger på fyra frågeställningar. Är fonden ett effektivt
              verktyg? Stärks statens finansiella ställning? Finansieras kostnaderna
              för en finanskris huvudsakligen av banksektorn? Var det korrekt
              att använda Stabilitetsfonden för att finansiera statens deltagande
              i Nordeas nyemission 2009?
            </seg>
            <seg n="07b4311b">
              Jag har inte för avsikt att i detalj gå in i dessa frågeställningar,
              bara att kort reflektera över dem. I funderingarna över den första
              frågan, om fonden är tillräckligt effektiv, resoneras en del om
              målnivån, det vill säga 2 ½ procent av bnp. Det är en intressant
              fråga som jag tycker att det finns all anledning att vidare diskutera,
              både målnivån i sig och till vad målnivån ska relateras. Samtidigt
              ska påpekas att just denna fråga har Finanskriskommittén i uppdrag
              att utreda.
            </seg>
            <seg n="53bfc503">
              Placeringen av fondens medel diskuteras också. En kort kommentar
              till detta är att det finns olika strategier där ingen strategi
              tydligt kan föredras framför den andra. En av frågeställningarna,
              som också berör placeringsstrategin, är om Stabilitetsfonden stärker
              statens finansiella ställning.
            </seg>
            <seg n="ae053f83">
              Vi vet alla vilka stora kostnader en finanskris kan åsamka en
              stats finanser. Det har vi sett exempel på. Jag skulle dessutom
              vilja påstå att enbart uppbyggda stora risker inom finanssektorn
              kan få konsekvenser för en stats finanser, inte minst då uppenbara
              obalanser inom finanssektorn direkt kan drabba kreditvärdigheten
              på statsobligationer. Här har naturligtvis både målnivå och placeringsstrategi
              betydelse. Utöver detta är det också viktigt att kreditinstituten
              på ett tydligt sätt bär kostnaderna för risken i en större utsträckning
              och att incitamenten finns för lägre risktagande. En starkare
              koppling mellan kreditinstitutens riskbeteende och kostnaderna
              för eventuella fallissemang är önskvärd och gynnar stabiliteten.
            </seg>
            <seg n="86d02bcd">
              Det samlade åtagandet och den samlade riskbilden har betydelse
              för statens finansiella ställning. Statens åtagande och risk minskar
              i takt med att fondens medel ökar och flyttas i samma takt över
              till kreditinstituten. Det är i grunden bra.
            </seg>
            <seg n="f54722c9">
              Det här för in på den tredje frågeställningen, huruvida kostnaderna
              i huvudsak finansieras av banksektorn eller inte. Jag tror att
              vi alla är överens om att finanssektorn ska bära sina egna kostnader
              för de stödåtgärder som kan komma i fråga vid en finanskris. Det
              är hela syftet med Stabilitetsfonden. Kan dessutom Stabilitetsfonden
              utformas med differentierade avgifter för olika risktagande får
              det en hämmande effekt på överdrivet risktagande. Incitamenten
              skapas för lägre risktagande, och risken för en ny finanskris
              kan möjligen minska. Det tror jag skulle vara bra, men det ligger
              också som ett uppdrag för Finanskriskommittén att utreda.
            </seg>
            <seg n="157fcc2d">
              Medlen från staten tillfördes under en turbulent tid, vilket
              föranledde ett agerande för att stärka förtroendet för fonden.
              Jag tror att det har varit bra, och det har sannolikt gynnat både
              staten och den svenska finansmarknaden. Följaktligen har detta
              också gynnat konsumenter och företag, det vill säga oss. Vi kan
              vara överens om det.
            </seg>
            <seg n="68d7e102">
              Jag tror att det är få i denna kammare som skulle säga att turbulensen
              på finansmarknaden är över eller att någon skulle drista sig till
              att över huvud taget blåsa faran över. Det är anledningen till
              att ett tillbakadragande av dessa medel skulle vara oansvarigt
              och sända helt felaktiga signaler. Det är en farlig väg som kan
              få konsekvenser för förtroendet för det svenska finanssystemet.
              Det kan i förlängningen naturligtvis drabba de svenska skattebetalarna.
            </seg>
            <seg n="1f511ee2">
              Fru talman! Låt mig nämna den sista av de frågeställningar Riksrevisionen
              i huvudsak tar upp. Den handlar om fondens användande för deltagande
              i Nordeas nyemission. Där menar Riksrevisionen att det inte är
              helt klart om förordningen om kapitaltillskott till solventa banker
              ryms inom lagen om statligt stöd till kreditinstitut.
            </seg>
            <seg n="91b67f4a">
              Regeringen och Riksgälden är av en annan uppfattning. I detta
              anförs från regeringen att förhållandena vid denna tidpunkt var
              så allvarliga att det inte bedömdes som osannolikt att även andra
              banker skulle behöva stödåtgärder. Det hade varit fel att behandla
              Nordea på annat sätt än vad man hade avsett att göra med övriga
              kreditinstitut i detta läge.
            </seg>
            <seg n="24fcb002">
              Fru talman! Till sist kan tilläggas och understrykas vikten av
              att man noga granskar och utvärderar de olika åtgärder som vidtagits
              under finanskrisen. Därför är detta en viktig rapport och ett
              välkommet tillskott i diskussionen om dessa frågor. Med detta
              föreslår jag att regeringens skrivelse 2011/12:71 läggs till handlingarna.
            </seg>
          </u>
          <note type="speaker" n="1ac0ffd9">
            Anf. 142 ERIK ALMQVIST (SD):
          </note>
          <note n="2062a652">
            Fru talman! Jag börjar med att yrka bifall till reservation 2.
          </note>
          <u who="Q2091911" xml:id="i-c0014bba5c06883c-3" n="e4673a15">
            <seg n="c62027aa">
              Sedan den ekonomiska krisen i början av 90-talet råder det väl
              närmast konsensus i Sverige om att kreditinstituten ska bära sina
              egna risker och att man måste jobba preventivt med detta. Diskussionen
              har återaktualiserats efter finanskrisen 2008. Som en konsekvens
              inrättade man bland annat en stabilitetsfond som en krockkudde
              för bankerna. Men det var också en krockkudde som skulle finansieras
              av bankerna. Den var uttryckligen konstruerad på det sättet.
            </seg>
            <seg n="790a8c7d">
              Trots detta dröjde det inte länge förrän samtliga övriga sju
              partier här inne alldeles oavsett vad Miljöpartiet och Vänsterpartiet
              i dag försöker ge sken av var med om att skjuta till 15 miljarder
              kronor av skattebetalarnas medel till fonden. Till detta har sedan
              tillkommit ytterligare många miljarder som har överförts i tillgångar
              genom emissionsrätter i Nordea med mera.
            </seg>
            <seg n="64017422">
              Sammanlagt består fonden i dag av ungefär 35 miljarder kronor
              av skattebetalarnas pengar, vilket utgör i princip hela fondens
              samlade värde detta samtidigt som de fyra storbankerna för det
              senaste helåret har gjort en vinst på tillsammans 80 miljarder
              kronor. Ändå ska de alltså finansiera Stabilitetsfonden årligen
              med bara 0,03 procent av balansomslutningen medan skattebetalarna
              får stå för kanske 35 eller 38 miljarder för att gissa på en dagsfärsk
              siffra av fondens värde. Detta är såklart helt orimligt.
            </seg>
            <seg n="a457e363">
              Alliansen gillar eller har i alla fall de senaste åren gillat
              att använda hårda ord mot bankerna. Men det stannar egentligen
              uteslutande vid just hårda ord. I praktiken agerar man återigen
              här i bankernas intresse. Sverigedemokraterna menar att det inte
              finns någon rimlighet i något annat än att vi börjar återta dessa
              medel. Självfallet kan vi inte ta allt på en gång; vi kan inte
              urholka förtroendet för fonden. Men vi måste börja återta skattebetalarnas
              medel från fonden och låta bankerna själva finansiera sin egen
              verksamhet och de risker de tar i sin verksamhet.
            </seg>
          </u>
          <note n="0198db81">
            Överläggningen var härmed avslutad.
          </note>
          <note n="833ac874">
            13 § Skuldsanering, m.m.
          </note>
          <note n="d81a8cab">
            Föredrogs
          </note>
          <note type="speaker" n="57c9ed16">
            Anf. 143 HILLEVI LARSSON (S):
          </note>
          <u who="unknown" xml:id="i-fb261601db76dbf0-0" n="9219994c">
            <seg n="8f718dc3">
              Fru talman! De frågor som betänkandet handlar om har skuldsanering
              som huvudpunkt. Det är det jag tänkte börja med. Jag yrkar bifall
              till reservation 2 om överskuldsättning.
            </seg>
            <seg n="05746ae0">
              Frågan om skuldsanering går tillbaka till 2007. Jan Ertsborn,
              som är folkpartist och som sitter i civilutskottet som vice ordförande,
              har utrett frågorna. Han kom med en utredning som var väl förankrad.
              Beslutet skulle ha fattats redan hösten 2009, och reglerna skulle
              ha trätt i kraft i januari. Det var ett otroligt positivt remissutfall.
              Alla remissinstanser var positiva till förslagen utom bankerna
              och inkassoföretagen. Och det var kanske inte så konstigt att
              de inte var översvallande med tanke på att det är de som vill
              driva in så mycket pengar som möjligt oavsett konsekvenserna.
              De var framför allt negativa till att sänka gränsen för skuldsaneringsprocessen
              från fem år till tre år och även till att sänka kraven på skuldernas
              storlek för att kunna få skuldsanering.
            </seg>
            <seg n="b7fc0007">
              Som Jan Ertsborn kunde konstatera är det en skev balans mellan
              dem som lånar ut och låntagarna. Vi kan jämföra med ett land som
              Danmark, där det är lite bättre balans och där man också har sänkt
              tiden från fem år till tre år.
            </seg>
            <seg n="3cd1cde7">
              En annan fråga som Jan Ertsborn har fört fram inför framtiden
              gäller existensminimum. Man kan nämligen driva in en skuld från
              någon som tjänar pengar med löneutmätning så att personen får
              bara 4 000 kronor kvar i månaden. Det är lägre än socialbidragsnormen.
              Det är problematiskt att leva på dessa pengar, och det är knappast
              heller någon morot för att arbeta. För barn i familjerna innebär
              det såklart en katastrof.
            </seg>
            <seg n="0a351ba3">
              Vi kan se i den grupp som är aktuell för skuldsanering och som
              har fått skuldsanering att det är många långtidssjukskrivna, arbetslösa
              och psykiskt sjuka människor. Det är människor som redan har stora
              svårigheter. Det skulle gynna samhället om fler fick skuldsanering
              och kunde börja på ny kula och gå vidare med sitt liv. Det rör
              sig om miljonbelopp som vi skulle spara in för samhället på många
              olika sätt genom att människor blir friskare, genom att fler arbetar
              och genom ökad hälsa, som man kanske inte kan mäta i pengar men
              som är viktigt för hela samhället.
            </seg>
            <seg n="0575f409">
              Jan Ertsborn konstaterade att medvetet slarv aldrig kan leda
              till skuldsanering. Det är ofta någonting som dyker upp i debatten
              att det skulle handla om slarviga människor. Skuldfällan , tv-programmet
              där människor lever över sina tillgångar med ren lyxkonsumtion,
              är ett exempel. Det är många som tror att det är dessa personer
              som är aktuella för skuldsanering. Men sanningen är att forskningen
              visar att de som hamnar djupt i skuldfällan kan vara precis vem
              som helst, förutom kanske de mest förmögna. Det kan handla om
              att man har genomgått en separation eller att man drabbas av arbetslöshet,
              sjukdom eller dödsfall i familjen. Det kan bli starten på en lång
              period. Även i de fall där man lyckas komma över det ursprungliga
              problemet har man skulden hängande över sig under många decennier.
              Det är självfallet destruktivt både för de drabbade och för deras
              familjer men också för hela samhället.
            </seg>
            <seg n="f08ef890">
              Jan Ertsborn kunde i sin utredning konstatera att när det gäller
              de som var aktuella för skuldsanering nyligen härrörde deras skulder
              från den förra finanskrisen i början av 90-talet. De har alltså
              lidit länge under detta skuldberg.
            </seg>
            <seg n="4d996c23">
              Det vi socialdemokrater vill och detta har också blivit hela
              utskottets linje eftersom vi har fått en majoritet för det tillsammans
              med den övriga oppositionen är att det arbete som regeringen nu
              håller på med när det gäller en ny skuldsaneringslag ska påskyndas.
              Orsaken är att frågan är otroligt angelägen med tanke på hur många
              som i dag lider. Det är 15 procents dödlighet bland dem som är
              aktuella för skuldsanering och 0,46 procents dödlighet i samma
              åldersgrupp bland människor som inte är aktuella för skuldsanering.
              Redan detta visar att det är viktigt att ta tag i det här.
            </seg>
            <seg n="8cf19e02">
              Det fanns många bra förslag i Jan Ertsborns utredning. Det fanns
              egentligen ingen anledning till att detta inte skulle ha trätt
              i kraft redan 2009. Jag tycker att det är extra angeläget att
              regeringen tar tag i frågan med tanke på det. Om man ska tala
              klarspråk har frågan legat i långbänk hos regeringen på grund
              av att Beatrice Ask inte prioriterar frågan. Egentligen finns
              det en majoritet i riksdagen för att genomföra detta.
            </seg>
            <seg n="91864bfc">
              Snabba upp processen med utredningen, som jag tyvärr tror mest
              handlar om att försöka gömma undan frågan ytterligare ett tag!
              Se till så att det blir ett förslag som läggs på riksdagens bord
              före valet så att vi åtminstone kan få det under mandatperioden!
            </seg>
            <seg n="1ae2ff83">
              Jag yrkar alltså bifall till reservationen om överskuldsättning.
              Vi anser att vi ska trycka ännu mer på kreditmarknaden och reglera
              den, för det är här många av problemen finns. Det handlar om lagstiftning
              för att människor ska klara sina krediter. Det gäller att skapa
              ett ekonomiskt och socialt hållbart kreditsystem som gör det möjligt
              även för folk som redan har hamnat i skuldfällan att ta sig ur
              denna situation.
            </seg>
            <seg n="5b17e492">
              Avslutningsvis tycker vi att bilmålvakter är en jätteviktig fråga,
              men eftersom regeringen nu äntligen har kommit till skott efter
              tre år och gör något på området har vi ingen reservation angående
              detta. Men vi kommer givetvis att följa regeringens arbete noga,
              och när förslaget läggs på riksdagens bord kommer vi att återkomma
              om det är någonting vi tycker saknas.
            </seg>
          </u>
          <note type="speaker" n="fc210fda">
            Anf. 144 ANTI AVSAN (M):
          </note>
          <note n="f961fede">
            Fru talman! I det nu aktuella betänkandet har civilutskottet
            behandlat ett tjugotal motionsyrkanden från den allmänna motionstiden
            2011. Motionerna gäller bland annat skuldsanering, överskuldsättning,
            översyn av insolvensrätten, så kallade fordonsmålvakter, förbehållsbelopp
            vid löneutmätning och Kronofogdemyndighetens försäljning av utmätt
            fast egendom.
          </note>
          <u who="Q574782" xml:id="i-9bdce9d21d15c57e-0" n="693d148a">
            <seg n="a4e868b1">
              Jag ska uppehålla mig vid tre av de i betänkandet behandlade
              frågorna, närmare bestämt frågan om skuldsanering som hänger nära
              samman med frågan om överskuldsättning och frågan om så kallade
              fordonsmålvakter.
            </seg>
            <seg n="05464ea2">
              Det finns många saker som är angelägna att utreda. I det perspektivet
              är det bra att det inte finns någon besparing på Regeringskansliet,
              något som tidigare stöddes av Socialdemokraterna och som ledde
              till att utredningsresurserna begränsades. Så är inte förhållandet
              nu, och det är tur det.
            </seg>
            <seg n="93f146e4">
              Jag tycker att det är bra att regeringen har tagit initiativ
              till en utredning som ska föreslå åtgärder som förbättrar möjligheterna
              för den som har rätt till skuldsanering att också få det. Utredningsdirektiven
              omfattar frågan om kravet på kvalificerad insolvens som behandlades
              i riksdagens tillkännagivande till regeringen från våren 2011.
              Direktiven tar också upp andra frågor som har aktualiserats genom
              motioner till riksdagen. Utredaren ska följa och beakta det arbete
              som pågår inom ramen för den utredning som har i uppdrag att föreslå
              en strategi för att motverka överskuldsättning. Förslaget har
              varit att uppdraget ska redovisas senast den 1 oktober 2013. Även
              utredningen som ska föreslå en strategi för att motverka överskuldsättning
              ska redovisa sitt uppdrag senast den 1 oktober 2013.
            </seg>
            <seg n="2d2e7eb8">
              Efter det att 2007 års insolvensutredning överlämnade sitt delbetänkande
              har riksdagen beslutat om ändringar i skuldsaneringslagen som
              inte hade föreslagits av utredningen. Det innebär att nya överväganden
              måste göras. Med hänvisning till just detta och till att frågorna
              är komplexa framstår den föreslagna utredningstiden som rimlig.
              Att förkorta utredningstiden innebär en risk för att utredarens
              redovisning av uppdraget inte håller önskvärd kvalitet, vilket
              kan medföra förseningar i senare led av beredningen av ett lagstiftningsärende.
              Dessutom är det olämpligt att förkorta utredningstiden eftersom
              utredaren ska samordna sina förslag med de förslag som läggs fram
              av utredningen om en strategi för att motverka överskuldsättning.
            </seg>
            <seg n="07344bbc">
              På grund av det jag nu har framhållit bör resultatet av det pågående
              arbetet inte föregripas genom någon åtgärd från riksdagen. Jag
              vill dock påpeka att jag inte har något yrkande när det gäller
              denna del av betänkandet.
            </seg>
            <seg n="61ffff57">
              Överskuldsättning är ett stort och växande problem som har diskuterats
              under lång tid. Det har också förts en diskussion om orsakerna
              till att människor hamnar i sådana situationer. Väldigt många
              gånger är det olyckliga omständigheter som leder till att människor
              har fått en inskränkt förmåga att handla. De har inte möjlighet
              att rättsligt förfoga över sin situation därför att de sitter
              fast.
            </seg>
            <seg n="bdb7001c">
              Flera försök har gjorts att kartlägga orsakerna bakom allvarlig
              skuldsättning och konsekvenserna av att enskilda hamnar i sådana
              situationer, men det saknas en samlad och aktuell bild av läget.
            </seg>
            <seg n="71bfd333">
              Mot den bakgrunden tycker jag att det är glädjande att regeringen
              har beslutat om direktiv till en utredning som ska föreslå en
              åtgärdsinriktad strategi för att motverka överskuldsättning. Direktiven
              ligger helt i linje med riksdagens tillkännagivande från våren
              2011. Resultatet av det pågående arbetet bör inte föregripas genom
              någon åtgärd från riksdagens sida.
            </seg>
            <seg n="f4087b39">
              Slutligen när det gäller fordonsmålvakter kan jag säga att personer
              som agerar som så kallade fordonsmålvakter är ett växande problem.
              Att vidta åtgärder mot detta är en mycket angelägen och prioriterad
              fråga. Det har skett ett arbete under förhållandevis lång tid
              för att kartlägga problemet, och det senaste ledet i det arbetet
              är en departementspromemoria som innehåller förslag som bland
              annat syftar till att minska incitamenten att använda fordonsmålvakter.
              De här förslagen kommer att presenteras inom kort. Det finns ingen
              anledning att utgå från något annat än att regeringen därefter
              kommer att bereda den frågan skyndsamt och återkomma till riksdagen
              med förslag.
            </seg>
          </u>
          <note n="c8c8e9b8">
            Jag yrkar bifall till förslaget i utskottets betänkande såvitt
            avser punkterna 2, 3, 4, 5 och 6, vilket innebär att reservation
            2 och 3 ska avslås.
          </note>
          <note type="speaker" n="61be2c61">
            Anf. 145 HILLEVI LARSSON (S) replik:
          </note>
          <u who="unknown" xml:id="i-fb261601db76dbf0-1" n="9219994c">
            <seg n="442c5ede">
              Fru talman! Det är tur att det åtminstone händer någonting i
              regeringen när det gäller de här viktiga frågorna. Jag tycker
              att det är mycket märkligt att säga att en utredning inte får
              arbeta för snabbt på grund av att det finns andra utredningar
              som också jobbar med frågan. Det är väl bra om den angrips från
              så många håll som möjligt. Birgitta Ohlsson har tagit initiativ
              till en utredning som är kopplad till de här frågorna. Det är
              trevligt att det finns ett engagemang där. Jag tror inte att det
              utredningsarbetet försvåras av att man till exempel sänker gränsen
              från fem år till tre år när det gäller processen för skuldsanering.
              Det skulle tvärtom underlätta. Likaså om man sänkte beloppet för
              att bevilja skuldsanering. Jag tror inte alls att detta motverkar
              varandra utan tvärtom.
            </seg>
            <seg n="800f5182">
              Huvudproblemet är att regeringen inte tog tag i den här frågan
              när den var rykande färsk och aktuell, det vill säga när Jan Ertsborn
              kom med sin utredning och remissinstanserna var så positiva som
              de var. Drar man en fråga i långbänk uppstår nya frågor på vägen.
              Någon form av förslag på det här området har ju kommit även om
              det är alldeles för lite och marginellt. Jag tycker inte att det
              är någon anledning att dra det i en ny långbänk, vilket riskerar
              att ske. Det är inte ett speciellt starkt krav att Jan Ertsborns
              förslag skulle kunna förverkligas inom mandatperioden. Det har
              redan gått alldeles för lång tid.
            </seg>
          </u>
          <note type="speaker" n="9806bdc2">
            Anf. 146 ANTI AVSAN (M) replik:
          </note>
          <u who="Q574782" xml:id="i-05dc50005526987f-0" n="693d148a">
            <seg n="7d79636e">
              Fru talman! Jag tror att man ska se de här frågorna i ett helhetsperspektiv.
              Det är viktigt eftersom problembilden är ganska komplex. Om man
              ska kartlägga den dagsaktuella situationen när det gäller överskuldsättning
              och orsakerna till att människor hamnar i den här situationen
              i ett brett perspektiv, där utredaren också ska föreslå en mängd
              olika åtgärder på detaljnivå, är det rimligt att utredaren i den
              andra utredningen, som gäller motsidan av detta och som ska föreslå
              ändringar i lagstiftningen beträffande skuldsanering, har ett
              ganska nära samarbete med den som gör kartläggningen. Det här
              gäller alla delar även om det finns någon del som är enklare att
              lösa därför att det finns material från den tidigare insolvensutredningen
              till exempel.
            </seg>
            <seg n="d5896f2c">
              I det här sammanhanget är det också viktigt att den ändring i
              skuldsaneringslagen som senast genomfördes innebar utökade möjligheter
              för näringsidkare att få skuldsanering. Man vet inte vilka konsekvenser
              det får i helhetsperspektivet om man förändrar lagstiftningen
              i enlighet med vad många vill. Den frågan är viktig att utreda.
              Det finns olika intressen i det här. Det är naturligtvis ett starkt
              intresse att människor ska komma ur en situation där de är starkt
              skuldsatta för att så att säga komma på banan igen och kunna arbeta
              och bidra i positiv mening.
            </seg>
            <seg n="15d00e16">
              Men samtidigt finns det en aspekt som gäller den allmänna betalningsmoralen
              och hur lätt det ska vara att ta sig ur sina skulder. Det här
              måste vi balansera på bästa sätt i ett samhällsekonomiskt perspektiv
              för att åstadkomma bästa resultat. Problemet med skulder är att
              det alltid är någon som betalar i slutändan, och förhoppningsvis
              är det rätt gäldenär.
            </seg>
          </u>
          <note type="speaker" n="6dcf27e0">
            Anf. 147 HILLEVI LARSSON (S) replik:
          </note>
          <u who="unknown" xml:id="i-fb261601db76dbf0-2" n="9219994c">
            <seg n="8f310cd2">
              Fru talman! Den här frågan om näringsidkare är definitivt ingen
              ny fråga. I praktiken handlar det om en handfull fall. Hade man
              tagit tag i de här frågorna tidigare hade man inte behövt ha som
              skäl nu för att utreda frågan att det har gått ett par år sedan
              man tittade på den senast. Nu är läget som det är, och självfallet
              ska man utreda detta med näringsidkarna, men man behöver inte
              göra det under oändligt lång tid. Det är uppenbart vad målet är.
              Målet är att både privatpersoner och näringsidkare ska kunna börja
              på ny kula för sin egen skull och för samhällets skull. Man ska
              kunna fortsätta med företagandet trots att man har varit i skuldfällan.
            </seg>
            <seg n="ed48fe4e">
              Vi vill att utredningen ska få drygt ett år på sig. Det är trots
              allt lång tid med tanke på att de här frågorna har stötts och
              blötts tidigare och att Jan Ertsborn har kommit med utmärkta förslag
              som jag anser fortfarande håller. Jag kan inte förstå varför man
              ska dra ut på processen ännu längre än så, utan jag tycker att
              det är ett rimligt krav att vi ska kunna få frågan på riksdagens
              bord om drygt ett år.
            </seg>
            <seg n="c4cef29e">
              Den här frågan handlar faktiskt om liv eller död, även om man
              kanske inte tänker på det på det sättet. Jag sade tidigare att
              det är 15 procents dödlighet bland människor som är aktuella för
              skuldsanering och 0,46 procent bland befolkningen i genomsnitt
              i samma åldersgrupper. Det är också nio gånger vanligare med stressrelaterade
              sjukdomar i den här gruppen. Det handlar alltså om hälsa och liv,
              vilket gör att jag tycker att man bara av den anledningen ska
              prioritera och snabba upp processen.
            </seg>
            <seg n="f976228a">
              Vi har drygt 500 000 överskuldsatta personer i Sverige i dag.
              Med dagens skuldsaneringsregler är det ungefär 7 000 som får skuldsanering
              varje år. Med Jan Ertsborns förslag skulle det kunna vara uppemot
              20 000. Det är alltså inga gigantiska förändringar, men för varje
              enskild människa är det otroligt viktigt, så jag vidhåller mitt
              förslag att snabba upp processen.
            </seg>
          </u>
          <note type="speaker" n="6c02c033">
            Anf. 148 ANTI AVSAN (M) replik:
          </note>
          <u who="Q574782" xml:id="i-05dc50005526987f-1" n="693d148a">
            <seg n="50905899">
              Fru talman! Vi har en skuldsaneringslagstiftning som innehåller
              regler som ger ganska goda möjligheter att få skuldsanering för
              den som är i en sådan situation att det behövs. Men vad man har
              kunnat konstatera är att väldigt många som skulle kunna få skuldsanering
              faktiskt inte ansöker om det. Det är också en sak som behandlades
              i det förra riksdagsärendet, nämligen just att det behövs informationsinsatser
              för att människor som är berättigade till skuldsanering ska ansöka
              om det.
            </seg>
            <seg n="a6d760ba">
              Jag tror för egen del, utan att ha något vetenskapligt belägg
              för det, att människor som hamnar i de här situationerna ofta
              gör det för att de är sjuka eller för att det händer någonting
              i deras omgivning som påverkar dem starkt. De människorna är skörare
              av många skäl, och det kanske inte är själva överskuldsättningen
              som är orsaken till den förhöjda dödligheten, utan det kan vara
              en mängd andra faktorer som ligger bakom.
            </seg>
            <seg n="52e70cbe">
              Jag vill påpeka vad utredaren som ska utreda själva skuldsaneringsdelen
              ska förhålla sig till när det gäller den andra åtgärdsinriktade
              strategin för att motverka överskuldsättning.
            </seg>
            <seg n="b64ff1a7">
              Den utredare som ska titta på överskuldsättningsproblematiken
              ska beskriva de problem som en skuldsättning medför och också
              ge en bild av antalet personer som är drabbade och vilka olika
              grader av skuldsättning som de här personerna är drabbade av.
              Problemens omfattning ska analyseras i form av konsekvenser för
              den enskilde, för anhöriga och för samhället i stort, och en särskild
              analys ska ske av konsekvenserna för barn och unga i svårt skuldsatta
              familjer. Det ska också utredas vilka vanliga orsaker som finns
              till att enskilda hamnar i de här situationerna.
            </seg>
            <seg n="6829f6c9">
              Det här är några av de saker som ska utredas, förutom att det
              ska presenteras risk- och sårbarhetsanalyser, och varningssignaler
              ska identifieras.
            </seg>
            <seg n="9e22c299">
              Det är rimligt att det här står i parallellitet till den andra
              utredningen.
            </seg>
          </u>
          <note type="speaker" n="64c46186">
            Anf. 149 OLA JOHANSSON (C):
          </note>
          <u who="Q5887280" xml:id="i-9517ebf5323941a0-0" n="cb4c7206" next="i-af2cc98d64934c2d-0">
            <seg n="c3ed4c4f">
              Fru talman! Tack, Hillevi Larsson, för den utmärkta redogörelsen
              för den politik som vi i Alliansen företräder och för det som
              till stor del också är innehållet i Jan Ertsborns utredning!
            </seg>
          </u>
          <note n="5e3f8b4b">
            Jag yrkar bifall till reservation 1 och avslag på utskottets
            förslag under punkt 1 om skuldsanering, och jag yrkar bifall till
            övriga punkter i betänkandet och därmed avslag på reservationerna
            2 och 3.
          </note>
          <u who="Q5887280" xml:id="i-af2cc98d64934c2d-0" n="cb4c7206" prev="i-9517ebf5323941a0-0">
            <seg n="716d5b1e">
              Att regeringen nu släpper sargkanten i denna fråga är glädjande,
              särskilt för oss i Centerpartiet som har drivit frågan om att
              underlätta skuldsanering hårt. Det gjordes långt före min tid.
              Bland annat den nyutnämnde landshövdingen i Värmland, Kenneth
              Johansson, och även min företrädare i civilutskottet Lennart Pettersson
              har menat att det är viktigt att vi ger fler människor möjlighet
              att bli skuldfria.
            </seg>
            <seg n="ff94b2fa">
              Ska vi i vårt samhälle främja företagande och entreprenörskap
              måste vi också kunna visa på en väg tillbaka för dem som vågar
              och som misslyckas. Om vi har en solidarisk syn på människan är
              det en del i trygghetssystemet att det finns ett sätt för den
              som vill det att komma ur sin ekonomiska skuld, oavsett hur den
              har uppkommit.
            </seg>
            <seg n="0a2a0fa0">
              Jan Ertsborn föreslog i sin utredning som presenterades 2008
              två viktiga förändringar. Den ena var att skuldernas ålder inte
              skulle ha någon betydelse. Den andra handlade om sättet att bestämma
              hur stor en skuld ska vara för att räknas som kvalificerad insolvens
              och därmed ge Kronofogdemyndigheten skäl till att gå med på skuldsanering.
            </seg>
            <seg n="8880c273">
              En person som har dragit på sig skulder ska inte behöva dras
              ned i passivitet och depression under många år i avvaktan på att
              skulden ska bli så gammal att den kvalificerar till skuldsanering
              eller så stor att man inte inom överskådlig tid ska kunna betala
              av den. Det leder bara till att problem skjuts på framtiden medan
              skulden växer ännu mer.
            </seg>
            <seg n="22455229">
              Detta blev åtminstone till en del regeringens politik när den
              nya skuldsaneringslagen klubbades 2011.
            </seg>
            <seg n="494a7130">
              När det gäller den andra frågan, vad som ska räknas som kvalificerad
              insolvens, blev det svårare. Frågan om att kunna eller inte kunna
              betala av sina skulder inom överskådlig framtid har aktualiserats
              i ett rättsfall där en person trots mycket höga skulder inte beviljades
              skuldsanering. Det gjorde att Kronofogdemyndigheten slog larm
              när de såg hela det stora isberget guppa under vattenytan i det
              kalla skuldhavet.
            </seg>
            <seg n="fc0a498d">
              Är ambitionen att fler och inte färre ska få möjlighet till skuldsanering
              menar Centerpartiet att det är viktigt att också den här delen
              i Ertsborns utredning kan genomföras.
            </seg>
            <seg n="e2f23952">
              Att människor får möjlighet att betala av sina skulder till borgenärerna,
              alltså de som de har skulden till, är något alla vinner på. Den
              som är skuldsatt och inom rimlig tid kan göra sig skuldfri är
              mer motiverad att ta tag i sina möjligheter att börja om och göra
              rätt för sig.
            </seg>
            <seg n="4fefe1f6">
              Ingen är betjänt av att gäldenären står i evig skuld. Samtidigt
              kan borgenären, det vill säga den som ligger ute med pengarna,
              glömma att någonsin få tillbaka sina pengar. Skuldsanering är
              också ett sätt att främja småföretagarintressen.
            </seg>
            <seg n="386d2849">
              Fru talman! Centerpartiet har hela tiden stått bakom tankarna
              att man dels ska kunna bli av med sina skulder relativt kort efter
              det att man ådragit sig dem, dels att de inte ska tillåtas bli
              så stora att man måste ägna de bästa av sina yrkesverksamma och
              aktiva år åt att betala av dem. Det är två viktiga faktorer för
              att människor över huvud taget ska vara intresserade av att göra
              rätt för sig i stället för att ge upp.
            </seg>
            <seg n="b648ac93">
              En annan kanske ännu viktigare fråga är den som EU-minister Birgitta
              Ohlsson tillsatt en utredning om och som ska gå på djupet i överskuldsättningens
              orsaker och konsekvenser för den enskilde, för företagen och för
              samhället i stort. Varför är det så kallt i vattnet att isbergen
              bildas?
            </seg>
            <seg n="7f0f81ed">
              Vi lever i ett konsumtionssamhälle, och det är väldigt lätt att
              låta sig ledas in i tron att ekonomin klarar av mer än den gör.
              Vi förleds gärna att tro det av dem som vill sälja och låna ut.
              Ju fler det är som drar på sig skulder, desto större kostnad blir
              det för samhället att reda ut de problem som uppstår för personerna
              som drabbas och deras närmaste.
            </seg>
            <seg n="e6508b05">
              Ett problem är att det är många som inte ansöker om skuldsanering.
              Det finns ett mörkertal, men det finns också hopp om en ljusning
              förutsatt att vi kommer till botten med orsakerna och kan arbeta
              förebyggande.
            </seg>
            <seg n="fe49f867">
              Det är alltså två mycket bra initiativ och utredningar som har
              kommit från regeringen helt nyligen. Centerpartiet är därför mycket
              nöjt med att regeringen nu ger Justitiedepartementet i uppdrag
              att på nytt utreda skuldsanering för evighetsgäldenärer och att
              man gör det samtidigt som man också låter utreda hur man framöver
              ska kunna motverka överskuldsättningen.
            </seg>
            <seg n="5f523c3b">
              Det är förvånande att oppositionspartierna inte låter sig nöjas
              med det utan propsar på att sätta en snävare tidsram än den som
              är drygt ett år och sträcker sig till den 1 oktober 2013 för de
              här båda var för sig och tillsammans mycket viktiga utredningarna.
            </seg>
            <seg n="266d47c6">
              Som någon av företrädarna för oppositionen mycket riktigt har
              påpekat tidigare är det ingen som tjänar på att detta hastas fram.
              Resultatet av en snabbutredning blir sämre, och de förslag om
              lagändringar som ska komma ut av det här måste gå hand i hand.
            </seg>
            <seg n="344c5565">
              Med möjligheten att kunna bilda en oppositionsmajoritet kring
              detta har frestelsen blivit stark att knäppa regeringen på näsan.
              Må så vara. Jag har ingen anledning att känna mig missnöjd med
              det sätt som Alliansen har hanterat den här frågan. Skulle vi
              falla på detta i kammaren nästa vecka gör vi inte det med svansen
              mellan benen utan med flaggan i topp.
            </seg>
            <seg n="d277756f">
              Är man otålig från oppositionens sida skulle det vara intressant
              att veta vilka det är som vinner på några månaders tidigareläggning.
              Varför är ni så angelägna om att förslag ska kunna läggas fram
              före valet 2014? Är tilltron till Alliansens regeringsduglighet
              så stark att ni inte vågar vänta till efter valet?
            </seg>
            <seg n="2b39b878">
              Fru talman! Att det finns en brottslig verksamhet som är kopplad
              till begreppet fordonsmålvakter blev jag personligen varse häromåret
              när jag privat skulle sälja en relativt ny bil på blocket. Jag
              blev ganska snabbt kontaktad via mejl av sådana intressen som
              förutsatte att jag utan den nödvändiga pappersexercisen skulle
              låta bilen skeppas i väg någonstans till utlandet mot att jag
              skulle få betalt via Paypal. För den oinvigde behövdes det inte
              så många telefonsamtal ring en vän för att förstå att syftet var
              att jag som säljare skulle bli målvakt till min egen bil.
            </seg>
            <seg n="cee73c87">
              Jag tycker att det är bra att den här brottsligheten uppmärksammas,
              och det är flera som har skrivit motioner i ärendet. Regeringen
              har under lång tid varit aktiv i frågan och förväntas komma med
              förslag, och det är bra. Jag välkomnar det.
            </seg>
          </u>
          <note type="speaker" n="bab4b4bb">
            Anf. 150 HILLEVI LARSSON (S) replik:
          </note>
          <u who="unknown" xml:id="i-fb261601db76dbf0-3" n="9219994c">
            <seg n="65e24479">
              Fru talman! Jag reagerade lite på att vi skulle ha hastat fram
              processen, för maken till den långbänk som har varit kan man väl
              knappast hitta. Jan Ertsborn hade en utredning klar som skulle
              ha kunnat träda i kraft redan 2009, så det har verkligen dröjt.
              Det vi reagerar mest på från oppositionen är att det har dröjt
              så länge, och nu har man begravt frågan i ytterligare en utredning
              som ska ta väldigt lång tid.
            </seg>
            <seg n="03a6bb4d">
              Om vi ska vara ärliga hade aldrig utredningen som regeringen
              har tillsatt, och som vi vill ska vara färdig åtminstone under
              mandatperioden, kommit till stånd om vi inte hade pressat regeringen.
              Det finns ju ett skäl till att Beatrice Ask inte genomförde Jan
              Ertsborns utredningsförslag, trots att det fanns majoritet i riksdagen
              för det, och det är att Moderaterna var emot förslagen. Däremot
              var de andra partierna i riksdagen för det, inklusive Centerpartiet.
            </seg>
            <seg n="85cea90a">
              Det är väldigt märkligt att regeringen har kört över en riksdagsmajoritet.
              Då tycker vi från oppositionen att det minsta man kan begära är
              att det åtminstone genomförs före mandatperiodens slut.
            </seg>
            <seg n="6f748f0a">
              Anledningen till att regeringen gör något över huvud taget i
              frågan är risken att det annars blir ett utskottsinitiativ, alltså
              att riksdagen stiftar lag. Det har varit aktuellt för oss i oppositionen
              att vi skulle stifta lag utifrån Jan Ertsborns förslag. Det finns
              så klart frågan om näringsidkarna, och även om det är en liten
              begränsad fråga kan vi se det som ett skäl att ändå låta regeringen
              utreda den delen. Men resten är redan utredd, så det förvånar
              mig att vi sägs vilja snabba på processen när vi aldrig har varit
              med om värre långbänk än den som hittills varit.
            </seg>
          </u>
          <note type="speaker" n="ba92d7f1">
            Anf. 151 OLA JOHANSSON (C) replik:
          </note>
          <u who="Q5887280" xml:id="i-64f36c63d987a840-0" n="cb4c7206">
            <seg n="4829efea">
              Fru talman! Huruvida det var bra eller dåligt att Jan Ertsborns
              utredning inte genomfördes i sin helhet kan vi diskutera. Jag
              ger mig inte in i den diskussionen. Jag hade själv gärna sett
              att mer av det som Jan Ertsborn föreslog hade blivit verklighet.
              Nu blev det inte så. Lagen stiftades på i stort sett det sätt
              som Jan Ertsborn var inne på men inte helt och hållet, och det
              har då fått konsekvenser.
            </seg>
            <seg n="fd5f4810">
              Jag redogjorde för ett rättsfall som jag pluggade in inför den
              här debatten och konstaterar att tiden som krävs för att bli skuldfri
              är lite drygt fem år. Det innebär att många inte blir föremål
              för skuldsanering som var avsikten. Det här är också saker som
              man måste titta på, precis som man i den andra utredningen som
              jag har redogjort för ska titta på hur det kommer sig att man
              hamnar i skuldsituationer över huvud taget.
            </seg>
            <seg n="a5197e4a">
              Det är viktigt att sammanfoga de bägge frågeställningarna varför
              skuldutsättning uppstår och vad vi kan göra när skuldutsättning
              har uppstått för att göra människor skuldfria utifrån de förutsättningar
              som ges.
            </seg>
            <seg n="913aae9e">
              Jag tycker, fru talman, att Hillevi Larsson far lite med osanning
              när hon säger att utredningen inte kommer att redovisas inom den
              här mandatperioden. Båda utredningarna beslutades den 12 april
              2012, och enligt vad jag ser ska uppdraget redovisas den 1 oktober
              2013. Vi talar om drygt ett år. I min värld är det drygt ett år
              om man räknar bort en eller två sommarmånader. Men det kan tänkas
              att en utredare jobbar även på sommaren, och då blir det ett och
              ett halvt år. Jag kan inte säga att det är en speciellt lång tid
              för en utredning. Jag håller inte med om den bilden.
            </seg>
          </u>
          <note type="speaker" n="ccb38e61">
            Anf. 152 HILLEVI LARSSON (S) replik:
          </note>
          <u who="unknown" xml:id="i-fb261601db76dbf0-4" n="9219994c">
            <seg n="5f8aa439">
              Fru talman! Nej, det kanske det inte hade varit om det varit
              helt nya frågor som aldrig hade utretts förut. Men Jan Ertsborns
              utredning är i färskt minne, och remissinstanserna var väldigt
              positiva till den, så den måste ändå vara ett underlag. Det är
              ju ett extremt slöseri med resurser att utredningen över huvud
              taget tillsattes och fick jobba om man inte har den som utgångspunkt
              i arbetet.
            </seg>
            <seg n="37451a86">
              Sedan vill jag rätta mig. Jag var lite otydlig. Det viktigaste
              är egentligen inte att utredningen blir klar inom mandatperioden,
              utan det viktiga är att vi får ett lagförslag på riksdagens bord
              så att vi kan stifta lag i frågan före mandatperiodens slut. Då
              räknar vi med att regeringen måste ha lite tid på sig att utarbeta
              ett lagförslag, för det är ju remisstid och allt möjligt kopplat
              till utredningen, och regeringen ska bedöma utredningens förslag.
              Regeringen ska inte kunna ha som skäl för att skjuta upp förslaget
              till riksdagen till efter mandatperiodens slut att de inte har
              haft tid att jobba med frågan därför att utredningen har kommit
              så sent. Därför vill vi hasta på utredningen. Vi räknar med att
              de ska kunna klara det på ett år. Efter det har regeringen ett
              år på sig att komma med ett lagförslag som vi kan besluta om här
              i riksdagen.
            </seg>
            <seg n="d994ef88">
              Sedan vill jag ta upp det här med bilmålvakter, som Ola Johansson
              själv var inne på. Det är ytterligare en långbänk. Det kom ett
              utmärkt förslag redan för tre år sedan av berörda myndigheter,
              bland annat Kronofogdemyndigheten. Nu äntligen kommer regeringen
              med ett förslag inom det här området. Det är egentligen oacceptabelt
              att det också har tagit så lång tid med tanke på att det från
              början fanns ett så bra utarbetat förslag att utgå från.
            </seg>
            <seg n="a65a0e96">
              Det handlar här om miljonbelopp som samhället förlorar på bilmålvakterna.
              Det är positivt att det kommer ett förslag, men det skulle inte
              ha tagit så lång tid. Vi hade också stiftat lag i civilutskottet
              i frågan om inte regeringen äntligen hade kommit till skott.
            </seg>
          </u>
          <note type="speaker" n="7076c1c5">
            Anf. 153 OLA JOHANSSON (C) replik:
          </note>
          <u who="Q5887280" xml:id="i-64f36c63d987a840-1" n="cb4c7206">
            <seg n="567f567f">
              Fru talman! Det vi nu diskuterar är huruvida ett och ett halvt
              år och ett år och tre månader är en väsentligt stor skillnad.
              Jag förbehåller mig rätten att tycka att det inte är det. Och
              vore det så, Hillevi Larsson, att det var ett slöseri med tid
              kunde utskottet i så fall ha stiftat lag, men det gör man inte.
              Det tycker jag är bra. Det ska inte utskott göra. Vi besitter
              varken resurser eller kompetens.
            </seg>
            <seg n="877efc90">
              Det förefaller som att vi alla här i kammaren är överens om att
              det behöver göras en utredning. Det vi nu diskuterar är huruvida
              den ska göras på ett år eller på ett år och tre månader. Jag finner
              det som en något liten fråga att ägna denna sena timme åt att
              diskutera, men självklart ska vi ha en öppen debatt om detta.
            </seg>
            <seg n="af36ea18">
              När det gäller bilmålvakter är också Trafikverket en part i målet.
              Jag förstår att det förekommer ett samarbete mellan myndigheterna
              på det här området som har lett fram till ett sätt att angripa
              problemet. Det är viktigt att vi tar vara på de erfarenheterna
              när vi nu går vidare med frågan.
            </seg>
          </u>
          <note type="speaker" n="e7521d7e">
            Anf. 154 CARINA HERRSTEDT (SD):
          </note>
          <u who="Q4988712" xml:id="i-07684b1c6182ac10-0" n="2ffef1cd">
            <seg n="5084c466">
              Fru talman! Dagens debatt berör, som vi har hört, tusentals människor
              i Sverige, och det är en angelägen debatt. Jag instämmer i och
              tycker att det är jätteviktigt att vi fattar ett beslut om att
              vi ska skynda på utredningen om förbättrade möjligheter till skuldsanering.
            </seg>
            <seg n="04b95544">
              Hillevi Larsson har redogjort för problematiken med skuldsaneringslagen
              på ett ypperligt sätt, och jag instämmer i mycket av det hon säger.
            </seg>
            <seg n="f2764ccb">
              Ett ekonomiskt misslyckande ses i Sverige som ett personligt
              misslyckande, medan man i andra länder lägger fokus på att hjälpa
              personen i fråga att komma tillbaka in i samhället och till ett
              normalt ekonomiskt liv.
            </seg>
            <seg n="9d8ff14b">
              Det är inte ovanligt att den som söker skuldsanering har levt
              många år under den press som det innebär att leva med skulder.
              Det är därför väldigt lönsamt för både individen och samhället
              att människor återkommer så snabbt som möjligt.
            </seg>
            <seg n="d78182f7">
              Sverigedemokraterna delar synen att det som hjälper den enskilda
              människan även hjälper samhället i stort. Varje människa vi kan
              hjälpa in i samhället är alltså gynnsamt för samhället som helhet
              och inte minst för den enskilde och dennes familj.
            </seg>
            <seg n="4c859ad4">
              Barn som växer upp i ett hem där föräldrarna är överskuldsatta
              får extremt dåliga förutsättningar för det fortsatta livet. Det
              är orimligt att samhället sviker dessa barn i stället för att
              ge dem bättre förutsättningar.
            </seg>
            <seg n="202e73ef">
              Jag menar att frågan har dragits i långbänk alldeles för länge,
              och det är verkligen dags att göra något. Så här sade jag i förra
              årets debatt: Jag skulle vilja påstå att arbetet med en ny skuldsaneringslag
              bara har börjat. Det finns så mycket mer att ta i beaktande, men
              först vill vi se utfallet av de beslut vi fattar här i dag.
            </seg>
            <seg n="2864dac3">
              Det var ganska naivt av mig att tro att det över huvud taget
              skulle bli ett utfall. Vi ser i dag att det har tagit ett år att
              bara ta fram utredningsdirektiven. Jag är ingen expert i frågan,
              men det verkar vara väldigt lång tid.
            </seg>
            <seg n="34eaf1f2">
              Det har alltså tagit ett helt år att komma fram till vad utredaren
              ska titta på, och först i oktober 2013 ska rapporten presenteras.
              Därefter ska det tas fram förslag och behandlas i vanlig ordning,
              vilket vi också vet tar ganska lång tid.
            </seg>
            <seg n="1f1ba23b">
              Det är möjligt att jag var naiv som trodde att det skulle gå
              fortare att fatta beslut i frågan, men samtidigt tror jag att
              hela svenska folket skulle skriva under på att det är alldeles
              galet hur lång tid saker och ting tar här.
            </seg>
            <seg n="b07b0885">
              Tusentals skuldsatta väntar på ytterligare hjälp, och för dem
              är tiden som gått redan en hel evighet.
            </seg>
            <seg n="7ed0723f">
              Fru talman! Jag yrkar bifall till reservation 3, och i övrigt
              ställer jag mig bakom utskottets förslag.
            </seg>
          </u>
          <note type="speaker" n="2f5cca29">
            Anf. 155 OTTO VON ARNOLD (KD):
          </note>
          <note n="1f3ee6b8">
            Fru talman! Jag yrkar avslag på utskottets förslag under punkt
            1 och bifall till övriga punkter.
          </note>
          <u who="Q5559774" xml:id="i-c0014bba5c06883c-4" n="cfc5f432">
            <seg n="9b1a4262">
              Vi har i dag att debattera skuldsanering med mera. Jag kommer
              att koncentrera mig på skuldsanering och överskuldsättning. De
              andra punkterna har på ett bra sätt redan berörts här i kammaren.
            </seg>
            <seg n="1cd53c49">
              Överskuldsättning är ett stort problem i vårt samhälle. Många
              hamnar i en situation som de inte kan ordna upp. Man hamnar i
              en ond cirkel och riskerar kanske till och med att bli evighetsgäldenär.
              Man har ingen rimlig förmåga att betala sina skulder inom överskådlig
              framtid.
            </seg>
            <seg n="26dfe5e5">
              Det drabbar många oförskylt. Det leder ofta till passivitet,
              svartjobb, sjukdom, självmord med mera. Många tragiska öden finns,
              och många är drabbade. Det belastar också familj och barn och
              medför stora kostnader för samhället.
            </seg>
            <seg n="6cb729aa">
              Vi har debatterat detta under ganska lång tid i kammaren, och
              vi kristdemokrater har motionerat om det flera gånger. Jag upplever
              att vi successivt har närmat oss varandra och fått en samsyn.
            </seg>
            <seg n="52946444">
              Det är därför glädjande att regeringen lyssnat till riksdagen
              och kommit med två utmärkta utredningsdirektiv till en utredning
              som ska vara klar inom en relativt kort tid på ett år och fyra
              månader. Den 1 oktober 2013 kommer vi att ha ett utkast till lagförslag
              på vårt bord. Det handlar dels om skuldsanering av evighetsgäldenärer,
              dels om en strategi för att motverka överskuldsättning.
            </seg>
            <seg n="f9c40235">
              Tillsammans med dessa försöker regeringen hitta en helhetslösning
              för att aktivt motverka orsakerna till att människor blir överskuldsatta
              och hamnar i den här besvärliga situationen som är en stor nackdel
              för personerna och nationen. Regeringen tar alltså för en gångs
              skull ett helhetsgrepp och ett betydligt bredare grepp än vad
              man tidigare gjort. Det är viktigt och i linje med vad riksdagen
              har begärt.
            </seg>
            <seg n="6d607f6c">
              Därför är det beklagligt att den samlade oppositionen avger en
              reservation som riskerar att försämra situationen för överskuldsatta
              och evighetsgäldenärer. Var finns barnperspektivet?
            </seg>
            <seg n="d525585c">
              I och med att ni begär denna förkortning riskerar vi att få en
              försämrad utredning. Hur tänker oppositionen? Vad ska vi dra in
              på? Ska vi inte titta på hur gäldenärerna ska motiveras att söka
              skuldsanering tidigare eller hur Kronofogden ska ta initiativ
              till att hjälpa människor? Ska vi avstå från att titta på samverkan
              mellan kommuner och Kronofogden? Ska vi låta bli att genomlysa
              hela insolvensinstitutet? Ska vi låta bli att titta på vilken
              betalningsplan som är lämpligast och så vidare? Ska vi avstå från
              den övergripande samordningen? De stora förlorarna då blir ju
              människorna.
            </seg>
            <seg n="49351db5">
              Jag vet att det har tagit tid, men det är ett nytt grepp, en
              helhetssyn. Därför uppmanar jag oppositionen att tänka sig för
              när man röstar nästa vecka.
            </seg>
          </u>
          <note type="speaker" n="9314b3a9">
            Anf. 156 HANNAH BERGSTEDT (S):
          </note>
          <u who="Q4938643" xml:id="i-b2fc892b29f94130-0" n="610261c4">
            <seg n="c231c2ad">
              Fru talman! Synen på lån och skuldsättning har ändrats ganska
              mycket de senaste 50 åren. Tidigare hade man ett betydligt större
              sparande när det kom till de investeringar man skulle göra, men
              i dag uppmuntrar vi som samhälle människor att ta krediter. Vi
              vill att man ska låna till sitt hus och till sina studier. Då
              kan fler människor äga sin bostad och få en utbildning som leder
              till arbete.
            </seg>
            <seg n="d930a847">
              Det kredit- och lånesamhälle som växer fram ställer dock krav
              på att vi som lagstiftare följer med och ändrar lagstiftningen
              när samhället förändrat sin syn på hur vi ska finansiera vårt
              boende, vår utbildning och så vidare.
            </seg>
            <seg n="08c36e62">
              Människor blir i dag alltmer utsatta på grund av regeringens
              politik. Fler människor lever på marginalen, vilket gör att också
              fler riskerar att hamna i överskuldsättning. De överskuldsatta
              är inte de vi ser i Lyxfällan , för de får ju hjälp under ett
              tv-program. Så ser det inte ut för den som är verkligt överskuldsatt.
              Det kan vara skilsmässa, dödsfall, sjukdom eller arbetslöshet
              som har drabbat de människor som blir överskuldsatta.
            </seg>
            <seg n="dd6340db">
              Vi kan konstatera att det knappt bidde en tumme av de förslag
              som Jan Ertsborn lade fram i sin utredning och som vi tidigare
              tog ställning till. I stället fick oppositionen genom ett tillkännagivande
              driva på regeringen i dessa frågor. Det handlar bland annat om
              storleken på skulderna för att fler människor ska kunna komma
              i fråga för skuldsanering. Det handlar också om barns och ungas
              situation i överskuldsatta familjer där kunskapen är ganska låg.
            </seg>
            <seg n="6c3cbdbc">
              I övrigt rekommenderar jag regeringen och regeringspartierna
              att göra ett besök på Kronofogdemyndigheten. Jag var där senast
              i dag.
            </seg>
            <seg n="b4ceeb47">
              Där besitter man faktiskt stor kunskap. Man vet väldigt mycket
              om vilka människor som är överskuldsatta och vad som leder till
              överskuldsättning. Det finns en jättebra skrift som heter Motkrafter
              . Den kan jag rekommendera för genomläsning. När man läser Kronofogdens
              information blir det tydligt vad det är som gör att man blir överskuldsatt
              och vad man kan göra för att motverka detta.
            </seg>
            <seg n="c45bc3a3">
              En av de saker som Kronofogdemyndigheten tar upp är tidiga insatser.
              Därför är det så viktigt att så snart som möjligt komma till skott
              med den här förändringen i lagstiftningen. Vi ser i dag att det
              finns en växande problematik med fler som blir överskuldsatta,
              men det finns också en bred bas som har funnits väldigt länge.
              Dessa människor behöver hjälp fort. Det är lönsamt; det är både
              humant och samhällsekonomiskt att hjälpa människor som är överskuldsatta.
            </seg>
          </u>
          <note n="05161161">
            I detta anförande instämde Hillevi Larsson (S).
          </note>
          <note type="speaker" n="b5f7a0dc">
            Anf. 157 OTTO VON ARNOLD (KD) replik:
          </note>
          <u who="Q5559774" xml:id="i-63b8240492d77b3a-34" n="cfc5f432">
            <seg n="7b099bf1">
              Fru talman! Hannah Bergstedt säger att vi lever i ett kreditsamhälle.
              Visst gör vi det. Vad är orsaken till att vi har världens jämnaste
              inkomstfördelning men världens mest ojämna förmögenhetsfördelning?
              Står det inte att finna i den politik som Socialdemokraterna förde
              under lång tid? Att människor inte har fått möjlighet att bygga
              upp ett ekonomiskt skyddsnät är väl något som vi alla beklagar
              i dag. Om de hade fått det hade vi haft ett betydligt mindre problem.
            </seg>
            <seg n="3cef9b68">
              Jag håller helt med Hannah Bergstedt när det gäller Kronofogdemyndighetens
              kompetens. Det är väl glädjande att regeringen tar till sig den
              kompetensen i den breda utredning som kommer att göras. Är det
              inte glädjande att man tar ett bredare grepp om problemet?
            </seg>
          </u>
          <note type="speaker" n="12e9a4b7">
            Anf. 158 HANNAH BERGSTEDT (S) replik:
          </note>
          <u who="Q4938643" xml:id="i-b2fc892b29f94130-1" n="610261c4">
            <seg n="ee0b84f2">
              Fru talman! Skyddsnät, säger Otto von Arnold. Det var en av de
              saker som jag tog upp i mitt anförande. Vi har problem med att
              regeringen har försämrat skyddsnäten. Senast i dag när jag besökte
              Kronofogdemyndigheten sade man att de som riskerar att hamna i
              överskuldsättning och som kommer in nu är unga människor som inte
              kommer i fråga för a-kassa och som inte får tillgång till sjukförsäkring.
              Visst är det ett problem att vi inte har relevanta skyddsnät.
            </seg>
            <seg n="78b44f15">
              Till skillnad från Otto von Arnold och regeringen tror jag på
              gemensamma skyddsnät, inte på individuella eftersom det ser så
              olika ut i livet.
            </seg>
            <seg n="96e988d4">
              Orsaken till att vi driver det här framför oss är inte tilltron
              till regeringens duglighet, utan snarare bristen på tilltro. När
              det finns en bred majoritet i riksdagen som tycker att vi ska
              lagstifta om detta är det förvånansvärt att man fortsätter att
              låta ett parti bromsa upp utvecklingen av något som vi behöver
              göra nu.
            </seg>
            <seg n="15ef2f79">
              De som sitter på kompetensen i de här frågorna och jobbar med
              dem, som budget- och skuldrådgivare och Kronofogdemyndigheten
              som kommer i kontakt med dessa människor, säger att det är väldigt
              viktigt med en snabb insats för att vi inte ska få fler som blir
              överskuldsatta under längre tid och blir evighetsgäldenärer.
            </seg>
            <seg n="03a0623b">
              Därför tycker jag att det är bra att vi i riksdagen kommer att
              få ett tillkännagivande om att begränsa utredningstiden. Det finns
              redan i dag mycket att grunda ett beslut på.
            </seg>
          </u>
          <note type="speaker" n="21d68d41">
            Anf. 159 OTTO VON ARNOLD (KD) replik:
          </note>
          <u who="Q5559774" xml:id="i-63b8240492d77b3a-35" n="cfc5f432">
            <seg n="56c3b977">
              Fru talman! Om skyddsnäten ska vara offentliga eller privata
              kan man diskutera. Vi kan i dag konstatera att de offentliga skyddsnäten
              inte är särskilt bra.
            </seg>
            <seg n="dfdbc259">
              Regeringen har ökat möjligheten för människor att själva bygga
              upp sina skyddsnät, men det kräver att man kommer i arbete. En
              av orsakerna till att utredningen kom till är att vi har en HD-dom
              som kanske gick stick i stäv med vad politikerna tyckte och tänkte.
            </seg>
            <seg n="c379f941">
              Hannah Bergstedt säger att det är bra med det här tillkännagivandet.
              Då måste jag fråga: På vilka punkter ska vi skära ned i utredningarna?
              Ska vi låta bli att ha en helhetssyn på detta? Ska vi skippa någon
              av utredningarna? Ska vi låta bli att ha en samverkan mellan Kronofogden
              och kommunerna? Vad har ni tänkt? Ska man skjuta till ännu mer
              resurser? Tidigare har ni dragit in på Regeringskansliets resurser.
              Är ni nu beredda att komma med en påse pengar? I så fall är vi
              tacksamma. Det är inte givet att det blir mer.
            </seg>
          </u>
          <note type="speaker" n="3a7c2c93">
            Anf. 160 HANNAH BERGSTEDT (S) replik:
          </note>
          <u who="Q4938643" xml:id="i-b2fc892b29f94130-2" n="610261c4">
            <seg n="aff564e7">
              Fru talman! Huruvida försäkringssystemen och trygghetssystemen
              ska vara gemensamma kan vi gärna återkomma till. Som socialdemokrat
              tycker jag naturligtvis att de ska vara gemensamma eftersom jag
              vet att människor har olika förutsättningar genom livet. Det ser
              man inte minst när man tittar på vilka som är överskuldsatta.
            </seg>
            <seg n="fe3d6191">
              HD-domen motverkade absolut vad man hade tänkt sig. Därför hade
              man hoppats att regeringen skulle plocka upp de lagförslag som
              Jan Ertsborn hade i sin utredning. I stället valde man att lägga
              det i byrålådan och antog bland annat ett förslag om aktiva näringsidkare.
            </seg>
            <seg n="b0f34114">
              När det gäller de utredningar vi har i dag handlar den ena om
              ett tillkännagivande som Socialdemokraterna tillsammans med övriga
              oppositionen har drivit fram om att titta på hur det ser ut för
              barn som lever i överskuldsatta familjer.
            </seg>
            <seg n="e0048ce1">
              När det kommer till HD-domen och skuldernas storlek blir det
              viktigt. Det handlar om hur många människor som kan komma i fråga
              för skuldsanering. HD-domen snarare försämrade än förbättrade
              situationen. Därför tycker jag att det är viktigt att vi så snart
              som möjligt kommer till skott med det som Jan Ertsborn har föreslagit
              i sin utredning att vi ska göra.
            </seg>
          </u>
          <note n="0198db81">
            Överläggningen var härmed avslutad.
          </note>
          <note n="5d5eda57">
            14 § Anmälan om interpellationer
          </note>
          <note n="3c04414b">
            Anmäldes att följande interpellationer framställts
          </note>
          <note n="7cedb535">
            den 31 maj
          </note>
          <note n="9d044fc2">
            Bo Bernhardsson
          </note>
          <note n="34ff2657">
            Hillevi Larsson
          </note>
          <note n="15d8d7a7">
            Eva-Lena Jansson
          </note>
          <note n="15d8d7a7">
            Eva-Lena Jansson
          </note>
          <note n="15d8d7a7">
            Eva-Lena Jansson
          </note>
          <note n="f573e7c6">
            Shadiye Heydari
          </note>
          <note n="f573e7c6">
            Shadiye Heydari
          </note>
          <note n="f573e7c6">
            Shadiye Heydari
          </note>
          <note n="34ff2657">
            Hillevi Larsson
          </note>
          <note n="11c7e0d0">
            Börje Vestlund
          </note>
          <note n="6778715d">
            Berit Högman
          </note>
          <note n="ba888201">
            Peter Hultqvist
          </note>
          <note n="15d8d7a7">
            Eva-Lena Jansson
          </note>
          <note n="112baef0">
            Håkan Bergman
          </note>
          <note n="7f24fe1a">
            Jasenko Omanovic
          </note>
          <note n="fb48db6c">
            Interpellationerna redovisas i bilaga som fogats till riksdagens
            snabbprotokoll tisdagen den 5 juni.
          </note>
          <note n="ee1d2304">
            15 § Anmälan om frågor för skriftliga svar
          </note>
          <note n="42ef4e90">
            Anmäldes att följande frågor för skriftliga svar framställts
          </note>
          <note n="7cedb535">
            den 31 maj
          </note>
          <note n="bcf09ccb">
            Christer Engelhardt
          </note>
          <note n="96de1185">
            Maria Lundqvist-Brömster
          </note>
          <note n="ba888201">
            Peter Hultqvist
          </note>
          <note n="1817f576">
            Gunnar Sandberg
          </note>
          <note n="0776a4b3">
            Catharina Bråkenhielm
          </note>
          <note n="e5c45312">
            Frågorna redovisas i bilaga som fogats till riksdagens snabbprotokoll
            tisdagen den 5 juni.
          </note>
          <note n="1ff37f8d">
            16 § Kammaren åtskildes kl. 19.17.
          </note>
          <note n="380be43d">
            Förhandlingarna leddes
          </note>
          <note n="16b6fcc2">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
