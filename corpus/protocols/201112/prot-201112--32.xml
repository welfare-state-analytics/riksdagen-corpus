<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201112</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201112</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--32</head>
          <docDate when="2011-11-17">2011-11-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2011/12:32
          </note>
          <note>
            Torsdagen den 17 november
          </note>
          <note>
            Kl. 12:00 - 16:01
          </note>
          <note>
            1 § Justering av protokoll
          </note>
          <note>
            Justerades protokollen för den 10 och 11 november.
          </note>
          <note>
            2 § Avsägelser
          </note>
          <note>
            Talmannen meddelade att Cecilia Nordenfelt avsagt sig uppdraget
            som chefsjustitieombudsman från och med den 1 juni 2012.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Jan Pennlöv avsagt sig uppdraget som
            ställföreträdande justitieombudsman från och med den 1 juni 2012.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till skatteutskottet och näringsutskottet
          </note>
          <note>
            Talmannen meddelade att Centerpartiets riksdagsgrupp anmält Marie
            Wickberg som suppleant i skatteutskottet och näringsutskottet
            under Erik A Erikssons ledighet.
          </note>
          <note>
            Talmannen förklarade vald under tiden den 22 november 20114 februari
            2012 till
          </note>
          <note>
            suppleant i skatteutskottet
          </note>
          <note>
            suppleant i näringsutskottet
          </note>
          <note>
            4 § Anmälan om inkommet protokollsutdrag från utskott
          </note>
          <note>
            Talmannen anmälde att ett utdrag ur prot. 2011/12:7 för tisdagen
            den 15 november i ärende om subsidiaritetsprövning av EU-förslag
            inkommit från miljö- och jordbruksutskottet.
          </note>
          <note>
            5 § Anmälan om inkomna faktapromemorior om förslag från Europeiska
            kommissionen
          </note>
          <note>
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note>
            KOM(2011)608
          </note>
          <note>
            KOM(2011)609
          </note>
          <note>
            KOM(2011)635
          </note>
          <note>
            6 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2011/12:69
          </note>
          <note>
            Interpellation 2011/12:69 Sfi-bonusens fortsatta existens
          </note>
          <note>
            Interpellationen kommer att besvaras fredagen den 25 november
            2011.
          </note>
          <u>
            <seg>
              Skälet till dröjsmålet är inbokade engagemang som inte kan ändras.
            </seg>
          </u>
          <note>
            Catharina Nordlander
          </note>
          <note>
            Interpellation 2011/12:106
          </note>
          <note>
            Interpellation 2011/12:106 Arbetskraftsbehov i den offentliga
            sektorn
          </note>
          <note>
            Interpellationen kommer att besvaras den 29 november.
          </note>
          <u>
            <seg>
              Skälet till dröjsmålet är inbokade engagemang som inte kan ändras.
            </seg>
          </u>
          <note>
            Monica Rodrigo
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 6 januari 2012.
          </note>
          <note>
            den 6 januari 2012.
          </note>
          <u>
            <seg>
              den
            </seg>
          </u>
          <note>
            9 januari 2012.
          </note>
          <note>
            8 § Riksrevisorernas årliga rapport
          </note>
          <note>
            Föredrogs
          </note>
          <u>
            <seg>
              Talmannen konstaterade att ingen talare var anmäld.
            </seg>
          </u>
          <note>
            9 § Skatteförfarandet och Följdändringar med anledning av införandet
            av skatteförfarandelagen
          </note>
          <note>
            Föredrogs
          </note>
          <note type="speaker">
            Anf. 1 FREDRIK OLOVSSON (S):
          </note>
          <u>
            <seg>
              Herr talman! Ett effektivt och rättssäkert skatteförfarande är
              en viktig del i en väl fungerande demokratisk stat som har stora
              välfärdsambitioner. Därför är det bra att riksdagen nu kan fatta
              beslut om en ny lag om hur skatteförfarandet i Sverige ska gå
              till framöver.
            </seg>
          </u>
          <u>
            <seg>
              I huvudsak är vi socialdemokrater positiva till de förändringar
              som föreslås. Det kanske inte är så konstigt. Direktiven till
              utredningen fattades det nämligen beslut om redan 2005. Den dåvarande
              finansministern Pär Nuder ville se ett mer rationellt och ett
              mer kostnadseffektivt skatteförfarande. Han ville minska krånglet
              för medborgare och företag och få till stånd en enklare och mer
              sammanhållen lagstiftning på det här området.
            </seg>
          </u>
          <u>
            <seg>
              Det förslag som regeringen nu har lagt på riksdagens bord, efter
              nära sex år av utredning, remiss och beredning, når i stort sett
              upp till Nuders målsättningar. Vi får en sammanhållen lag på det
              här området. Det blir sannolikt ett mer rationellt förfarande.
              Krånglet kan i alla fall till stora delar minska.
            </seg>
          </u>
          <u>
            <seg>
              Visst kommer det även en tid framöver att finnas en del förvirring
              om en och annan skattejuridisk term och ett och annat begrepp
              som nu byts och blandas lite grann. Men på lite längre sikt lär
              det vara ett övergående problem. Det här är egentligen ett exempel
              på ett lagstiftningsarbete som vi ser för lite av i Sverige. Det
              är långsiktigt, genomarbetat och rejält.
            </seg>
          </u>
          <u>
            <seg>
              Men även om vi ställer upp på det mesta av det som föreslås finns
              det tre områden där vi socialdemokrater ser behov av bättre lösningar
              än dem som regeringen och skatteutskottets majoritet nu lägger
              fram.
            </seg>
          </u>
          <u>
            <seg>
              För det första anser vi att det är beklagligt att regeringen
              med sitt förslag krånglar till momsredovisningen för de minsta
              företagen. Tanken med hela det arbete som Pär Nuder drog i gång
              var ju att det skulle bli enklare och ett minskat krångel för
              de skattskyldiga. Vi vill att de små företagen ska kunna fortsätta
              att redovisa moms vid tidpunkten för inkomstdeklarationen och
              inte att de, som det nu blir, först ska avtvingas en momsredovisning
              för att sedan göra sin inkomstdeklaration.
            </seg>
          </u>
          <u>
            <seg>
              Till skillnad från utskottets majoritet litar vi heller inte
              på att regeringen kommer att åtgärda de problemen innan den här
              lagen används i skarpt läge första gången. Dit är det en bit,
              så det finns en möjlighet rent tidsmässigt. Vi hoppas att regeringen
              använder tiden väl, även om vi inte litar på den.
            </seg>
          </u>
          <u>
            <seg>
              För det andra vill vi lyfta fram frågan om vad som bör ersätta
              skattenämnderna när de avskaffas. Vi ser en oroande trend av att
              såväl folkvalda som allmänhet trycks ut från de statliga myndigheterna,
              med sämre insyn och påverkansmöjligheter som följd. Det sker på
              allt fler områden i myndighet efter myndighet. Det avskärmar staten
              alltmer från det samhälle man är satt att tjäna och de folkvalda
              som är valda för att styra den staten. Och det sker på ett sätt
              som varken gynnar myndighetsutövning eller allmänhetens tilltro
              till de beslut som fattas.
            </seg>
          </u>
          <u>
            <seg>
              I just det här fallet, när det handlar om Skatteverket, har både
              LO och Svenskt Näringsliv i sina respektive remissvar varnat för
              en återgång till den gamla typen av ämbetsmannastat där insynen
              var begränsad. Vi har i vår motion presenterat förslag som skulle
              kunna användas för att öka insynen i Skatteverket och långsiktigt
              stärka allmänhetens förtroende för just den myndigheten. Vi tycker
              att det är en bra, väl fungerande och duktig myndighet. Men vi
              tycker inte att det räcker att det är myndigheterna själva som
              fattar beslut om hur insynen ska se ut. Den bör vara lagreglerad.
            </seg>
          </u>
          <u>
            <seg>
              För det tredje är vi fortfarande mycket missnöjda med hur regeringen
              hanterar frågan om F-skatt. Den uppluckring av arbetstagarbegreppet
              som regeringen redan tidigare har genomfört är en del av en oroande
              utveckling på den svenska arbetsmarknaden. Tillsammans med försämringar
              på arbetsmiljöområdet, den havererade a-kassan och den misskötta
              uppföljningen av arbetskraftsinvandringen, som nu också hårt kritiseras
              av OECD, blir ökad otrygghet och mer av utsatthet ett allt större
              problem på vår arbetsmarknad.
            </seg>
          </u>
          <u>
            <seg>
              Vi har som bekant en annan inriktning på det här området. Vi
              vill ha sjysta villkor, trygga villkor och ordning och reda. När
              det handlar om F-skatten vill vi se en utvärdering av de förändringar
              som har genomförts. Vi har också några förslag till skärpningar
              för att förebygga och komma till rätta med de problem som finns
              med att F-skatten missbrukas.
            </seg>
          </u>
          <u>
            <seg>
              Vi tycker att det är beklagligt att utskottets majoritet inte
              är beredd att gå oss till mötes på de här områdena. Jag väljer
              därför att yrka bifall till den reservation som finns i det här
              ärendet.
            </seg>
          </u>
          <note type="speaker">
            Anf. 2 JACOB JOHNSON (V):
          </note>
          <u>
            <seg>
              Herr talman! Vi behandlar i dag regeringens proposition om skatteförfarandet.
              Det är en ganska mäktig proposition till sin omfattning. Det är
              tre tjocka volymer på sammanlagt, inklusive författningskommentarer
              och bilagor, knappt 1 900 sidor. Jag får väl till en början erkänna
              att jag inte har läst alla dessa sidor.
            </seg>
          </u>
          <u>
            <seg>
              Syftet med propositionen, att samla hela skatteförfarandet i
              en enda lag för att regelverket ska bli tydligare och lättare
              att tillämpa, är vällovligt och något som jag tror att alla partier
              ställer sig bakom. Det handlar till exempel om att rensa bland
              begreppen och förenkla bestämmelserna, vilket bör bidra till att
              minska den så kallade administrativa bördan för såväl företag
              som enskilda.
            </seg>
          </u>
          <u>
            <seg>
              I den nya lagen finns en paragraf där det anges att det av proportionalitetsprincipen
              följer att beslut enligt lagen får fattas bara om skälen för beslutet
              uppväger det intrång eller men i övrigt som beslutet innebär för
              den som beslutet gäller eller något annat motstående intresse.
              Det här görs i syfte att stärka de skattskyldigas ställning.
            </seg>
          </u>
          <u>
            <seg>
              Det kan dock förtjäna att påpekas att ett antal remissinstanser
              har avstyrkt detta med motiveringen att proportionalitetsprincipen
              är en erkänd rättsgrundsats som gäller oavsett om den refereras
              eller inte i olika lagar. I och med skrivningarna i denna lag
              etableras på sätt och viss en ny rättslig praxis, och man kan
              som vän av ordning fråga sig om detta betyder att all annan lagstiftning
              också ska innehålla en sådan referens.
            </seg>
          </u>
          <u>
            <seg>
              Regeringen motiverar som sagt införandet av denna referens med
              att det gör det lättare för den enskilde att åberopa principen
              i ärenden och mål enligt lagen.
            </seg>
          </u>
          <u>
            <seg>
              Herr talman! Jag har inte reserverat mig mot införandet av denna
              referens. Naturligtvis är det bra att allmänheten blir medveten
              om en gällande rättsgrundsats, men jag vill trots allt lyfta fram
              den principiella frågan om denna referens ska skrivas in i vissa
              lagar men inte i alla.
            </seg>
          </u>
          <u>
            <seg>
              Jag står som sagt bakom det övergripande syftet med propositionen,
              men jag har reserverat mig tillsammans med Socialdemokraterna
              i ett antal avseenden, vilket framgår av reservationen till betänkandet.
              Jag yrkar härmed bifall till denna reservation.
            </seg>
          </u>
          <u>
            <seg>
              Det gäller till att börja med avskaffandet av skattenämnderna.
              Vi delar i och för sig regeringens bedömning att dessa kan avskaffas.
              Det geografiska sambandet är inte längre giltigt på samma sätt
              som tidigare i och med specialiseringen av olika skattefrågor
              till olika skattekontor. Den krångliga skattelagstiftningen gör
              det också svårt för lekmän att kunna ta självständig ställning
              i olika skatteärenden.
            </seg>
          </u>
          <u>
            <seg>
              Dock menar jag att det är viktigt att säkra allmänhetens insyn
              i Skatteverkets verksamhet med tanke på den fundamentala betydelsen
              och vikten av att skattesystemet och dess tillämpning är väl förankrat
              och har en hög acceptans i det svenska samhället. Även om Sverige
              har ett internationellt sätt väl fungerande skattesystem visade
              ju den så kallade skattefelskartan att de uteblivna skatteintäkterna
              uppgår till ca 130 miljarder kronor per år, vilket jag tror motsvarar
              ca 8 procent av det totala skatteuttaget. Om detta fel skulle
              kunna halveras skulle till exempel Vänsterpartiet kunna föreslå
              alla de förbättringar för rättvisa, välfärd och klimatomställning
              som vi gjorde i höstens budget utan att behöva föreslå några skattehöjningar.
            </seg>
          </u>
          <u>
            <seg>
              Vi hade i skatteutskottet nyligen besök av Skatteverkets generaldirektör
              Ingemar Hansson som där presenterade den nya visionen för myndigheten
              med innebörden att alla ska vilja göra rätt för sig. För att nå
              detta mål tror jag att det är mycket viktigt för Skatteverket
              att vara mycket väl förankrat i det svenska samhället, och därför
              behöver de avskaffade skattenämnderna ersättas av något annat.
              Detta skulle kunna ske genom att utöver det centrala insynsråd
              som redan finns även ha insynsråd på regional nivå. Dessa bör
              i så fall vara lagreglerade.
            </seg>
          </u>
          <u>
            <seg>
              Syftet och uppgiften skulle då vara att allmänt följa Skatteverkets
              arbete, främst med avseende på service till skattskyldiga, ta
              del av intressanta och aktuella frågeställningar i skattelagstiftningen
              och dess tillämpning samt följa utvecklingen vad gäller skattebrott
              och åtgärder mot dessa. Möjligheten till insyn bör även omfatta
              företag och juridiska personer. De är lika viktiga kunder hos
              Skatteverket som fysiska personer.
            </seg>
          </u>
          <u>
            <seg>
              Herr talman! I vår gemensamma reservation tar vi även upp frågan
              om godkännande av F-skatt.
            </seg>
          </u>
          <u>
            <seg>
              I syfte att göra det lättare att få F-skattsedel som det då hette;
              det avskaffas ju nu har riksdagen tidigare ändrat kriteriet för
              hur självständig en verksamhet ska vara för att bedömas som näringsverksamhet.
              Vi såg då stora risker med ett utvidgat näringsverksamhetsbegrepp
              och ett uppluckrat arbetstagarbegrepp. Pressas löntagare att övergå
              från att vara arbetstagare till att bli egenföretagare och uppdragstagare
              för att behålla sina jobb? Det är en fråga man kan ställa sig.
            </seg>
          </u>
          <u>
            <seg>
              I dag är det enligt vår uppfattning ett problem att anställda
              pressas att bilda egen firma inom till exempel åkeri- och skogsbranschen
              och i mediebranschen. Olika förslag har framförts för att komma
              till rätta med dessa problem. Ett förslag som vi är positiva till
              är att införa ett krav på minst två uppdragsgivare för godkännande
              av F-skatt.
            </seg>
          </u>
          <u>
            <seg>
              Om en oseriös uppdragstagare får ett godkännande för F-skatt
              kan det utnyttjas i syfte att försvåra upptäckten av svartarbete.
              Det har diskuterats om F-skatten bör tidsbegränsas och omprövas
              med någon tids mellanrum. Ett konkret förslag som förts fram är
              att tidsbegränsa F-skatten för verksamheter där den debiterade
              skatten enligt ansökan inte överstiger ett visst belopp. Vi menar
              dock fortfarande att regeringen måste lägga fram förslag till
              åtgärder som begränsar möjligheten att få F-skatt då en person
              varit inblandad i skattefusk eller annan brottslig verksamhet.
            </seg>
          </u>
          <u>
            <seg>
              Därför vill vi att regeringen lägger fram förslag som ökar möjligheten
              att både återkalla rätten till F-skatt och införa en karenstid.
              Vi tycker att detta är rimligt utifrån den utveckling vi ser där
              vanliga kriminella allt mer ägnar sig åt ekonomisk brottslighet.
            </seg>
          </u>
          <note type="speaker">
            Anf. 3 MARIA ABRAHAMSSON (M):
          </note>
          <u>
            <seg>
              Herr talman! Nuvarande skattelagstiftning är ett lapptäcke av
              lagar som är svåra att överblicka och svåra att begripa. I och
              med den nya skatteförfarandelagen som riksdagen debatterar här
              i dag får vi ett samlat regelverk på skatteområdet.
            </seg>
          </u>
          <u>
            <seg>
              Den nya lagstiftningen är förvisso omfattande med sina 71 kapitel,
              drygt 700 paragrafer och 150 följdändringar. Men dubbelregleringarna
              försvinner, språket moderniseras, reglerna blir lättare att förstå
              och den enskildes rättssäkerhet stärks på flera punkter. När myndigheter
              får bättre förutsättningar att göra rätt från början är nämligen
              medborgarna de stora vinnarna.
            </seg>
          </u>
          <u>
            <seg>
              Redan i lagens andra kapitel slås fast att proportionalitetsprincipen
              gäller vid skattebeslut. Det är en viktig och symboltung markering
              och påminnelse om att det ska råda rimlig balans mellan mål och
              medel även på skatteområdet.
            </seg>
          </u>
          <u>
            <seg>
              Skatteverket ska alltså fortsättningsvis fråga sig:
            </seg>
          </u>
          <u>
            <seg>
              Vidare gör lagen det lättare att frivilligt rätta till misstag
              och därmed slippa straffavgifter. Det blir också möjligt att få
              uppskov om det är oklart hur mycket skatt någon kommer att bli
              skyldig. De kritiserade och långsamma skattenämnderna tas bort
              och ersätts med skattekunnig expertis.
            </seg>
          </u>
          <u>
            <seg>
              Ett litet sorgebarn som inte går att sopa under mattan är systemet
              med skattetillägg, alltså den avgift som tas ut av den som medvetet
              eller av vårdslöshet har betalt för lite skatt. Den som har påförts
              skattetillägg kan dömas för skattebrott och vice versa.
            </seg>
          </u>
          <u>
            <seg>
              Denna ordning har kritiserats från rättssäkerhetssynpunkt, och
              många jurister anser att den står i strid med Europakonventionens
              förbud mot dubbelbeskattning. Proportionalitetsprincipen lägger
              grunden, men rättssäkerheten måste tryggas också på detaljnivå.
            </seg>
          </u>
          <u>
            <seg>
              Regeringen lovar därför att skattetilläggen kommer att utredas
              i syfte att stärka rättssäkerheten för den enskilde, sak samma
              med enskildas rätt till ersättning för biträde liksom reglerna
              för tredjemansrevision. När det gäller tredjemansrevisionen kan
              det många gånger finnas goda skäl för en kontroll som tyvärr drabbar
              utomstående tredje man, men just därför måste reglerna bli tydligare
              och mer rättssäkra.
            </seg>
          </u>
          <u>
            <seg>
              Jag har några kommenterar med anledning av Socialdemokraterna
              och Vänsterpartiets reservation.
            </seg>
          </u>
          <u>
            <seg>
              Som jag redan nämnt avskaffas de gamla skattenämnderna utom när
              det gäller fastighetstaxeringen. I stället för politiskt tillsatta
              ledamöter ska skatteexperter som inte tidigare har prövat ärendet
              avgöra tvistiga omprövningsärenden. Det blir mer rättssäkert så
              för den enskilde.
            </seg>
          </u>
          <u>
            <seg>
              Jag har inte uppfattat att S och V egentligen motsätter sig att
              lekmannanämnderna tas bort. Men man varnar för att medborgarnas
              insyn försvagas och att Skatteverket därför bör ha ett insynsråd
              på regional nivå och att det ska vara lagreglerat.
            </seg>
          </u>
          <u>
            <seg>
              Utskottet delar uppfattningen att allmänheten bör ha insyn i
              skatteförfarandet. Men i stället för att skriva Skatteverket på
              näsan om hur allmänhetens insyn ska organiseras i detalj överlåter
              vi till Skatteverket att i samarbete med organisationer, företag
              och andra bestämma formerna för insynen. Här kan faktiskt intressentrådet
              som inrättades 2003 vid Skatteverkets huvudkontor fungera som
              en bra modell.
            </seg>
          </u>
          <u>
            <seg>
              S och V gillar inte att det blir lättare för människor att få
              F-skattsedel. I reservationen framförs därför krav på en utvärdering
              av de nya F-skatteregler som kom 2009. Man menar att risken har
              ökat för skumraskaffärer, svartjobb och annan kriminalitet, förutom
              att man hissar varningsflagg för att arbetstagarbegreppet har
              luckrats upp när anställda går från anställning till att starta
              egen verksamhet.
            </seg>
          </u>
          <u>
            <seg>
              Alliansen däremot tycker om entreprenörer. Vi gillar att se många
              företag växa. För närvarande ser därför inte utskottet något behov
              av att utvärdera effekterna av reformen. Men i det ligger också
              att vi är beredda att ompröva utredningsbehovet om det skulle
              visa sig att reformen leder till en oacceptabel ökning av skattefel.
            </seg>
          </u>
          <u>
            <seg>
              Jag har faktiskt ägnat hela förmiddagen åt att ta reda på om
              det finns några siffror hos Skatteverket, i skatteutskottets kansli
              eller någonstans som tyder på att det har skett en ökning av kriminaliteten,
              skattefelen. Faktum är att det inte finns några sådana siffror.
              Det är inte utrett. Man har ännu inte gjort någon sådan utvärdering.
              Det är alltså lite för tidigt.
            </seg>
          </u>
          <note>
            S och V invänder också mot den nya momsdeklarationstidpunkten
            för beskattningsåret. Precis som regeringen konstaterar utskottet
            att i botten ligger EU:s momsdirektiv som inte tillåter att mervärdesskatten
            redovisas senare än två månader efter beskattningsårets utgång.
            Då hamnar vi alltså i slutet av februari respektive slutet av
            mars i stället för den 2 maj som hittills.
          </note>
          <u>
            <seg>
              Som inte bara S och V utan flera remissinstanser påpekar kan
              man inte komma ifrån att ändringen innebär en olägenhet för de
              företag som berörs och som nu kommer att få lämna in två deklarationer
              vid två olika tillfällen, även om de nya reglerna också kan uppfattas
              som en fördel för de här företagen eftersom de slipper betala
              in moms varje månad. Nu räcker det med en gång per år.
            </seg>
          </u>
          <u>
            <seg>
              Utskottet uppmanar regeringen att begära undantag från EU:s momsdirektiv.
              Ett sådant kan ges efter bemyndigande från ministerrådet. Enligt
              regeringen har det inte funnits något sådant beredningsunderlag
              för att begära undantag, men i och med riksdagens ställningstagande
              finns nu det underlag som gör att man kan lämna in en sådan begäran.
            </seg>
          </u>
          <u>
            <seg>
              Herr talman! Jag yrkar bifall till förslagen i skatteutskottets
              betänkanden 3 och 4 och gläds åt att Socialdemokraterna och Vänstern
              är överens med utskottet och regeringen om att ytterligare rättssäkerhetsförstärkningar
              behövs på skatteområdet och, som utskottet uttrycker det, att
              regeringens utlovade utredning också sker skyndsamt.
            </seg>
          </u>
          <note type="speaker">
            Anf. 4 JACOB JOHNSON (V) replik:
          </note>
          <u>
            <seg>
              Herr talman! Jag begärde replik när Maria Abrahamsson, precis
              som jag, inledde sitt anförande med att ta upp proportionalitetsprincipen.
              Vi har inte olika ståndpunkter i själva betänkandet, men jag vill
              trots allt höra hur Maria Abrahamsson ser på principfrågan, som
              jag problematiserade lite grann i mitt inlägg, nämligen att man
              här inför någon slags ny praxis genom att i lagtexten skriva in
              den här rättsgrundsatsen, proportionalitetsprincipen, som gäller
              alla lagar. Det är en fråga som åtminstone jag tycker att man
              måste ställa.
            </seg>
          </u>
          <u>
            <seg>
              Om man börjar med en lag, måste inte den här principen skrivas
              in i alla andra lagar? Varför ska den skrivas in i just skattelagstiftningen?
              Jag skulle vilja höra Maria Abrahamssons synpunkter på det.
            </seg>
          </u>
          <note type="speaker">
            Anf. 5 MARIA ABRAHAMSSON (M) replik:
          </note>
          <u>
            <seg>
              Herr talman! Jag kan å ena sidan hålla med ledamoten om att det
              kan vara ett trendbrott på sätt och vis. Å andra sidan är jag
              övertygad om att inget område inom svensk juridik är så belastat
              med övergrepp, inte fysiska men ekonomiska övergrepp på den enskilda
              människan, som skatteområdet är. Det är så många medborgare som
              har fått sina liv slagna i spillror på grund av åtgärder som har
              varit helt oproportionella gentemot vad de sedan har dömts för
              eller att det snarare har visat sig att de inte ens har blivit
              föremål för åtal.
            </seg>
          </u>
          <u>
            <seg>
              Att proportionalitetsprincipen skrivs in är på ett sätt överflödigt,
              för den gäller redan. Det är ingen nyhet. Men uppenbart behövs
              den för att påminna Skatteverket om att så där kan man inte bete
              sig.
            </seg>
          </u>
          <note type="speaker">
            Anf. 6 JACOB JOHNSON (V) replik:
          </note>
          <u>
            <seg>
              Herr talman! Maria Abrahamsson hävdar här att det inte finns
              något område i lagstiftningen där det sker så många övergrepp
              som inom skatteområdet. Jag vet inte om Maria Abrahamsson har
              något belägg för detta. Det känns som ett uttryck för någon slags
              skepsis mot att vi tar ut de skatter vi gör i Sverige över huvud
              taget. Man kan få en känsla av att det här ska sänka skatteuttaget
              samtidigt som vi har en skattefelskarta som visar att drygt 130
              miljarder kronor för lite betalas in i skatt. Det är väldigt viktigt
              att vi har hög skattemoral och att vi också har en effektiv skattelagstiftning.
            </seg>
          </u>
          <u>
            <seg>
              Visserligen ska proportionalitetsprincipen gälla inom skatteområdet
              också, men det är med viss tvekan som jag har låtit den här skrivningen
              passera. Det är ju en princip som gäller redan, som gäller inom
              skattelagstiftningen liksom inom alla andra områden. Abrahamssons
              uttalande om alla dessa övergrepp inom skatteområdet tycker jag
              att hon får styrka lite bättre innan hon går ut med sådana påståenden.
            </seg>
          </u>
          <note type="speaker">
            Anf. 7 MARIA ABRAHAMSSON (M) replik:
          </note>
          <u>
            <seg>
              Herr talman! Proportionalitetsprincipen har i alla tider nu tycker
              du kanske att jag överdriver igen fungerat som ett rött skynke
              för Vänstern. Så är det. Därför är jag lite förvånad över att
              ni inte reserverade er mot den. Men det hade väl inte sett snyggt
              ut att vara emot ökad rättssäkerhet.
            </seg>
          </u>
          <u>
            <seg>
              Jag kan lova att jag verkligen är för effektiv skattelagstiftning
              och jag är för hög skattemoral. Men jag är också för att när man
              har den typen av skarp lagstiftning, när det får hårda konsekvenser
              om myndigheten gör fel vi vet att det finns gott om fall där man
              kan studera hur människor har fått sitt liv och sin ekonomi slagna
              i spillror är det viktigt att det finns rättssäkerhetsmekanismer
              som omgärdar den här lagstiftningen. Det är den funktionen proportionalitetsprincipen
              har.
            </seg>
          </u>
          <note type="speaker">
            Anf. 8 FREDRIK OLOVSSON (S) replik:
          </note>
          <u>
            <seg>
              Herr talman! Skillnaden mellan våra respektive partier är ganska
              stor i vanliga fall, om än inte i just det här ärendet. De invändningar
              som vi har haft är ju inte stora när man ser till vilket enormt
              lagstiftningsarbete det här grundar sig på och som det innebär.
              Vi har som sagt tre områden som vi har lyft fram och som Maria
              Abrahamsson också kommenterade.
            </seg>
          </u>
          <u>
            <seg>
              När det handlar om F-skatt vill jag bara säga att det naturligtvis
              inte är så att vi inte tycker att det är bra att människor som
              vill det startar företag. Det är naturligtvis väldigt bra och
              väldigt viktigt.
            </seg>
          </u>
          <u>
            <seg>
              Det vi har oroat oss för och fortsätter att oroa oss för är att
              arbetstagarbegreppet devalveras på ett sådant sätt som vi får
              rapporter om sker i dag, inom vissa branscher framför allt, till
              exempel skogsindustrin och mediebranschen. Där tvingas man starta
              företag. Man får inte ha kvar sin anställning. Man tvingas starta
              företag därför att den som blir uppdragsgivare ska kunna pressa
              ens villkor på ett sätt som många gånger är oanständigt. Därför
              tycker vi att det är rimligt att utvärdera den här reformen. Den
              typen av signaler får vi titt som tätt.
            </seg>
          </u>
          <u>
            <seg>
              Om det sedan inte finns siffror därför att det inte har utvärderats,
              som Maria Abrahamsson sade, är det inte så konstigt, för det har
              inte utvärderats. Vi tror därför att just de argument som Maria
              Abrahamsson lyfte fram i sitt anförande, att det inte har skett
              någon utvärdering, att man inte vet någonting om det här, är ett
              skäl för att göra just det. Det är väl dags att på en högre nivå
              än de rapporter som man kan få via medierna och i kontakter direkt
              med människor ta reda på hur det här egentligen har slagit. Varför
              inte ställa upp på det förslaget från oss?
            </seg>
          </u>
          <note type="speaker">
            Anf. 9 MARIA ABRAHAMSSON (M) replik:
          </note>
          <u>
            <seg>
              Herr talman! Jag kan formellt meddela att när regeringen lade
              fram propositionen, och när den behandlades i utskottet 2009,
              var regeringen tydlig med att framhålla att man ska följa utvecklingen
              och återkomma om behovet av utvärdering givet att lagändringen
              har visat sig leda till oacceptabla ökningar av skattefel eller
              olägenheter, inte minst det uppluckrade arbetstagarbegreppet.
            </seg>
          </u>
          <u>
            <seg>
              Vi bedömer inte att det nu är läge för en utvärdering. Den tidpunkten
              kan komma, men än har vi inga tydliga indikationer på att F-skattsedeln
              gör den skada Fredrik Olovsson flaggar för. Vi ser tiden an. Jag
              tycker inte att man behöver hasta. Det finns andra mer angelägna
              saker som behöver utredas.
            </seg>
          </u>
          <note type="speaker">
            Anf. 10 FREDRIK OLOVSSON (S) replik:
          </note>
          <u>
            <seg>
              Herr talman! För oss är ordning och reda på arbetsmarknaden viktigt.
              Det ska vara trygga och sjysta villkor. De borde stå högre upp
              på dagordningen i Sverige.
            </seg>
          </u>
          <u>
            <seg>
              Det här är ett exempel. Det är kanske inte det allvarligaste.
              Jag nämnde själv hur arbetskraftsinvandringen fungerar med de
              slavliknande villkor som finns på svensk arbetsmarknad.
            </seg>
          </u>
          <u>
            <seg>
              Också på det här området drabbas människor hårt. De får sämre
              villkor och pressas hårdare eftersom de tvingas att bli företagare.
              Så borde det inte vara. De ska inte tvingas att bli företagare.
              Fler borde naturligtvis vilja bli det, ha möjlighet att försörja
              sig och bygga ett framgångsrikt företag. Där är vi inte oense.
              Men just när det gäller avarterna finns det skäl att vara noga
              och inte acceptera dem på svensk arbetsmarknad. Det tycker vi
              inte att regeringen på något vis arbetar med på ett tillräckligt
              bra sätt.
            </seg>
          </u>
          <u>
            <seg>
              Sedan var det frågan om momsredovisningen. Jag tolkar Maria Abrahamsson
              så att det nu kommer att läggas fram en begäran om undantag. Vet
              Maria Abrahamsson när regeringen tänker skicka i väg en sådan
              begäran till EU?
            </seg>
          </u>
          <note type="speaker">
            Anf. 11 MARIA ABRAHAMSSON (M) replik:
          </note>
          <u>
            <seg>
              Herr talman! Jag tar frågan om avarterna på arbetsmarknaden först.
              Jag håller med fullständigt. Vi ska inte ha avarter på arbetsmarknaden
              och otrygga arbetsförhållanden.
            </seg>
          </u>
          <u>
            <seg>
              Jag har själv en bakgrund inom medievärlden och jag vet att journalister
              uttryckte rädsla för lagen när förslaget lades fram. Men det blev
              ingen sådan effekt som Fredrik Olovsson målar upp. Alternativet
              för den som tvingas säga till sina anställda att de måste skaffa
              sig en F-skattsedel så att arbetsgivaren kan komma undan kostnaderna
              hänger ihop med att företaget i annat fall skulle ha gått i konkurs.
              Då har man inte något jobb alls. Vi får se det lite i proportion
              till annat.
            </seg>
          </u>
          <u>
            <seg>
              Sedan var det frågan om EU:s momsdirektiv. I opposition behöver
              man inte bekymra sig så mycket om vad som gäller i EU. Man kan
              föreslå både det ena och det andra och inte känna sig bunden av
              det regeringen är bunden av. Det visste Pär Nuder när har skrev
              direktiven.
            </seg>
          </u>
          <u>
            <seg>
              Regeringen är uppmärksammad på problemet. Vi vet att det finns
              kritik mot detta inte bara från S och V utan även från tunga remissinstanser.
              När lagstiftningen realiseras första gången är det 2013. För flertalet
              berörda företag är det den 26 mars 2014. Det innebär att det finns
              tid att börja förhandla om ett undantag. Det kommer regeringen
              att göra.
            </seg>
          </u>
          <note type="speaker">
            Anf. 12 MATS PERTOFT (MP):
          </note>
          <u>
            <seg>
              Herr talman! Jag hoppas att denna nya lag kommer att leda till
              ett enklare och tydligare skatteförfarande. Med min egen bakgrund
              av många år som småföretagare har jag lärt mig att skatter ska
              vara tydliga, klara och enkla. Det ska vara enkelt att betala
              skatt. Det är viktigt att betala skatt i vårt land, och det är
              en hederssak att göra det.
            </seg>
          </u>
          <u>
            <seg>
              Jag har även ett annat perspektiv. Jag får höra från min bror
              som bor kvar i Tyskland hur det är för småföretagare och enskilda
              med skattebetalandet och deklarationerna. Det är en mindre mardröm!
              Han säger att inte ens konsulterna kan hålla reda på regelverket
              för skatteinbetalning. Där tycker jag att vi ska vara stolta i
              Sverige att vi har ett bättre system.
            </seg>
          </u>
          <u>
            <seg>
              Jag hoppas att det blir ännu enklare med den nya lagstiftningen.
              Nu har man sett över det hela och buntat ihop frågorna och förhoppningsvis
              gjort dem tydligare.
            </seg>
          </u>
          <u>
            <seg>
              Jag minns mycket väl hur jag under 15 års tid nu gör jag det
              inte längre betalade in skatter, arbetsgivaravgifter och annat.
              För en småföretagare är denna inbetalning den största utgiften
              under hela månaden.
            </seg>
          </u>
          <u>
            <seg>
              Miljöpartiet står bakom utskottets förslag. Det gör vi för att
              vi ändå kunde se att den kritik vi har, som också har debatterats
              av tidigare talare, nämligen momsredovisningen, ändå har hanterats
              på ett bra sätt. Jag vill jämföra detta med att utskottets skrivning
              kommer så nära man kan komma ett riksdagsuppdrag till regeringen.
              Det framgår att frågan måste ses över och inte får glömmas bort.
              Det går inte att i framtiden ha dubbla tidpunkter för upp till
              500 000 småföretagare. Systemet måste bli enkelt, och då måste
              det bli de undantag som behövs i EU-lagstiftningen. Det hoppas
              jag att regeringen tar på allvar. Annars måste utskottet fundera
              på om inte regeringen ska påminnas ännu mer.
            </seg>
          </u>
          <u>
            <seg>
              Tidigare i debatten fick vi höra att regeringen tar frågan på
              allvar. Jag skickar med en påminnelse till alliansledamöterna
              i utskottet att det är ert uppdrag att se till att regeringen
              verkligen gör något och inte låter frågan ligga.
            </seg>
          </u>
          <u>
            <seg>
              Vi måste också tänka på vårt uppdrag som folkvalda. Vi ska se
              till att skapa lagstiftning som är tydlig, bra och effektiv. Den
              ska utgå från verkligheten i Sverige, och vi ska inte nödvändigtvis
              böja oss för EU:s regelverk i frågorna. Vi ska se till att vi
              får de undantag som går att få. Med det förbehållet har Miljöpartiet
              ställt sig bakom utskottets skrivningar. Vi hoppas att det här
              blir en bra och fungerande skattelagstiftning i framtiden.
            </seg>
          </u>
          <note type="speaker">
            Anf. 13 GUNNAR ANDRÉN (FP):
          </note>
          <u>
            <seg>
              Herr talman! Namnet på denna proposition, Skatteförfarandet ,
              är inget som väcker många känslor. Tvärtom betraktas det som ett
              byråkratiskt namn.
            </seg>
          </u>
          <u>
            <seg>
              Ändå tycker jag att man ska ställa sig frågan: Är detta en stor
              eller liten reform? Det är en liten reform för dem som aldrig
              berörs, nämligen de flesta, men det är ett stort steg för dem
              som berörs. Här blir det en samlad, juridiskt konsistent skatteförfarandelagstiftning.
              Där tycker jag att det finns anledning att uttala ett tack till
              juristen Pär Nuder som en gång i tiden tillsatte denna utredning,
              som har lett fram till detta arbete.
            </seg>
          </u>
          <u>
            <seg>
              Skatteförfarandet måste präglas av tydlighet och konsistens.
              Skattefrågor är någonting som är väldigt styrande för alla människors
              beteenden. Det spelar stor roll att man inte gör fel.
            </seg>
          </u>
          <u>
            <seg>
              Vi har haft några väldigt viktiga skattelagar i detta land, framför
              allt 1928 års kommunalskattelag som styrde oerhört mycket under
              många decennier och som så småningom kom att ersättas av 1990
              års inkomstskattelag.
            </seg>
          </u>
          <u>
            <seg>
              Herr talman! Det finns skäl att till protokollet och för de ärade
              lyssnarna läsa in vilka lagar som nu inarbetas i skatteförfarandet,
              för det är inte få.
            </seg>
          </u>
          <u>
            <seg>
              Det är skattebetalningslagen från 1997.
            </seg>
          </u>
          <u>
            <seg>
              Det är taxeringslagen från 1990.
            </seg>
          </u>
          <note>
            Det är lagen om självdeklarationer och kontrolluppgifter från
            2001.
          </note>
          <u>
            <seg>
              Det är lagen om särskilda tvångsåtgärder i beskattningsförfarandet
              från 1994 en för dem som det berör en mycket viktig lag. Tvångsåtgärder
              är inte roliga.
            </seg>
          </u>
          <u>
            <seg>
              Det är lagen från 1978 om betalningssäkring för skatter, tullar
              och avgifter också det en för rättsväsendets funktion mycket viktig
              lag.
            </seg>
          </u>
          <u>
            <seg>
              Det är lagen från 1989 om ersättning för kostnader i ärenden
              och mål om skatt viktigt för dem som berörs.
            </seg>
          </u>
          <u>
            <seg>
              Det är lagen om deklarationsombud.
            </seg>
          </u>
          <note>
            Även de nyligen tillkomna bestämmelserna om kassaregister, personalliggare
            och kontroll av torg- och marknadshandel tas in i denna skatteförfarandelag.
          </note>
          <u>
            <seg>
              Det är alltså ett ganska omfattande regelverk som kommer in här.
            </seg>
          </u>
          <u>
            <seg>
              Någon har sagt: Det är häftigt att betala skatt. Jag skulle inte
              vilja gå så långt, men jag är helt övertygad om att de allra flesta
              svenskar vill betala det som man ska betala, inte mer, inte mindre.
              Gunnar Myrdal sade en gång att svenska folket var ett folk av
              fifflare. Jag vill säga tvärtom: Jag tror att svenska folket strävar
              efter att vara så hederliga som möjligt. Det är min erfarenhet
              att alla är detta.
            </seg>
          </u>
          <u>
            <seg>
              Nästan alla är det. Det finns också ett antal personer som har
              andra utgångspunkter. Vi har i dagarna sett denna girighet väldigt
              utpräglat. Jag vill kalla dessa personer, ofta inom finanssektorn,
              välfärdens marodörer eftersom de förstör för så många andra.
            </seg>
          </u>
          <u>
            <seg>
              Jag tror att det är därför som det är så viktigt att ha en konsistent
              skattelag, som skatteförfarandelagen, som kan fånga in så mycket
              som möjligt av just den här typen av frågor så att dessa marodörer
              ska veta att det inte får finnas gräddfiler i skattelagstiftningen.
            </seg>
          </u>
          <u>
            <seg>
              Vi har en gång försökt lösa detta, kan man säga, genom att införa
              en generalklausul i skattelagstiftningen. Den har dess värre visat
              sig vara tandlös mot dessa välfärdens marodörer, som ständigt
              utnyttjar de hål som finns. Därför är det viktigt att skattelagstiftningen
              är just konsistent och tydlig, så att man ska veta vad som gäller.
              De hål som några av välfärdens marodörer har utnyttjat den här
              gången är jag helt övertygad om kommer att täppas till, och jag
              är glad för det.
            </seg>
          </u>
          <u>
            <seg>
              Det finns en reservation från Socialdemokraterna och Vänsterpartiet
              som bland annat handlar om att de lokala skattenämnderna ska vara
              kvar. Man kan diskutera detta. Det finns inget givet svar på frågan
              om de ska tas bort vi har haft dem länge. Men jag, och jag tror
              resten av Alliansen, har landat på att det finns goda skäl att
              ta bort dessa skattenämnder. Jag tror att det är viktigt att motivera
              varför man gör detta.
            </seg>
          </u>
          <u>
            <seg>
              Det har att göra med att insynsråd till exempel i Skatteverket,
              och intressentråd som finns från 2003, ska vi ha kvar. Men just
              själva taxeringsbesluten ska inte politiker påverka. De ska inte
              fatta beslut om detta, utan det ska tjänstemän göra.
            </seg>
          </u>
          <u>
            <seg>
              Det står i skatteförfarandelagen jag tror att det är i 5 § avdelning
              15, men liksom Jacob Johnson har jag inte lagt alla paragraferna
              på minnet väldigt tydligt att när det blir tvistigheter om man
              överprövar ska särskilt sakkunniga och särskilt kunniga personer
              pröva dessa frågor. Jag tycker att det är en god ordning. Det
              är egentligen ingen förändring mot hur det är nu. Men det är ett
              svar på kritiken från dem som vill ha kvar skattenämnderna och
              göra nästan politiska bedömningar med majoritetsbeslut. Jag tror
              att det är klokt att komma bort från detta.
            </seg>
          </u>
          <u>
            <seg>
              Då kan man fråga sig: Är det logiskt att ha kvar fastighetstaxeringsnämnderna?
              Ja, det finns ett motiv för detta. För andra skattebeslut, som
              i huvudsak handlar om inkomstskattelagen och den typen av frågor,
              ska lagstiftningen vara exakt densamma över hela landet. Men just
              när det gäller fastighetstaxeringar så länge vi nu har dem kvar;
              det är ju fråga om att de inte ska vara kvar är det uppenbart
              att det finns så många lokala förhållanden att det är väldigt
              viktigt att väga in sakkunskap om lokala förhållanden.
            </seg>
          </u>
          <u>
            <seg>
              Detta är motivet för att jag tycker att det finns anledning att
              ta bort skattenämnderna.
            </seg>
          </u>
          <u>
            <seg>
              Herr talman! Jag vill ta upp en annan fråga, som inte berörs
              i skatteförfarandelagen men som vi i skatteutskottet när vi en
              gång gjorde en resa till USA kom i nära kontakt med. Det gäller
              frågan om balansen mellan Skatteverkets stora sakkunskap och den
              enskilde medborgarens ofta ringa kunskap om skatter. Jag tror
              inte att skatteförfarandelagen i det här avseendet är det yttersta
              beviset på att vi har kommit till den rätta balansen. Man kan
              fråga sig om det skulle kunna finnas mer fristående ombud som
              skattebetalare kan vända sig till för att få stöd. Det finns en
              sådan organisation i USA, som vi var som var med känner till,
              som har många anställda och som många vänder sig till innan man
              tar ett överprövningsbeslut och så vidare för att få veta: Vilken
              möjlighet finns det att göra detta?
            </seg>
          </u>
          <u>
            <seg>
              Detta är, herr talman, en ordning som man kan fundera över. Det
              ligger lite i konflikt med Justitieombudsmannen, men i fråga om
              rådgivning skulle man kunna diskutera om det behövs en bättre
              balans mellan Skatteverket och den enskilde skattebetalaren.
            </seg>
          </u>
          <u>
            <seg>
              Allra sist, herr talman, vill jag ta upp en annan sak. Jag noterar
              att det i denna debatt än en gång är på det sättet att ett av
              Sveriges folk invalda partier, nämligen Sverigedemokraterna, avstår
              från att delta i debatten om skattefrågor. Det är kanske ingen
              tillfällighet, för det partiet har inga åsikter om den här frågan.
              De kan i alla fall inte förklara det genom sin vanliga retorik,
              för den fungerar inte på den punkten.
            </seg>
          </u>
          <u>
            <seg>
              Jag vill från talarstolen uttala att jag tycker att det är väldigt
              märkligt att ett parti som inte är närvarande i kammaren deltar
              i besluten men inte har förmågan att motivera sig här. Detta bör
              Sveriges väljare och det partiets väljare lägga märke till. Man
              sköter sig helt enkelt inte. Det är kanhända fräckt att ta det
              till protokollet, men jag anser att det är väldigt viktigt för
              svenska folket att veta detta.
            </seg>
          </u>
          <note type="speaker">
            Anf. 14 JACOB JOHNSON (V) replik:
          </note>
          <u>
            <seg>
              Herr talman! Jag kan börja med att instämma i Gunnar Andréns
              avslutande kommentar om ett frånvarande riksdagsparti i denna
              debatt. Det var ett bra påpekande.
            </seg>
          </u>
          <u>
            <seg>
              Jag begärde ordet när Gunnar Andrén började prata om välfärdens
              marodörer, ett aktuellt begrepp dessa dagar. Han uttalade att
              hålen i skattelagstiftningen kommer att täppas till. Jag antar
              att han refererade till de riskkapitalbolag som nu skär emellan
              och gör vinster på skattebetalarnas pengar, vinster som förs ut
              ur landet.
            </seg>
          </u>
          <u>
            <seg>
              Då tycker jag att man ska betänka att det från borgerlig sida
              finns en ideologisk grund för dessa företag. Man vill tvångsprivatisera
              äldreomsorgen, tvinga kommuner att släppa in företag även om det
              finns en väl fungerande kommunal verksamhet. Här gäller det också
              för de politiska partierna att ta sitt ansvar.
            </seg>
          </u>
          <u>
            <seg>
              Men, Gunnar Andrén, den här frågan kanske inte blir löst genom
              skatteförfarandelagstiftningen, eller är det Gunnar Andréns åsikt?
            </seg>
          </u>
          <note type="speaker">
            Anf. 15 GUNNAR ANDRÉN (FP) replik:
          </note>
          <u>
            <seg>
              Herr talman! Den sista frågan är naturligtvis befängd. Det är
              klart att skatteförfarandelagstiftningen inte är lösningen på
              den här frågan.
            </seg>
          </u>
          <u>
            <seg>
              Vänsterpartiet har däremot en mycket tydlig lösning på detta:
              Förbjud alla privata företag inom detta område, skola och andra
              sorters välfärd! Det är er lösning.
            </seg>
          </u>
          <u>
            <seg>
              Men det är absolut inte vår lösning. Vi vill tvärtom ha ökad
              mångfald i de här frågorna, ökad konkurrens och bättre upphandling
              från den kommunala sidan, så att man inte får det ni kallar övervinster,
              som jag kan gå med på att det uppenbart är. Ni vill ju inte ha
              någon valfrihet alls på området. Då är det klart att problemet
              aldrig uppstår.
            </seg>
          </u>
          <u>
            <seg>
              Men vi andra anser att det ligger ett värde i att människor har
              olika alternativ att välja mellan, så att de inte alltid behöver
              gå till landstinget för att bota snuva utan att det kanske finns
              andra sätt att bota snuva och annat. Till och med det som nu har
              varit mest aktuellt, nämligen åldringsvården, kan skötas på olika
              sätt och på bra sätt av olika sorters företag.
            </seg>
          </u>
          <u>
            <seg>
              När det gäller den här frågan har ni ett enda motiv, nämligen
              att förbjuda och förbjuda, och i slutändan, när man förbjuder
              allt, förbjuder man också friheten för människor att välja. Det
              måste ni komma tillbaka till och förklara. Varför vill ni ha bara
              en enda utförare av alla sorters vårdtjänster? Det är en riktig
              fråga där Jacob Johnson är svaret skyldig.
            </seg>
          </u>
          <u>
            <seg>
              Övervinsterna lovar jag att den här regeringen kommer att ta
              hand om genom skattelagstiftningen. Det ska ni inte bekymra er
              om! Det var synd att ni inte täppte till de här hålen, om ni kände
              till dem, långt innan.
            </seg>
          </u>
          <note type="speaker">
            Anf. 16 JACOB JOHNSON (V) replik:
          </note>
          <u>
            <seg>
              Herr talman! I den frågan finns det motioner från Vänsterpartiet
              från allmänna motionstiden som utskottet har att ta ställning
              till senare. Då får vi se om vi kommer överens om frågan. Vi har
              långt gående förslag för att täppa till de här luckorna.
            </seg>
          </u>
          <u>
            <seg>
              När det gäller valfrihet, Gunnar Andrén, tror jag att det är
              viktigt för vårdtagare på äldreboenden att kunna påverka innehållet
              i vården, till exempel om det ska städas eller om man behöver
              hjälp för att komma ut i friska luften. Att däremot en 85-åring
              ska hålla på att välja mellan om det ska vara kommunal eller privat
              utförare tycker jag är en skenfråga, som de borgerliga partierna
              av ideologiska skäl gör till en huvudfråga.
            </seg>
          </u>
          <u>
            <seg>
              Där finns det klara alternativ i svensk politik. Jag tror också
              att svenska folket har mycket stora invändningar mot att riskkapitalbolagen
              med skattepengar, skatteplanering och skatteparadis skär emellan,
              så att pengar går ut ur landet i stället för att ge bra vård och
              omsorg till våra gamla.
            </seg>
          </u>
          <note type="speaker">
            Anf. 17 GUNNAR ANDRÉN (FP) replik:
          </note>
          <u>
            <seg>
              Herr talman! När det gäller ideologiska låsningar menar jag att
              det inte är jag utan Jacob Johnson och hans parti som har ideologiska
              låsningar och absolut motsätter sig valfrihet och mångfald när
              det gäller alla sådana tjänster: Det ska finns bara en utförare,
              en i varje kommun, en i varje landsting det ska vara landstinget
              och kommunen.
            </seg>
          </u>
          <u>
            <seg>
              Jag tror för min del att det är bra att det finns olika utförare
              av dessa tjänster. Det är den ideologiska huvudfrågan, som ni
              måste ta ställning till och som vi har tagit ställning till. Vill
              ni ha flera utförare, eller vill ni ha bara en utförare?
            </seg>
          </u>
          <u>
            <seg>
              Anledningen till att så många har valt privata skolor, vårdhem
              och annat tror jag är att man inte har varit nöjd. Jag vill påstå
              att det har varit en stor injektion för mycket av kommunal vård
              att det har kommit fram nya metoder. Det tror jag är bra.
            </seg>
          </u>
          <u>
            <seg>
              Men får Vänsterpartiet styra, då ska valfriheten bort. Då blir
              det aldrig fråga om några vinster över huvud taget.
            </seg>
          </u>
          <u>
            <seg>
              Jag tycker också att ni ska precisera om det är tillåtet att
              göra vinster på till exempel boende och mediciner, när det inte
              ska vara det på vård. Någon ordning måste det vara också på Vänsterpartiets
              skattepolitik. Är ni emot vinster inom vård och skola och så vidare?
            </seg>
          </u>
          <u>
            <seg>
              Herr talman! Det måste bli ordning på Vänsterpartiets skattepolitik.
              Det ska bli ett nöje att ta hand om de motioner som ni har väckt
              om just denna fråga. Sedan ska vi se om man får göra vinster på
              boendet i kommunala bolag i Uppsala. Det tycker jag är en mycket
              intressant fråga, och den ska jag väcka då.
            </seg>
          </u>
          <u>
            <seg>
              (TALMANNEN: Jag upplever att de frågor som ställdes i det senaste
              anförandet var retoriska och därmed inte ger rätt till ytterligare
              replik.)
            </seg>
          </u>
          <note type="speaker">
            Anf. 18 FREDRIK OLOVSSON (S) replik:
          </note>
          <u>
            <seg>
              Herr talman! Ja, det var mycket retorik rent allmänt sett från
              Gunnar Andréns sida, som vanligt. Jag brukar uppskatta de exposéer
              över både historia och skattesystem som vi brukar få, och jag
              ska kommentera något av det som Gunnar Andrén tog upp i sitt anförande.
            </seg>
          </u>
          <u>
            <seg>
              För det första håller jag med om att det är beklagligt att man
              som reservant i ett ärende inte har möjlighet att ställa hela
              den majoritet till svars som kommer att rösta på utskottets förslag,
              så jag håller med om kritiken mot Sverigedemokraterna.
            </seg>
          </u>
          <u>
            <seg>
              En annan sak som Gunnar Andrén pratade om men som inte direkt
              har med skatteförfarandet att göra är de riskkapitalbolag som
              tjänar stora pengar välfärdens marodörer, som Gunnar Andrén kallade
              dem, vilket man kan hålla med om.
            </seg>
          </u>
          <u>
            <seg>
              Men det går naturligtvis att göra en poäng i just detta ärende:
              Här finns inte något som helst förslag som skulle kunna komma
              till rätta med den problematiken. Man får inte när Gunnar Andrén
              har använt sin retorik här i talarstolen tro att det på något
              sätt skulle komma till rätta med problematiken.
            </seg>
          </u>
          <u>
            <seg>
              Tvärtom kommer man under ganska lång tid att kunna fortsätta
              med dessa upplägg, men den takt som regeringen har på sitt lagstiftningsarbete,
              så där finns det mer att önska.
            </seg>
          </u>
          <u>
            <seg>
              Den tredje punkten som verkligen har med saken att göra är detta
              med skattenämnderna. Gunnar Andrén sade att vi vill ha dem kvar,
              men det stämmer inte. Vi accepterar att de försvinner. Vi tycker
              att det kan finnas skäl till det, och Gunnar Andrén redogjorde
              för en del av dem.
            </seg>
          </u>
          <u>
            <seg>
              Däremot tycker vi att det är viktigt att lagreglera insynen i
              Skatteverket och andra myndigheter. Det är ju inte bara på det
              här området som regeringen har sett till att vi har fått mer av
              en ämbetsmannastat än en stat där vi har inflytande från både
              folkvalda och medborgare.
            </seg>
          </u>
          <note type="speaker">
            Anf. 19 GUNNAR ANDRÉN (FP) replik:
          </note>
          <u>
            <seg>
              Herr talman! Tack för det! Det är alltid trevligt att debattera
              med Fredrik Olovsson. Jag försöker alltid nå upp till hans retoriska
              höjder. Det är inte alltid helt lätt, men jag försöker.
            </seg>
          </u>
          <u>
            <seg>
              Det är riktigt att det inte finns några nya förslag beträffande
              skatteförfarandelagen och riskkapitalbolagen. Om jag har gett
              intryck av det ber jag om ursäkt.
            </seg>
          </u>
          <u>
            <seg>
              Däremot har jag sagt att detta kommer att rättas till. Så sent
              som 2009 eller 2010 infördes det starka begränsningar när det
              gällde svenskägda bolag i utlandet som gjorde stora ränteavdrag.
              Nu handlar det om det omvända: Det är utländska bolag som köper
              svenska bolag. Även det hålet måste vi täppa till.
            </seg>
          </u>
          <u>
            <seg>
              Det är vad jag kallar välfärdens marodörer, som utnyttjar de
              kryphål som man hittar i skatteförfarandelagstiftningen och framför
              allt i företagsbeskattningslagen.
            </seg>
          </u>
          <u>
            <seg>
              Detta, Fredrik Olovsson, är något som ni inte gjorde något åt,
              och jag tror inte heller att frågan var aktuell då, utan det är
              sådant som kommer upp efter hand. Det är säkert inte sista gången
              vi upptäcker någon som kommer att hitta på nya, fiffiga sätt att
              komma undan skatt.
            </seg>
          </u>
          <u>
            <seg>
              Men i fråga om den här regeringen och den tidigare regeringen
              finns det på den här punkten egentligen inga meningsmotsättningar,
              utan detta ska stoppas, av det etiska skälet att vi och ni tycker
              och hela svenska folket tycker att detta är otillbörlig verksamhet
              och ska stoppas. Det är bra att vi är ense om det.
            </seg>
          </u>
          <u>
            <seg>
              Sedan får jag återkomma till detta med intressenterna, för jag
              ser, herr talman, att min talartid snart är slut.
            </seg>
          </u>
          <note type="speaker">
            Anf. 20 FREDRIK OLOVSSON (S) replik:
          </note>
          <u>
            <seg>
              Herr talman! Gunnar Andrén klargör att någonting mot välfärdens
              marodörer, riskkapitalbolag i välfärden, gör man inte i det här
              betänkandet. Det är synd, för jag hade nästan hellre fattat beslut
              om det i dag än om den här frågan därför att det naturligtvis
              är en viktig fråga.
            </seg>
          </u>
          <u>
            <seg>
              Jag och naturligtvis också andra är kritiska till att regeringen
              är ganska långsam i sitt lagstiftningsarbete. Man kommer inte
              på ganska lång tid att komma till rätta med den här problematiken
              med det som Anders Borg har sagt hittills. Vi får hoppas att han
              kan säga någonting annat när han kommer till oss i skatteutskottet
              inom kort.
            </seg>
          </u>
          <u>
            <seg>
              Jag vill också säga en sak om det förra replikskiftet med Jacob
              Johnson. Där hävdade Gunnar Andrén att det här med riskkapitalavdrag
              och räntesnurror borde man ha fixat mycket tidigare. Då ska det
              väl ändå tydliggöras att det blev en stor fråga i samband med
              ett rättsutslag i dåvarande Regeringsrätten. Det fanns faktiskt
              ingen som kunde veta att det skulle gå på det här sättet. Det
              är ganska osjyst av Gunnar Andrén att påstå att det här borde
              ha varit gjort för sex sju åtta år sedan, för då var problemet
              inte uppmärksammat på det sättet och inte så akut.
            </seg>
          </u>
          <u>
            <seg>
              Sedan ser jag fram emot att få höra varför man inte bör lagfästa
              medborgarnas och allmänhetens insyn i Skatteverket på det sätt
              som vi har föreslagit, nu när skattenämnderna avskaffas.
            </seg>
          </u>
          <note type="speaker">
            Anf. 21 GUNNAR ANDRÉN (FP) replik:
          </note>
          <u>
            <seg>
              Herr talman! Det är på det sättet att väldigt många frågor blir
              nya. Pär Nuder kände väl inte till räntesnurrorna när han skrev
              direktiven. Han kände inte heller till den omvända räntesnurran
              som vi ser nu. Och jag har full förståelse för att Pär Nuder inte
              tog med detta i direktivet, för det är ett nytt kryphål som har
              kommit upp.
            </seg>
          </u>
          <u>
            <seg>
              Fredrik Olofsson har alldeles rätt i att ett svenskt stort investmentföretag
              ägt av Handelsbankensfären försökte göra detta. Sedan blev det
              utslag i dåvarande Regeringsrätten, och då måste man göra någonting
              åt detta. På samma sätt är det nu, att det finns ett nytt upplägg,
              och då måste man göra någonting åt detta. Men det är ofta så i
              lagstiftningsarbetet att sådant här är väldigt svårt att förutse.
              Man skulle kunna säga: Varför använder vi inte generalklausulen?
              Men den är för tandlös. Det ser vi nu. Vi kommer inte att kunna
              stoppa det här, utan det behövs en särskild lagstiftning som tar
              sikte på hur de här uppläggen görs.
            </seg>
          </u>
          <u>
            <seg>
              Sedan var det detta om lagstiftning och om hur intressentverksamheter
              ska gå till. Vi är överens om att en metod har varit att ta bort
              skattenämnderna. Sedan kan man naturligtvis diskutera hur insynen
              i Skatteverket ska ske. Men i huvudsak är jag i grund och botten,
              och det tror jag att många är, skeptisk till att starka intresseorganisationer,
              Skattebetalarnas förening eller någon annan, skulle ha särskild
              insyn och särskilda gräddfiler. Då kommer frågan: Ska det vara
              politiker som är valda att sitta i Skatteverkets styrelse? Det
              finns ingen definitiv sanning i de här frågorna. Vi får väl se
              hur det nuvarande systemet fungerar.
            </seg>
          </u>
          <u>
            <seg>
              Jag tycker dock, herr talman, att det som heter intressentrådet
              har fungerat väl under senare tid och också det som kom 2007,
              nämligen insynsrådet. Vi får se om det här blir det slutliga beskedet
              i den här frågan.
            </seg>
          </u>
          <note type="speaker">
            Anf. 22 KARIN NILSSON (C):
          </note>
          <u>
            <seg>
              Herr talman! Jag känner att det som vi pratar om i dag är lite
              av en julafton. Här finns godbitar som jag har sett fram emot
              länge. Jag är faktiskt lite förvånad över det replikskifte som
              var här nu och en debatt med höjda tonlägen, för den proposition
              som vi debatterar i dagens betänkande handlar främst om en ny
              paketering av en rad redan befintliga lagar. Ni hörde Gunnar Andrén
              räkna upp dem i inledningen av sitt anförande.
            </seg>
          </u>
          <u>
            <seg>
              Den tidigare rätt spretiga lagstiftningen samlas nu i skatteförfarandelagen.
              Det finns givetvis stora fördelar med samordning och samskrivning
              så att det inte förekommer parallella regelverk eller lagar som
              kolliderar med varandra.
            </seg>
          </u>
          <u>
            <seg>
              Sammanslagningen i sig bör kunna leda till förenklingar för den
              skattskyldige och minskningar av den administrativa bördan. Det
              finns dessutom en hel rad nya förslag i propositionen med avsikt
              att förenkla.
            </seg>
          </u>
          <u>
            <seg>
              Finansdepartementet har som bekant en stor del kvar att göra
              för att nå upp till målet om regelförenklingar för företag, och
              detta är definitivt ett led i arbetet för att nå målet.
            </seg>
          </u>
          <u>
            <seg>
              Herr talman! Jag är också glad över att betänkandet och debatten
              som vi har här i dag i huvudsak har ett annat fokus än vi i skatteutskottet
              tidigare har haft här i kammaren när det har handlat om företagsbeskattning.
              Jag har ansett att många av ledamöterna varit alltför låsta vid
              tal om förstärkta åtgärder för att komma åt skattefusk och minska
              skatteundandragande, vilket givetvis är viktigt för trovärdigheten
              för en fungerande skattelagstiftning, men att man i sammanhanget
              glömt bort skattebetalarnas perspektiv. Det har verkat som att
              vi bara har brytt oss om skattepengar från företag när de inte
              kommit in. Företagarna levererar in stora delar av landets skatteintäkter.
              Det är de som investerar i framtidens jobb och måste givetvis
              behandlas rättvist och med rättssäkerhet.
            </seg>
          </u>
          <u>
            <seg>
              Jag har flera år motionerat om rättssäkerhet för företagare under
              den allmänna motionstiden, så även i år. Därför är jag alldeles
              extra glad över regeringens insikt att det finns en hel del kvar
              att önska vad det gäller nuvarande lagstiftning och att de därför
              sagt sig vilja tillsätta en fördjupad utredning inom fem delområden
              vad gäller rättssäkerhet för skattebetalare.
            </seg>
          </u>
          <u>
            <seg>
              I propositionen föreslår regeringen bland annat utredningar angående
              skattetillägg, tredjemannarevision och ersättning till ombud.
              Systemet för skattetillägg och skattebrott ska granskas ur ett
              rättssäkerhetsperspektiv och nivåerna, 60, 40, 20 procent, för
              tillägget ska analyseras. Den som får ett skattetillägg som påföljd
              ska inte dessutom kunna dömas till en annan straffpåföljd. Det
              är meningen att man ska komma bort från dubbelbestraffningen.
            </seg>
          </u>
          <u>
            <seg>
              Utredningen om tredjemannarevision ska reglera i vilken mån Skatteverket
              ska kunna gå in och begära in uppgifter från tredje part, det
              misstänkta företagets kunder och leverantörer. En sådan åtgärd
              kan påtagligt skada ett företags affärsrelationer och bör göras
              med yttersta försiktighet och endast vid hög grad av misstanke
              om allvarligt brott.
            </seg>
          </u>
          <u>
            <seg>
              Vad gäller ersättning till rättsligt ombud i en skatteprocess
              är det helt otroligt att vi fram till i dag har en lagstiftning
              där myndigheten som utgör ena parten i en domstolsprövning är
              den som avgör om pengar ska beviljas för ett ombud för den misstänkte,
              alltså den andra parten.
            </seg>
          </u>
          <u>
            <seg>
              Herr talman! Dessutom känner jag mig väl till mods med att regeringen
              lyssnat på de mindre företagarnas företrädare och gett oss ett
              löfte om att de ska ansöka hos EU om undantag vad gäller tidpunkten
              för att deklarera moms. Där skiljer jag mig från s-företrädare
              som inte litar på att det här ska bli gjort. Jag litar fullständigt
              på att det här blir gjort.
            </seg>
          </u>
          <u>
            <seg>
              EU-reglerna om en slutlig momsredovisning senast den 26 februari
              berör nästan en halv miljon småföretagare som har haft möjlighet
              att göra sin momsredovisning i samband med skattedeklarationen.
              EU:s regler skulle komma att gälla tidigast den 26 februari 2012,
              alltså först skatteåret 2013, så det bör finnas tid att få den
              frågan prövad och åtgärdad i god tid innan dess.
            </seg>
          </u>
          <u>
            <seg>
              Min önskan är att momsredovisningen givetvis ska kunna fortsätta
              göras som i dag eller att tidpunkten åtminstone flyttas fram några
              månader för att underlätta möjligheten att samordna slutredovisning
              av moms med bokslut och skattedeklaration.
            </seg>
          </u>
          <u>
            <seg>
              Herr talman! När vi i mars debatterade ett motionsbetänkande
              om taxering, skattebetalning och folkbokföring, där jag själv
              hade en motion om rättssäkerhet för företagare, hänvisade jag
              till just den här propositionen som vi då väntade på, skatteförfarandelagen.
              Genom regeringens initiativ att ytterligare utreda rättssäkerheten
              i lagstiftningen känner jag att jag fått mina motioner tillgodosedda,
              även om de vid de aktuella tillfällena givetvis avslogs som alla
              andra motioner.
            </seg>
          </u>
          <u>
            <seg>
              Nu önskar jag bara en bra uppföljning av tolkningen och tillämpningen
              så att det blir en bra handläggning på alla landets skattekontor.
              Nu är lagstiftningen, hårdvaran, på väg att ta plats. Nu återstår
              mjukvaran.
            </seg>
          </u>
          <u>
            <seg>
              Jag har under mina år som riksdagsledamot träffat företagare
              som ifrågasatt Skatteverkets attityd mot dem. De har känt sig
              misstänkta utan att de haft en aning om vad de har misstänkts
              för.
            </seg>
          </u>
          <u>
            <seg>
              För att skattemoralen ska upprätthållas är det självklart viktigt
              att ärliga företagare ska slippa att konkurrera med oärliga skattesmitare.
              Men det är också viktigt att hitta en balans i hanteringen av
              företagare i jakten på uppsåtligt skattefuskande.
            </seg>
          </u>
          <u>
            <seg>
              Att försöka få rätt mot en statlig myndighet är ofta en komplicerad,
              kostsam och tidsödande process som definitivt inte underlättas
              av att beviskravet för skattebrott ligger på lägsta nivå, skäligen
              misstänkt.
            </seg>
          </u>
          <note>
            Den 10 maj deltog jag i en föreläsning anordnad av Stockholms
            Nämndemannaförening och lyssnade på Roger Persson Österman som
            doktorerat i skatterätt och jobbar som skatteadvokat på Ernst
            &amp; Young.
          </note>
          <u>
            <seg>
              Roger har skrivit en rapport om hur Skatteverket skapar olika
              skatteplaneringsscenarier och sedan letar efter företag som de
              misstänker kan passa in i denna mall och hur låga beviskrav Skatteverkets
              handläggare tillämpar för sina teoretiska modeller för att de
              ska anse det befogat att inleda en hårdhänt granskning av ett
              företag.
            </seg>
          </u>
          <u>
            <seg>
              Ett av de exempel som Roger beskrev känner jag helt och hållet
              igen från Elias Melkis bok När Skatteverket anfaller . Elias fick
              slutligen rätt mot Skatteverket, men det höll på att kosta honom
              företaget.
            </seg>
          </u>
          <note>
            Den 17 maj besökte skatteutskottet Riksrevisionen. Jag tog då
            upp denna problematik och tipsade även om Roger Persson Östermans
            rapport.
          </note>
          <u>
            <seg>
              Jag vet att Riksrevisionen har en pågående granskning av Skatteverkets
              åtgärder för att minska skattefelet för företag, och jag hoppas
              att även beviskraven i skatteprocesser, tillämpningen av lagar
              och skattehandläggarnas personliga ansvar och attityder mot företagare
              kan bli föremål för denna granskning.
            </seg>
          </u>
          <u>
            <seg>
              Herr talman! Utifrån dessa förhoppningar om en mycket mer rättssäker
              framtid för landets företagare yrkar jag bifall till propositionen
              och avslag på motionerna.
            </seg>
          </u>
          <note type="speaker">
            Anf. 23 LARS GUSTAFSSON (KD):
          </note>
          <u>
            <seg>
              Herr talman! Precis som Gunnar Andrén tog upp är det viktigt
              att komma ihåg att skattefrågan består av två delar, skatteregler
              och skatteförfarande. Båda måste vara transparenta. Det är viktigt
              att man kan se vilka konsekvenser det blir när man träffas av
              en skatt och vad som händer i hanteringen. Därför är dubbelbestraffning
              ganska allvarligt. Det blir rättsosäkert för den enskilde om man
              inte har insyn i detta.
            </seg>
          </u>
          <u>
            <seg>
              Skattebetalare är ofta i underläge gentemot Skatteverket. De
              som har duktiga rådgivare kan ibland få mer rätt enligt skattereglerna
              än dem som inte har denna förmån. Man kan därför fundera på hur
              man kan öka skattemedvetandet och kunskapen om vilka rättigheter
              skattebetalare har.
            </seg>
          </u>
          <u>
            <seg>
              Som vi hörde i föregående inlägg är det ett omfattande lagstiftningsarbete
              vi gör med skatteförfarandelagen. Propositionen är omfattande
              och diger, och alla håller med om att den är nödvändig. Att man
              kan uppdatera tidigare lagar och samla dem på ett rationellt sätt
              ökar också rättssäkerheten. Det blir enklare att applicera regelverket
              när det blir tydligare, och man slipper onödiga dubbelregleringar.
            </seg>
          </u>
          <u>
            <seg>
              Förutom rent tekniska överföringar finns förslag som innebär
              de förändringar som har diskuterats. Exempel på detta är deklarationer
              och momsredovisning. Den nuvarande deklarationstidspunkten den
              2 maj ska ersättas med fyra tidpunkter som man delvis själv kan
              välja.
            </seg>
          </u>
          <u>
            <seg>
              Tidpunkten för momsredovisning, som tidigare debatterats, ska
              tidigareläggas till slutet av den andra månaden. Detta kan medföra
              merarbete och viss komplikation för en del mindre företag, för
              när det föreligger osäkerhet om underlaget och alla transaktioner
              inte är klara kan man behöva ompröva slutresultatet.
            </seg>
          </u>
          <u>
            <seg>
              Detta hindras av ett EU-krav, och redan nu bryter vi delvis mot
              EU-kravet genom att vi förlängt möjligheten att redovisa det.
              Det är därför viktigt att regeringen tar tag i detta så att man
              får åtgärdat det och slipper ha dubbla deklarationer.
            </seg>
          </u>
          <u>
            <seg>
              För nyetablerade företag är vartenda krångel ett problem. Vi
              vill att fler ska starta företag, och man ska inte hindras av
              att man upplever att det finns risk för krånglighet.
            </seg>
          </u>
          <u>
            <seg>
              Vi införde andra regler för F-skattsedel eftersom det har funnits
              problem. Jag som suttit länge i kammaren har hört skrämmande exempel
              på hur det har tagit väldigt lång tid för somliga att få F-skattsedel.
              Därför underlättade regeringen det. Det innebär dock inte att
              man inte kan göra en uppföljning och titta på om det finns excesser
              eller missbruk. Det kommer att finnas missbruk så länge det finns
              människor, för alla människor är ofullkomliga en del har bara
              inte upptäckt det.
            </seg>
          </u>
          <u>
            <seg>
              Herr talman! En annan förändring är att skattenämnderna tas bort
              och överförs till Skatteverket. Gunnar Andrén resonerade klokt
              kring detta, så jag behöver inte ta upp det mer. Vi ska dock komma
              ihåg att vi har ett insynsråd för Skatteverket där partirepresentanter
              från kammaren deltar. Där kan man kräva att få fram uppgifter
              om det blir otydligheter och problem. Jag sitter själv i insynsrådet
              för Migrationsverket, och det är lätt att påverka och få klarhet
              i frågor. Man lyssnar. Jag räknar med att Skatteverket lyssnar
              lika mycket som Migrationsverket.
            </seg>
          </u>
          <u>
            <seg>
              Det har varit en lång serie problem med skattetilläggen. Det
              har varit ganska godtyckligt vad som ska generera ett skattetillägg
              och vad som inte ska göra det. Har man drabbats av det är det
              nästan ogörligt att få rätt om man inte orkar med hela processen
              med jurister. Därför är det bra att vi får väck en sak som är
              en juridisk anomali, nämligen dubbelbestraffning. I övriga rättsväsendet
              förekommer det inte att man kan bli straffad för samma sak två
              gånger.
            </seg>
          </u>
          <u>
            <seg>
              Det är viktigt att som Skatteverket ha till policy att i första
              hand uppmuntra och understödja människor att göra rätt från början.
              Det är först i andra eller tredje hand som de rättsliga åtgärderna
              ska komma in, givetvis för att förhindra missbruk och brott. Detta
              framgångsrika förhållningssätt har gett Skatteverket dess goda
              renommé som en av de mest serviceinriktade myndigheterna i Sverige.
              De har också fått ett erkännande från skattebetalarna då de hjälpt
              dem att komma rätt. Det är precis så man ska arbeta.
            </seg>
          </u>
          <u>
            <seg>
              Vad gäller övriga frågor täcker utskottets bedömning väl in svaren
              på dem. Det finns inget att tillägga. Det är ett gott och ganska
              enigt förslag, och det tycker Kristdemokraterna är bra. Jag yrkar
              bifall till utskottets förslag och avslag på reservationerna.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.17 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            10 § Frågestund
          </note>
          <note type="speaker">
            Anf. 24 FÖRSTE VICE TALMANNEN:
          </note>
          <u>
            <seg>
              Jag hälsar statsråden välkomna fram.
            </seg>
          </u>
          <u>
            <seg>
              Utbildningsminister Jan Björklund besvarar såväl allmänpolitiska
              frågor som frågor inom sitt ansvarsområde.
            </seg>
          </u>
          <note>
            Riskkapitalbolag i äldreomsorgen
          </note>
          <note type="speaker">
            Anf. 25 YLVA JOHANSSON (S):
          </note>
          <u>
            <seg>
              Fru talman! En stor majoritet av de största koncernerna inom
              vård, skola och omsorg ägs som vi vet av riskkapitalbolag så också
              Carema, som är ett av de företag som har uppmärksammats allra
              mest under den senaste tiden. Det ägs av ett riskkapitalbolag
              baserat i skatteparadiset Jersey.
            </seg>
          </u>
          <u>
            <seg>
              Riskkapitalbolagens själva affärsidé är att man går in i ett
              kortsiktigt ägande och förväntar sig en stor värdeökning. Man
              förväntar sig sedan att kunna sälja bolaget vidare till betydande
              vinst.
            </seg>
          </u>
          <u>
            <seg>
              Vi kunde i vintras läsa i Svenska Dagbladet om vårdbolagen Aleris,
              Carema, Frösunda LSS och Attendo som alla är verksamma i Sverige
              och som alla har bytt ägare de senaste åren med vinster på mellan
              100 och över 400 procent när de sålde vidare till nya ägare. Vinsterna
              i bara dessa bolag uppgår till totalt 7,2 miljarder.
            </seg>
          </u>
          <u>
            <seg>
              Det är uppenbart att den risk som riskkapitalbolagen löper är
              mycket liten eller obefintlig samtidigt som de som vårdas löper
              betydande risk.
            </seg>
          </u>
          <u>
            <seg>
              Min fråga till utbildningsministern, som svarar på allmänpolitiska
              frågor, är: Varför ska en sjuk och skör gammal människa behöva
              ta en större risk att utsättas för vanvård och bli liggande i
              nedkissade blöjor eller uppleva att ingen kommer när man larmar
              än den risk som de så kallade riskkapitalbolagen tar?
            </seg>
          </u>
          <note type="speaker">
            Anf. 26 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag tror att rapporteringen den senaste veckan har
              upprört oss alla. Enskilda människor har hamnat i kläm och lidit
              det råder ingen tvekan om det.
            </seg>
          </u>
          <u>
            <seg>
              Med jämna mellanrum kommer denna typ av rapporter, som blir stora
              i massmedierna av naturliga skäl och med rätta. Ibland gäller
              det enskilda utövare, och ibland gäller det kommunala äldreboenden
              hör och häpna!
            </seg>
          </u>
          <u>
            <seg>
              För oss är det centralt att ingen människa ska behöva vara rädd
              att bli gammal. Vården ska ha mycket god kvalitet. De regler som
              gäller för att dessa företag har kunnat etablera sig är desamma
              som gällde när Ylva Johansson satt i regeringen. Men det är helt
              uppenbart att reglerna behöver skärpas och göras strängare. Regeringen
              har denna vecka aviserat en lång rad åtgärder utöver dem som tidigare
              har vidtagits. När vi har utrett dessa förslag, bland annat om
              att strama åt skattereglerna med räntesnurror och annat som gör
              det lönsamt att placera sig i skatteparadis, och återkommer till
              riksdagen hoppas jag att vi kan uppnå en bred majoritet och samsyn
              på att skärpa dessa regler.
            </seg>
          </u>
          <note type="speaker">
            Anf. 27 YLVA JOHANSSON (S):
          </note>
          <u>
            <seg>
              Fru talman! Sanningen är att regeringen inte har varit beredd
              att lagstifta om utbildningen och kompetensen hos dem som arbetar
              i vård och omsorg. Man har inte varit beredd att lagstifta om
              meddelarskydd för dem som arbetar inom privat driven välfärd.
              Man har inte varit beredd att ta fram riktlinjer för bemanning
              och kvalitet i vården och omsorgen.
            </seg>
          </u>
          <u>
            <seg>
              Däremot har man aviserat i budgetpropositionen att man är beredd
              att lagstifta om att tvinga alla kommuner att anlita privata utförare
              inom vård och omsorg.
            </seg>
          </u>
          <u>
            <seg>
              Min fråga kvarstår: Varför ska en sjuk, gammal och skör människa
              behöva ta en större risk att utsättas för vanvård eller bristande
              omsorg än den risk som de så kallade riskkapitalbolagen löper
              i en verksamhet som har obefintlig risk för deras räkning?
            </seg>
          </u>
          <note type="speaker">
            Anf. 28 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag får en stark känsla av att trots att Ylva Johanssons
              regering och denna regering har varit helt överens om de regler
              som ska gälla försöker Ylva Johansson nu inte i första hand att
              tänka på de äldsta. Hon försöker i stället skapa partipolitisk
              polemik om detta. Vi har ju varit helt överens om reglerna!
            </seg>
          </u>
          <u>
            <seg>
              Vi är beredda att skärpa reglerna, och jag hoppas att vi kan
              nå samsyn om det. Självfallet ska äldreomsorgen ha högsta möjliga
              tänkbara kvalitet.
            </seg>
          </u>
          <u>
            <seg>
              När det gäller frågan om meddelarskydd, som Ylva Johansson nu
              tog upp i sin andra fråga, vill jag bara säga att vi nu sätter
              i gång en ny utredning om denna fråga. Vi gör det inte med anledning
              av detta, utan vi aviserade det redan i våras som en del av överenskommelsen
              mellan regeringen, Socialdemokraterna och Miljöpartiet om friskolefrågan.
              Det handlar om meddelarskydd i offentlig sektor.
            </seg>
          </u>
          <u>
            <seg>
              Detta utreddes även av den förra regeringen. 2001 utredde Ylva
              Johanssons regering frågan om meddelarskydd. Men man lade det
              i skrivbordslådan för man tyckte att det var för komplicerat.
              Varför gick ni inte vidare om det var så viktigt? Det är viktigt,
              men det är också komplicerat. Sedan ett halvår har vi aviserat
              att vi ska dra frågan på nytt ett varv för att försöka hitta en
              lösning på den. Ju mer verksamhet som bedrivs i enskild regi,
              desto mer behöver de regler som gäller till exempel meddelarskydd
              tillämpas på dessa företag.
            </seg>
          </u>
          <u>
            <seg>
              Yrkeshögskolan
            </seg>
          </u>
          <note type="speaker">
            Anf. 29 JAN ERICSON (M):
          </note>
          <u>
            <seg>
              Fru talman! Jag har en fråga till statsrådet Nyamko Sabuni. Alliansens
              satsningar på yrkeshögskolan är synnerligen lyckad. Över 80 procent
              av utbildningsdeltagarna får arbete eller startar företag efter
              avslutad utbildning. I dag kom en rapport från Myndigheten för
              yrkeshögskolan som visar att var femte studerande som antogs till
              någon utbildning inom yrkeshögskolan hade utländsk bakgrund. Det
              är en högre andel än inom någon annan eftergymnasial utbildningsform.
              Det visar att yrkeshögskolan också är en viktig pusselbit för
              en framgångsrik integration.
            </seg>
          </u>
          <u>
            <seg>
              Sedan 2006 har yrkeshögskolan byggts ut kraftigt. Trots detta
              har man lyckats värna en hög kvalitet och erbjuda adekvata utbildningar
              som leder till arbete. I år är antalet ansökningar om att anordna
              utbildningar inom yrkeshögskolan större än någonsin. För kommande
              år föreslår regeringen också en ytterligare utbyggnad.
            </seg>
          </u>
          <u>
            <seg>
              Jag vill fråga statsrådet om hon ser någon möjlighet i framtiden
              till en ytterligare utbyggnad av yrkeshögskolan utan att detta
              äventyrar kvaliteten och effektiviteten i utbildningarna.
            </seg>
          </u>
          <note type="speaker">
            Anf. 30 Statsrådet NYAMKO SABUNI (FP):
          </note>
          <u>
            <seg>
              Fru talman! Precis som Jan Ericson beskriver är yrkeshögskolans
              utbildningar framgångsrika för människor som vill och behöver
              komma ut på arbetsmarknaden. Det beror på att yrkeshögskolans
              utbildningar tar hänsyn till den efterfrågan som finns på arbetsmarknaden.
              Det betyder att det blir snabba puckar och bedömningar utifrån
              vad Arbetsförmedlingen, Statistiska centralbyrån och aktörerna
              på arbetsmarknaden säger att man behöver.
            </seg>
          </u>
          <u>
            <seg>
              Det är klart att yrkesutbildningar precis som annan vuxenutbildning
              hela tiden relaterar till efterfrågan på arbetsmarknaden, vilket
              betyder att vissa år kommer den att behöva utökas och vissa år
              kan antalet platser behöva minskas. Men utgångspunkten ska vara
              att vi ska ha de utbildningar som arbetsmarknaden efterfrågar.
            </seg>
          </u>
          <note type="speaker">
            Anf. 31 JAN ERICSON (M):
          </note>
          <u>
            <seg>
              Fru talman! Jag tackar statsrådet för svaret.
            </seg>
          </u>
          <u>
            <seg>
              När jag har varit ute och besökt utbildningar inom yrkeshögskolan
              har jag slagits av den stolthet som personalen känner. Man märker
              också att eleverna är nöjda med sin utbildning.
            </seg>
          </u>
          <u>
            <seg>
              Men det finns en sak som utbildningsanordnarna har framfört.
              De tycker att ansökningsförfarandet för att starta nya utbildningar
              ibland känns lite väl komplicerat. Samtidigt är det viktigt att
              vi värnar kvaliteten i utbildningarna.
            </seg>
          </u>
          <u>
            <seg>
              Ser statsrådet någon möjlighet att förenkla ansökningsförfarandet
              utan att det riskerar att påverka kvaliteten negativt?
            </seg>
          </u>
          <note type="speaker">
            Anf. 32 Statsrådet NYAMKO SABUNI (FP):
          </note>
          <u>
            <seg>
              Fru talman! Jag vet att man inom yrkeshögskolan den senaste tiden
              har arbetat mycket för att komma i kontakt med yrkesutbildningsanordnarna
              och diskutera hur de upplever myndighetens arbete, bland annat
              med ansökningsförfaranden. Tanken och syftet med dessa möten är
              just att se vad vi kan lära, förenkla och förbättra.
            </seg>
          </u>
          <u>
            <seg>
              Jag är övertygad om att den kunskap som aktörerna och myndigheten
              utbyter kan leda till effektivitet, bättre samarbete och kanske
              också förenklade regelverk. Exakt vad detta är är ingenting jag
              kan ge svar på i dag. Men jag vet att yrkeshögskolan jobbar så.
            </seg>
          </u>
          <u>
            <seg>
              Vattenfall och Tysklands beslut om kärnkraftsavveckling
            </seg>
          </u>
          <note type="speaker">
            Anf. 33 PER BOLUND (MP):
          </note>
          <u>
            <seg>
              Fru talman! Min fråga vänder sig till finansmarknadsminister
              Peter Norman som också ha ansvaret i regeringen för statliga bolag.
            </seg>
          </u>
          <u>
            <seg>
              Det handlar om Vattenfall, som nu enligt uppgifter i flera olika
              medier planerar att gå in med en stämningsansökan mot tyska staten
              i en skiljedomstol i New York. Syftet är att få ersättning för
              att den tyska staten har fattat beslut om att avveckla kärnkraften.
            </seg>
          </u>
          <u>
            <seg>
              I och med att Vattenfall är ett statligt ägt bolag anser vi att
              det finns risk att det blir politiska komplikationer av denna
              frågeställning. Den svenska regeringen har ju varit ute och uttryckt
              skarp kritik mot det tyska beslutet att avveckla kärnkraften,
              och nu går alltså det statliga bolaget in och ställer krav på
              tyska staten med anledning av beslutet.
            </seg>
          </u>
          <u>
            <seg>
              Min fråga till ministern är: Anser ministern att det är rimligt
              att en stat via sitt energibolag går in och genom rättsprocesser
              försöker påverka ett annat lands energipolitik?
            </seg>
          </u>
          <note type="speaker">
            Anf. 34 Statsrådet PETER NORMAN (M):
          </note>
          <u>
            <seg>
              Fru talman! Det enkla svaret på frågan är: Ja, jag tycker att
              det är rimligt. Vi har diskuterat frågan noga både på departementet
              och med Vattenfalls styrelse och ledning. Vi har kommit fram till
              att det är rimligt att bolaget självt får ta hand om den frågan.
              Vi har också säkerställt hos de tyska myndigheterna att detta
              kommer att uppfattas som en bolagsfråga och inte som en utrikespolitisk
              fråga från Sveriges sida. Ja, det är rimligt att Vattenfall gör
              den bedömningen självt. Vattenfall kommer att få stora avbräck
              i sina intäkter på grund av det tyska beslutet, och det får tas
              upp i lämplig rättslig instans.
            </seg>
          </u>
          <note type="speaker">
            Anf. 35 PER BOLUND (MP):
          </note>
          <u>
            <seg>
              Fru talman! Jag förvånas lite över finansmarknadsministerns svar.
              Jag tycker att det rimliga är att man i mellanstatliga förehavanden,
              som detta ändå i ganska stor utsträckning är, försöker att lösa
              detta med dialog och diskussioner. I det här fallet har Vattenfall
              inte för första gången utan för andra gången gått till skiljedomstol
              i New York. Förra gången handlade det om ett kolkraftverk, Moorburg
              i Hamburg, där man också stämde den tyska staten. Vi vet inte
              vad resultatet blev, men till slut löstes frågan mellan parterna.
            </seg>
          </u>
          <u>
            <seg>
              I och med att den svenska regeringen har gått in och tagit aktiv
              ställning i den här frågan och varit mycket kritisk mot beslutet
              att avveckla kärnkraften, vilket åtminstone har förvånat oss i
              Miljöpartiet, tycker vi att det är särskilt känsligt när den svenska
              statens bolag sedan går in och ställer ekonomiska krav på den
              tyska staten eftersom det ändå är ett demokratiskt fattat beslut.
            </seg>
          </u>
          <u>
            <seg>
              Jag vill ställa en följdfråga till ministern: Anser ministern
              att det är lika acceptabelt och lika välkommet om ett annat lands
              energibolag stämmer den svenska staten i en domstol i ett tredje
              land efter ett beslut som vi har fattat i den här kammaren?
            </seg>
          </u>
          <note type="speaker">
            Anf. 36 Statsrådet PETER NORMAN (M):
          </note>
          <u>
            <seg>
              Fru talman! För det första är det ingen mellanstatlig fråga,
              utan det är en fråga mellan bolaget Vattenfall och den tyska staten.
              Vattenfall är ett publikt bolag. Det må så vara att staten äger
              100 procent av aktierna, men till exempel obligationslån som Vattenfall
              har ägs av privata investerare likväl som eventuellt även av statliga
              aktörer.
            </seg>
          </u>
          <u>
            <seg>
              Därför är det rimligt att Vattenfall som ett vinstgivande bolag,
              när de får ett kraftigt avbräck i sina inkomstflöden, agerar som
              man skulle ha gjort om man hade haft vilken ägandeform som helst.
            </seg>
          </u>
          <u>
            <seg>
              Jag tror att jag får återkomma till att diskutera Per Bolunds
              fråga den dagen den blir aktuell.
            </seg>
          </u>
          <note>
            Reglerna för extern revision
          </note>
          <note type="speaker">
            Anf. 37 CARL B HAMILTON (FP):
          </note>
          <u>
            <seg>
              Fru talman! Min fråga riktar sig också till Peter Norman. I efterspelet
              till att man drog in tillståndet för HQ Bank undrar man vad revisorn
              gjorde i sammanhanget. Det visade sig att han inte hade sett den
              stora elefanten i rummet, nämligen att det fanns en felvärderad
              värdepappersportfölj på mellan 600 och 800 miljoner. Han hade
              över huvud taget inte tagit hänsyn till den vid sin revision.
              Sedan blev det på något sätt ännu värre när den här personen mer
              eller mindre blev frikänd i Revisorsnämnden.
            </seg>
          </u>
          <u>
            <seg>
              Vi har alltså en situation där det som är centralt för en fungerande
              marknadsekonomi, nämligen den externa revisionen, inte fungerar
              i Sverige. Om man har att göra med ett företag och tittar på räkenskaperna
              vet man inte om de över huvud taget är rättvisande eller inte.
            </seg>
          </u>
          <u>
            <seg>
              Vad tänker ministern göra åt detta?
            </seg>
          </u>
          <note type="speaker">
            Anf. 38 Statsrådet PETER NORMAN (M):
          </note>
          <u>
            <seg>
              Fru talman! Jag håller med Carl B Hamilton om att revisionen
              är en hörnsten i en fungerande marknadsekonomi. Det är viktigt
              att allmänhet och företag kan lita på revisionen i de bolag som
              revisionen utförs i. Om den inte utförs på ett tillfredsställande
              sätt kommer marknadsekonomin att eroderas förr eller senare.
            </seg>
          </u>
          <u>
            <seg>
              I den aktuella frågan har Revisorsnämnden nu gett ett utslag.
              Detta utslag är överklagat av HQ Banks aktieägare. Frågan kommer
              att tas upp i förvaltningsrätten. Därför tycker jag att det är
              lämpligt att avvakta med att vara alltför explicit och tydlig
              om efterföljderna i den frågan tills den dom som kommer har vunnit
              laga kraft.
            </seg>
          </u>
          <note type="speaker">
            Anf. 39 CARL B HAMILTON (FP):
          </note>
          <u>
            <seg>
              Fru talman! Frågan är om man kan ha en sådan något avvaktande
              inställning. Det är mycket anmärkningsvärt att revisionsbranschen
              själv inte verkar riktigt medveten om betydelsen av sin egen verksamhet
              i en marknadsekonomi utan gräver ned sig i juridiskt finlir i
              stället för att agera så att den egna branschen får förtroende.
              Förtroende är A och O i sammanhanget om man ska kunna sluta kontrakt
              och luta sig mot revisionen.
            </seg>
          </u>
          <u>
            <seg>
              Jag tror att det är otroligt viktigt att man är väldigt öppen
              och kanske i all enkelhet börjar förbereda sig på departementet
              för hur revisionens regelverk bör ändras och hur definitionen
              av det som kallas god redovisningssed ska förändras. Vi kan inte
              ha en situation där det som hände i HQ Bank upprepas. Då förlorar
              den externa revisionen sin uppgift. Den är mycket central och
              mycket viktig i en marknadsekonomi, och det är vi överens om.
            </seg>
          </u>
          <note type="speaker">
            Anf. 40 Statsrådet PETER NORMAN (M):
          </note>
          <u>
            <seg>
              Fru talman! Om vi lämnar HQ Bank för en stund håller jag med
              Carl B Hamilton. Vi har haft ett antal möten med revisorernas
              företrädare och kommit överens om ett antal saker med dem, till
              exempel en kraftigare rotation av revisionsbyråerna och att revisorerna
              ska yttra sig om den interna kontrollens ställning i bolagen.
              Jag har samma uppfattning som Carl B Hamilton, att vi behöver
              flytta fram positionerna. Vi behöver skarpare revisioner i de
              finansiella företagen än vad vi har i dag. Vi håller på med ett
              sådant arbete både på departementen och tillsammans med revisorernas
              organisation.
            </seg>
          </u>
          <u>
            <seg>
              När vi får det slutliga utfallet av HQ Bank-ärendet kan vi gå
              vidare med frågan. Men generellt är jag helt överens med frågeställaren.
              Vi behöver en vassare revision i de finansiella företagen för
              att upprätthålla förtroendet för den marknadsekonomi som vi annars
              är så stolta över.
            </seg>
          </u>
          <u>
            <seg>
              Den svenska kärnkraften
            </seg>
          </u>
          <note type="speaker">
            Anf. 41 LARS ISOVAARA (SD):
          </note>
          <u>
            <seg>
              Fru talman! Jag vill ställa en fråga till statsrådet Anna-Karin
              Hatt. Det råder osäkerhet om den långsiktiga energipolitiken.
              Är det någonting som svensk basindustri allra minst önskar sig
              så är det just osäkerhet om den framtida energipolitiken.
            </seg>
          </u>
          <u>
            <seg>
              Det har diskuterats i medier även från regeringshåll hur energiöverenskommelsen
              2009 egentligen ska tolkas. Enligt en tolkning innebär överenskommelsen
              att de nuvarande ägarna av kärnkraftverken i praktiken kan besluta
              om vem som ska bygga nya reaktorer.
            </seg>
          </u>
          <u>
            <seg>
              Är det enligt statsrådets uppfattning lämpligt att låsa in kärnkraftsproduktionen
              i ett mer eller mindre monopolliknande tillstånd?
            </seg>
          </u>
          <note type="speaker">
            Anf. 42 Statsrådet ANNA-KARIN HATT (C):
          </note>
          <u>
            <seg>
              Fru talman! Tack för frågan, Lars Isovaara! Det stämmer att regeringen
              har slagit fast en långsiktig, tydlig och hållbar energipolitik
              där vi anger förutsättningarna och spelreglerna för hur olika
              energislag ska utvecklas framöver. Det viktigaste är att vi har
              angett tydliga spelregler för att få ett tredje förnybart ben
              att växa till i elproduktionen.
            </seg>
          </u>
          <u>
            <seg>
              Sedan har vi också angett tydliga spelregler för vad som ska
              gälla för att man ska kunna göra ett kontrollerat generationsskifte
              i den svenska kärnkraften. En av de regler som vi anger i energiöverenskommelsen
              är att under ett tak av maximalt tio samtida svenska reaktorer
              är det möjligt att genomföra skiften av reaktorer på de platser
              där det i dag drivs kärnkraftverk.
            </seg>
          </u>
          <note type="speaker">
            Anf. 43 LARS ISOVAARA (SD):
          </note>
          <u>
            <seg>
              Fru talman! Jag tackar statsrådet för svaret, men jag har noterat
              att det råder oro i den svenska elintensiva industrin. Det är
              nu hög tid att starta diskussionen om vad som ska hända efter
              den tidpunkt då de nuvarande reaktorerna kommer att läggas ned
              av rena åldersskäl. Tidpunkten kan tyckas avlägsen, men den är
              inte mer än 12, 13 eller 14 år borta. Besluten måste fattas långt
              innan dess.
            </seg>
          </u>
          <u>
            <seg>
              Min följdfråga blir således: Kommer statsrådet att verka för
              att också andra aktörer än de nuvarande ägarna till kärnkraftverken
              ska kunna investera i ny svensk kärnkraft?
            </seg>
          </u>
          <note type="speaker">
            Anf. 44 Statsrådet ANNA-KARIN HATT (C):
          </note>
          <u>
            <seg>
              Fru talman! Den svenska energipolitiken bygger på långsiktiga,
              stabila spelregler och vilar också på de prognoser som har utarbetats.
              Från Energimyndighetens bedömningar vet vi att vi har en prognos
              om ett elöverskott bortåt 2020. Vi har en stabil och trygg elförsörjning
              i Sverige.
            </seg>
          </u>
          <u>
            <seg>
              När det gäller de svenska reaktorerna och vilka som eventuellt
              skulle kunna vara med och investera i en ny reaktor i Sverige
              finns det ingenting i överenskommelsen som hindrar vare sig någon
              som i dag är reaktorinnehavare och drivare av kärnkraftverk eller
              för den delen svensk basindustri från att vara med och investera
              i svensk kärnkraft. Däremot är det en fråga för affärsmässiga
              överenskommelser där det i så fall kommer att behöva ske förhandlingar
              mellan dem som i dag driver reaktorer och dem som eventuellt vill
              investera i nya reaktorer. Den typen av förhandlingar kan jag
              av lätt insedda skäl inte på förhand kommentera.
            </seg>
          </u>
          <note>
            Kulturminnesvården
          </note>
          <note type="speaker">
            Anf. 45 BENGT BERG (V):
          </note>
          <u>
            <seg>
              Fru talman! Den nya kulturminneslagen, vad ska den innehålla?
              Det var titeln på ett seminarium som jag var på häromdagen. Det
              var mycket intressant, och jag skulle vilja dryfta några saker
              med kulturministern.
            </seg>
          </u>
          <u>
            <seg>
              Ambitionerna med kulturminnesvården kan vara av olika art. Det
              kan vara att visa Sverige som stormakt, kanske visa Sveriges egenart
              eller också vilja skapa förståelse för den förändring som vårt
              samhälle genomgått under en lång tidsperiod. Ett problem är att
              de stora världsarven och kulturmiljöer av riksintresse inte finns
              inskrivna i lagen och att världsarvskonventionen inte är implementerad
              i svensk lagstiftning. Varken stadshuset eller det vackra stadsbiblioteket
              är för övrigt byggnadsminnesförklarat, vilket man kan vara lite
              orolig för.
            </seg>
          </u>
          <u>
            <seg>
              Jag undrar vad kulturministern tänker göra för att råda bot på
              detta och det mycket begränsade intresset för kulturminnesvården
              i stort.
            </seg>
          </u>
          <note type="speaker">
            Anf. 46 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Vi är många som är måna om kulturarvet och även om
              kulturminneslagen. Jag tror att Bengt Berg, som sitter i kulturutskottet,
              vet att det pågår en utredning under landshövding Eva Erikssons
              ledning. Utredningen arbetar med just kulturmiljöfrågorna och
              ska bli klar i början av 2012. Det handlar bland annat om ifall
              kulturminneslagen är anpassad för den tid vi lever i och hur kulturmiljöerna
              kan bli mer tillgängliga.
            </seg>
          </u>
          <u>
            <seg>
              Sedan påminner Bengt Berg oss alla, även tv-tittarna, om att
              vi har 14 världsarv. Det finns dessutom flera miljöer, bland annat
              hälsingegårdarna, som gärna vill bli världskulturarv. Det är riktigt
              att vi skulle behöva göra dessa världsarv mer kända, kanske inte
              bara i Sverige utan också utomlands. Det är ett gemensamt arbete
              för många av oss, inte minst för våra institutioner. Det kan även
              gälla Riksantikvarieämbetet, Svenska institutet och våra kontakter
              med medier.
            </seg>
          </u>
          <note type="speaker">
            Anf. 47 BENGT BERG (V):
          </note>
          <u>
            <seg>
              Fru talman! Jag skulle även vilja dryfta en annan sak. Det gäller
              en stor satsning på det så kallade kulturarvslyftet. Man ska på
              tre år satsa 800 miljoner på detta. Det är alltså ett väldigt
              viktigt och stort projekt. Enligt DIK-förbundets rundringning
              finns det runt om i landet stora farhågor om att man inte ska
              hinna med, att tidsplanen helt enkelt är för optimistisk. Det
              är dessutom, som det sägs, alarmerande låga tal för antalet jobb
              som nu ska finansieras på olika sätt. Det är dels stöd för arbetsmarknadsåtgärder,
              dels ska kulturarbetare få reguljära löner, inte bara lönebidrag.
            </seg>
          </u>
          <u>
            <seg>
              Jag undrar hur den tidsmässiga synkroniseringen egentligen fungerar
              mellan kulturens och arbetsmarknadens departement.
            </seg>
          </u>
          <note type="speaker">
            Anf. 48 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Nu har vi talat så länge om kulturarvslyftet att
              vi nästan tror att det är klart. Budgeten är ännu inte spikad,
              men icke desto mindre har vi från departementet en fortlöpande
              dialog inte minst med Riksantikvarieämbetet, som kommer att hålla
              i en stor del av ansökningarna. Det finns enorma behov i kulturmiljöerna.
              Det handlar om digitalisering av fotografier och av arkiv men
              också om kulturmiljöer, vilket nu blir möjligt tack vare de 800
              miljoner som kommer från Arbetsmarknadsdepartementet.
            </seg>
          </u>
          <u>
            <seg>
              Vi är väl medvetna om att detta är ett arbete som behöver göras.
              Å andra sidan finns det erfarenheter bakåt i tiden, från Kulturarvs-IT
              och från arbetet med Access. Den här gången är satsningen möjlig
              inte bara för våra statliga institutioner och länsmuseer utan
              också för den ideella sektorn, inte minst den stora hembygdsrörelsen.
              Därför hoppas och tror jag att en stor del av arbetet redan är
              på gång i den meningen att man försöker se vad som behöver göras,
              hur vi ska forma en ansökan så att det inte ska behöva ta så lång
              tid att få i gång dessa. De är viktiga för många.
            </seg>
          </u>
          <note>
            Undervisningen för elever med särskilda behov
          </note>
          <note type="speaker">
            Anf. 49 PER LODENIUS (C):
          </note>
          <u>
            <seg>
              Fru talman! Jag vill ställa min fråga till utbildningsminister
              Jan Björklund.
            </seg>
          </u>
          <u>
            <seg>
              Alla elever ska ha rätt att bli undervisade av kvalificerade
              lärare. Lärarlegitimationen är en bra och viktig reform och innebär
              bland annat att det blir tydligare vilka ämnen och årskurser en
              enskild lärare är behörig att undervisa i. Det innebär, särskilt
              i de högre årskurserna, att fler lärare kan komma att behövas
              för att undervisa en grupp eller en klass.
            </seg>
          </u>
          <u>
            <seg>
              För vissa elever som har en utvecklingsstörning eller ett neuropsykiatriskt
              funktionshinder som autism eller Aspergers syndrom kan det vara
              viktigt, eller till och med avgörande, att de träffar endast ett
              fåtal personer under sin skoldag. Eleven klarar helt enkelt inte
              av att ha för många lärare.
            </seg>
          </u>
          <u>
            <seg>
              Min fråga är om utbildningsministern anser att det finns risk
              för att det blir svårare för en skola att, utifrån de krav som
              ställs i och med lärarlegitimationens införande, ha anpassad undervisning
              för de elevgrupper som jag nämnt.
            </seg>
          </u>
          <note type="speaker">
            Anf. 50 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Reformen genomförs för att vi tror att elever når
              målen bättre det gäller naturligtvis alla elever om lärarna är
              välutbildade. Precis som frågan indikerar finns det elever som
              har andra typer av problem än rena inlärningsproblem. Inlärningsproblem
              blir ju en följd av att man har en utvecklingsstörning eller andra
              typer av diagnoser. Där kan man behöva en skolmiljö och en undervisningsmiljö
              som är mer anpassad. Därför ger skollagen möjlighet för skolledningar
              att göra så.
            </seg>
          </u>
          <u>
            <seg>
              För utvecklingsstörda elever finns en särskild skolform, nämligen
              särskolan, som står under helt andra bestämmelser.
            </seg>
          </u>
          <u>
            <seg>
              När det gäller elever med andra svårigheter återinför vi nu i
              den nya skolan speciallärarna på bred front. Dessa lärare är specialutbildade
              för att utbilda och utveckla elever som har stora svårigheter.
            </seg>
          </u>
          <note type="speaker">
            Anf. 51 PER LODENIUS (C):
          </note>
          <u>
            <seg>
              Fru talman! När man är lärare för elever med exempelvis Aspergers
              syndrom eller autism kan personkemin och den sociala biten vara
              minst lika viktig som ämneskunskaperna. Som jag ser det finns
              det nu risk för att det blir problem att rekrytera nya lärare
              till den gruppen just för att man kanske fokuserar mer på ämneskunskaperna.
            </seg>
          </u>
          <u>
            <seg>
              Är utbildningsministern beredd att ta initiativ till en översyn
              av hur man kan förstärka möjligheten till en bra skola för elever
              med utvecklingsstörning eller neuropsykiatriska funktionshinder,
              som jag tog upp tidigare. Det är jättebra att speciallärarna återinförs,
              de är en mycket viktig del i det hela, men kan utbildningsministern
              se behovet av fler delar?
            </seg>
          </u>
          <note type="speaker">
            Anf. 52 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Om man kommer på nya kloka idéer tycker jag att man
              alltid ska vara beredd att pröva dem. Min bedömning för dagen
              är att även om man ska ha stor respekt för att undervisningssituationen
              och skolgången för den gruppen elever som frågeställaren talar
              om är komplex och utmanande är det huvudsakliga svaret på frågan
              ändå speciallärare. De är specialutbildade för att möta elever
              med dessa problem och kan då undervisa i ett eller många ämnen.
            </seg>
          </u>
          <u>
            <seg>
              Vi ska dock alltid vara beredda att ytterligare förbättra och
              förfina regelverket. Syftet är ju att dessa elever ska få så bra
              skolgång som möjligt.
            </seg>
          </u>
          <note>
            Engelskan i universitetsundervisningen
          </note>
          <note type="speaker">
            Anf. 53 YVONNE ANDERSSON (KD):
          </note>
          <u>
            <seg>
              Fru talman! Jag har en fråga till utbildnings- och forskningsminister
              Jan Björklund.
            </seg>
          </u>
          <u>
            <seg>
              Det har talats om att alltför få utländska studenter söker sig
              till Sverige nu när de får betala en avgift, precis som man gör
              och länge gjort i andra jämförbara länder. Jag har sökt anledningen
              till det och funnit att många lärosäten inte har en enda hel utbildning
              på engelska. Man kan knappast förvänta sig att en taiwanes ska
              komma hit och betala för en hel utbildning på svenska.
            </seg>
          </u>
          <u>
            <seg>
              Vad tänker utbildningsministern göra åt detta?
            </seg>
          </u>
          <note type="speaker">
            Anf. 54 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Frågeställaren sätter fingret på en stor målkonflikt.
              Å ena sidan anser riksdagen, regeringen, staten i Sverige att
              högskolor och andra lärosäten ska ha mycket stor frihet att lägga
              upp verksamheter som de själva vill. Å andra sidan har frågeställaren
              identifierat ett problem och efterlyser att jag ska gå in och
              styra så att just det problemet löses. Jag tänker inte göra någonting.
              Det är svaret. Det gäller på just den här punkten; på andra punkter
              gör jag en del.
            </seg>
          </u>
          <u>
            <seg>
              Jag vet att högskolor och universitet funderar mycket på detta,
              på hur de ska göra sig attraktiva, i synnerhet de som haft ett
              tapp av utomeuropeiska studenter. Jag vet också att de är helt
              medvetna om problemet och diskuterar dessa frågor.
            </seg>
          </u>
          <u>
            <seg>
              Vi har den ordningen, som jag tycker i grunden är bra, att det
              är frågor för lärosätena själva. Om jag gick in och styrde genom
              att säga att de ska ha 10 procent av undervisningen på engelska,
              eller något sådant, skulle det bara slå fel.
            </seg>
          </u>
          <note type="speaker">
            Anf. 55 YVONNE ANDERSSON (KD):
          </note>
          <u>
            <seg>
              Fru talman! Jag tackar för svaret, det ska man ju göra, men jag
              måste ändå säga att utbildning på engelska också är bra för svenska
              studenter. Vi är en kunskapsnation, vi ska finnas långt framme,
              och våra svenska studenter vill många gånger ha en utbildning
              på engelska. De kan dessutom klara sig mycket bättre på den globala
              kunskapsmarknaden om de fått en bra bas.
            </seg>
          </u>
          <u>
            <seg>
              Jag tror att det vore väldigt viktigt att man också ovanifrån
              på något sätt försökte stimulera översättning av kurser, kurslitteratur
              och annat till engelska. Det kan i sig innebära en liten kostnad.
              Jag har all respekt för att vi inte ska gå in och styra. Däremot
              tycker jag att det är viktigt att i debatten ta upp vikten av
              att vi också har våra utbildningar och inte bara enskilda kurser
              på engelska för både svenska och utländska studenter.
            </seg>
          </u>
          <note type="speaker">
            Anf. 56 Utbildningsminister JAN BJÖRKLUND (FP):
          </note>
          <u>
            <seg>
              Fru talman! I det senare inlägget från frågeställaren håller
              jag med om vartenda ord. Svenska är det ganska få i världen som
              förstår. Det är bara vi själva här. Det är viktigt att vi i Sverige
              som ett litet land är duktiga på främmande språk. Vi är i jämförelse
              rätt duktiga på engelska, med undantag för de nationer där man
              har engelska som modersmål. Det är i själva verket det undervisningsämne
              i svenskt skolväsen där eleverna når allra högst resultat. Vi
              är rätt duktiga på detta.
            </seg>
          </u>
          <u>
            <seg>
              Jag tycker ofta att våra lärosäten ställer för låga krav. Man
              kan ha kurslitteratur på engelska i stället för svenska. Det ställer
              lite högre krav på studenterna, och det ger en mer internationell
              orientering. Jag delar helt uppfattningen från frågeställaren.
              På frågan om jag vill gå in och styra är svaret nej, men debatt
              vill jag gärna ha, och det har vi just nu.
            </seg>
          </u>
          <note>
            Meddelarskyddet i skattefinansierad verksamhet
          </note>
          <note type="speaker">
            Anf. 57 PHIA ANDERSSON (S):
          </note>
          <u>
            <seg>
              Fru talman! Jag har också en fråga till Jan Björklund, en allmänpolitisk
              sådan.
            </seg>
          </u>
          <u>
            <seg>
              Att kunna påtala missförhållanden inom skattefinansierade verksamheter
              när det gäller vård, skola och omsorg är en viktig del av vår
              demokrati för insyn och granskning av kvaliteten i offentlig verksamhet.
              Men om verksamheten övergår i privat regi upphör meddelarskyddet
              för anställda. Det är saklig grund för uppsägning att bryta mot
              lojalitetsplikten som anställda har mot sin arbetsgivare.
            </seg>
          </u>
          <u>
            <seg>
              I flera år har vi socialdemokrater lagt fram förslag i riksdagen
              om att ge meddelarskydd till anställda i offentligt finansierade
              verksamheter i privat regi. Men alla förslag har avslagits av
              samtliga borgerliga partier i regeringen. Varför?
            </seg>
          </u>
          <note type="speaker">
            Anf. 58 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag antar att frågeställaren har noterat att regeringen
              i somras meddelade att vi nu tillsätter en utredning om meddelarskydd
              i den skattefinansierade välfärdssektorn gällande de företag som
              frågeställaren avser. Utredningen bedrivs inom Justitiedepartementet.
              Det är fullt möjligt att det krävs en grundlagsändring för att
              ändra lagen. Det är komplext.
            </seg>
          </u>
          <u>
            <seg>
              Vår avsikt är precis det som frågeställaren säger. Mer och mer
              verksamhet som tidigare bedrevs av kommun och landsting bedrivs
              nu av privata utförare på uppdrag av kommun och landsting eller
              under pengsystem och så vidare. Vi säger att vi ska ha likvärdiga
              villkor mellan kommunala och fristående skolor, mellan kommunala
              och privata äldreboenden. Då bör också meddelarskyddet vara lika.
              Därför tillsätter vi denna utredning för att komma fram till ett
              förslag.
            </seg>
          </u>
          <u>
            <seg>
              Det är dock komplicerat. Den socialdemokratiska regeringen utredde
              detta 2001 och kom fram till att det inte bör genomföras förändringar.
              Men vi ger oss inte. Vi tänker försöka på nytt.
            </seg>
          </u>
          <note type="speaker">
            Anf. 59 PHIA ANDERSSON (S):
          </note>
          <u>
            <seg>
              Fru talman! Jag tackar för svaret. Ministern anser alltså att
              detta är en viktig fråga. Vi socialdemokrater har lagt fram förslag
              om detta, bland annat i konstitutionsutskottet. Det skulle kunna
              utredas i Yttrandefrihetskommittén. Men om vi nu är överens om
              att regeringen ska ta upp frågan, vilket vi välkomnar, varför
              väntar man då i ett halvår? Varför gör man det inte omgående när
              man ser att behovet är stort?
            </seg>
          </u>
          <note type="speaker">
            Anf. 60 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Vi är överens om att det bör ske. Sedan är frågan
              hur snabbt det kan ske och hur komplext det här är. Jag kan uppmana
              frågeställaren att ta del av det övervägande som Göran Perssons
              regering gjorde 2001. Frågeställaren kommer då att se hur komplext
              detta är. Det krävs förmodligen en grundlagsändring, vilket gör
              att det under inga förhållanden kan träda i kraft förrän efter
              nästa val. Det är så en grundlag ändras. Det är väldigt komplext,
              men vi tänker inte ge oss för att det är komplext, som den förra
              regeringen gjorde. Vi tänker försöka komma i mål med detta och
              genomföra en förändring därför att det är viktigt.
            </seg>
          </u>
          <u>
            <seg>
              Missbrukarvården
            </seg>
          </u>
          <note>
            Anf. 61 WILLIAM PETZÄLL (-):
          </note>
          <u>
            <seg>
              Fru talman! Personer med beroendeproblematik har en svagare ställning
              än andra patientgrupper i form av sämre tillgänglighet och bemötande,
              längre väntetider samt mindre möjlighet att i samråd med vårdgivare
              påverka sin egen behandling.
            </seg>
          </u>
          <u>
            <seg>
              För personer som ingår i underhållsbehandling, med till exempel
              Metadon och Subutex, är detta en livsnödvändig medicin. Det är
              ingen drog, utan en medicin som gör att människor har möjlighet
              att återgå till ett fungerande normalt liv.
            </seg>
          </u>
          <u>
            <seg>
              Men tyvärr har vi sett flera exempel på att patienter blivit
              ofrivilligt utskrivna från olika substitutionsbehandlingar utan
              att någon riskanalys gjorts. Detta har fått förödande konsekvenser
              för den enskilda patienten. Det har lett till självmord, att människor
              tagit överdoser och så vidare.
            </seg>
          </u>
          <u>
            <seg>
              Är regeringen beredd att se över möjligheten att göra det tvingande
              för vården att göra en riskanalys vid ofrivillig utskrivning från
              underhållsbehandling och att i bedömningen ta hänsyn till vad
              som är bäst för patienten, precis som man gör inom alla andra
              vårdområden?
            </seg>
          </u>
          <note type="speaker">
            Anf. 62 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag tackar för frågan. Jag lyssnade noga, men ska
              uppriktigt säga att jag inte behärskar svaret på frågan. Jag får
              be att återkomma med ett svar efter kontakter med Socialdepartementet,
              som inte är företrätt vid denna frågestund, i stället för att
              försöka säga något här när jag inte är riktigt insatt i det hela.
            </seg>
          </u>
          <note>
            Anf. 63 WILLIAM PETZÄLL (-):
          </note>
          <u>
            <seg>
              Fru talman! Jag förstår att det här inte rör utbildningsministerns
              område, men han är ändå här och ställer upp för att svara på allmänpolitiska
              frågor, och då tycker jag att man kan kräva ett svar.
            </seg>
          </u>
          <u>
            <seg>
              Det är trots allt så att människor blir ofrivilligt utskrivna
              utan att man gör någon som helst konsekvensanalys av vad det kommer
              att innebära för patienten. Ibland har detta resulterat i att
              människor dött eller till och med begått självmord. Det är givetvis
              väldigt allvarligt. Det finns inte något annat sammanhang där
              man drar in en livsnödvändig medicin för att en patient har gjort
              några felsteg.
            </seg>
          </u>
          <u>
            <seg>
              Det är klart att vi på något sätt måste få ett svar på vad vi
              ska göra åt problemet. Det är en cynisk syn vi har på de här människorna.
              Det är människor som lider. Någonting måste göras. Jag kräver
              något slags svar.
            </seg>
          </u>
          <note type="speaker">
            Anf. 64 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag lovar att frågeställaren ska få ett svar. Vi
              ska ta reda på svaret på frågan och ge det lite mer välövervägt.
            </seg>
          </u>
          <u>
            <seg>
              När man är här för att svara på de breda frågorna om områden
              som de 20 ministrar som inte finns med här ansvarar för får man
              självklart vara beredd på att ta de flesta frågor. Men en del
              frågor är av den detaljeringsgraden att man får be att få återkomma.
              I detta fall är det så för min del.
            </seg>
          </u>
          <u>
            <seg>
              Kultur för barn
            </seg>
          </u>
          <note type="speaker">
            Anf. 65 BORIANA ÅBERG (M):
          </note>
          <u>
            <seg>
              Fru talman! Min fråga går till kulturminister Lena Adelsohn Liljeroth.
              Det finns barn som sällan eller aldrig får se en teaterföreställning
              eller besöka ett konstmuseum på grund av föräldrarnas brist på
              intresse, tid eller pengar. Skolan har en viktig roll genom att
              se till att alla barn kommer i kontakt med kulturen och själva
              deltar i kreativa och skapande processer.
            </seg>
          </u>
          <u>
            <seg>
              Vad gör regeringen för att kulturen ska vara en naturlig del
              av lärandet och för att utjämna barnens chanser till estetisk
              och kreativ kompetens?
            </seg>
          </u>
          <note type="speaker">
            Anf. 66 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Jag instämmer med Boriana Åberg kultur är livsviktigt.
              Ska kulturen vara en självklarhet även när vi kommer högre upp
              i åren är det viktigt att man börjar med barnen.
            </seg>
          </u>
          <u>
            <seg>
              Regeringen inledde för ungefär tre år sedan en satsning som heter
              Skapande skola. Det är ingen tillfällig satsning, utan den är
              permanent. Det handlar om att professionella kulturskapare går
              in i skolan och arbetar med lärarna för att eleverna tydligt,
              nu också från första klass, ska lära känna dansen, konsten, musiken
              och teatern kopplat direkt till skolarbetet. Denna satsning har
              tagits emot väldigt väl och i stort sett samtliga av landets kommuner
              har också sökt och fått pengar till att arbeta inom ramen för
              Skapande skola.
            </seg>
          </u>
          <u>
            <seg>
              Det är en del. Jag får kanske återkomma i nästa inlägg till vad
              vi gör ytterligare.
            </seg>
          </u>
          <note type="speaker">
            Anf. 67 BORIANA ÅBERG (M):
          </note>
          <u>
            <seg>
              Fru talman! Jag har inga följdfrågor.
            </seg>
          </u>
          <note type="speaker">
            Anf. 68 Kultur- och idrottsminister LENA ADELSOHN LILJEROTH (M):
          </note>
          <u>
            <seg>
              Fru talman! Nu när jag ändå står här: Därutöver kan man också
              från statens sida arbeta med våra övriga institutioner, museer,
              konserthus och andra, för att nå fram till barn och unga. Då är
              utbildning av pedagoger en viktig del.
            </seg>
          </u>
          <u>
            <seg>
              Det här sker också nu i mycket högre grad än tidigare, och jag
              tror att ungefär en tredjedel av det stöd som staten betalar ut
              via Statens kulturråd går till just kultur till barn och unga.
              Det är också numera ett nationellt mål att kultur för barn och
              unga ska prioriteras. Jag är glad över att vi har kunnat göra
              detta, men jag skulle vilja göra ännu mer.
            </seg>
          </u>
          <u>
            <seg>
              Lärarutbildningen
            </seg>
          </u>
          <note type="speaker">
            Anf. 69 ANNIKA ECLUND (KD):
          </note>
          <u>
            <seg>
              Fru talman! Jag har en fråga som riktar sig till statsrådet Jan
              Björklund, och den gäller söktrycket på lärarutbildningen.
            </seg>
          </u>
          <u>
            <seg>
              Allt pekar på att kompetenta lärare är den helt klart viktigaste
              faktorn för att våra barn och unga ska lyckas med sin skolgång,
              nå målen och helst mer än så. I dag ser vi att allt färre söker
              sig till läraryrket, och många av de mest uppskattade pedagogerna
              flyr yrket. Jag anser att detta är en av de största utmaningarna
              vi har att ta itu med för att säkra kvaliteten i svensk skola.
            </seg>
          </u>
          <u>
            <seg>
              Jag vet att mycket är gjort när det gäller att höja statusen
              för lärarna genom lärarlegitimationen och kommande karriärmöjligheter,
              men jag undrar vad statsrådet ytterligare tänker göra för att
              öka läraryrkets status och attraktionskraft och därmed få de bästa
              studenterna att välja yrket.
            </seg>
          </u>
          <note type="speaker">
            Anf. 70 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag håller med om frågeställarens problembeskrivning,
              och jag skulle säga att det är en av Sveriges långsiktigt mest
              strategiska utmaningar. Om Sverige ska vara en lika framgångsrik
              nation i nästa generation som vi har varit hittills är skolan
              helt avgörande, och kvaliteten på skolan avgörs till sist av kvaliteten
              på lärarkåren.
            </seg>
          </u>
          <u>
            <seg>
              Detta att vi har i genomsnitt en sökande per plats på våra lärarutbildningar
              i Sverige håller inte. Det innebär att man måste ta in i stort
              sett alla som söker oavsett deras lämplighet. Lärarkandidaternas
              resultat från deras egen skolgång är lägre i dag än det var för
              20 år sedan. Under en 20-årsperiod har attraktionskraften sjunkit.
            </seg>
          </u>
          <u>
            <seg>
              Det är en lång rad reformer på gång och ytterligare behövs: ny
              lärarutbildning, attraktivare karriärmöjligheter med högre löner
              kopplat till det, lärarlegitimation, allmänna skolpolitiska reformer
              och bättre studiedisciplin i skolan. Det kommer också att krävas
              att arbetsgivarna kommunerna förbättrar anställningsvillkoren.
              Det är alltså en lång rad åtgärder som behövs.
            </seg>
          </u>
          <note type="speaker">
            Anf. 71 ANNIKA ECLUND (KD):
          </note>
          <u>
            <seg>
              Fru talman! Tack, statsrådet, för svaret! Jag vill utvidga detta
              till att också gälla speciallärarutbildningen. Andelen barn med
              särskilda behov och med diagnoser ökar ju, och det finns stort
              behov av människor med specialpedagogisk kompetens på våra skolor.
              Samtidigt är det svårt att fylla platserna på det nya speciallärarprogrammet.
              Hur anser statsrådet att man ska kunna försörja skolorna med specialpedagogisk
              kompetens när dessa platser gapar tomma?
            </seg>
          </u>
          <note type="speaker">
            Anf. 72 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Speciallärare är en viktig yrkesgrupp i skolan. Den
              har varit nästan på väg att utraderas sedan 1989 års beslut om
              att ta bort speciallärarna. De ansågs stigmatisera och peka ut
              elever. Så ser vi det inte längre. Vi vill ha speciallärare i
              skolan som hjälper de elever som har det svårast.
            </seg>
          </u>
          <u>
            <seg>
              Speciallärare är en person som redan är vanlig lärare och som
              sedan vidareutbildar sig. Det betyder att det i praktiken blir
              kommunernas, arbetsgivarnas, sak att se till att personer skickas
              på dessa utbildningar. Det är kommunerna som är huvudman.
            </seg>
          </u>
          <u>
            <seg>
              Frågeställaren och jag kan ha olika uppfattning om det kloka
              i att kommunerna är huvudman, men nu är det så, och det gör att
              det till sist är kommunerna som måste fixa detta. Får man inte
              i väg folk på dessa utbildningar med de villkor som finns måste
              man förbättra villkoren. Det är helt och hållet arbetsgivarnas
              och kommunernas ansvar att skicka folk på utbildning och att erbjuda
              villkor som gör att folk vill åka på utbildning. Det är väldigt
              lite vi kan göra från regeringens sida utöver att se till att
              det finns platser och utbildningar.
            </seg>
          </u>
          <note>
            Offentlighetsprincipen i skattefinansierad verksamhet
          </note>
          <note>
            Anf. 73 HELÉN PETTERSSON i Umeå (S):
          </note>
          <u>
            <seg>
              Fru talman! Även min fråga går till statsrådet Björklund och
              är av allmän karaktär.
            </seg>
          </u>
          <u>
            <seg>
              De riskbolag som äger en stor del av den privat drivna välfärden
              i Sverige är till sin natur ganska hemlighetsfulla. Exempelvis
              har Caremas ena ägare, Triton, knappt ens en hemsida. Det är krångligt
              att få fram klara uppgifter om ekonomi, vinster och skatteinbetalningar.
            </seg>
          </u>
          <u>
            <seg>
              Mångfald i välfärden förutsätter att det ska vara lätt att jämföra
              de olika alternativen. I dag är det svårt att se hur människor
              kan göra ett informerat val när mycket av den relevanta informationen
              är hemlig. Offentlighetsprincipen gäller i dag inte privata utförare
              i välfärden, trots att de finansieras med skattemedel.
            </seg>
          </u>
          <u>
            <seg>
              Vi socialdemokrater vill att offentlighetsprincipen ska gälla
              i all skattefinansierad verksamhet. Min fråga är: Tycker regeringen
              att offentlighetsprincipen ska gälla all skattefinansierad verksamhet,
              så att människor kan få den information de behöver för att kunna
              göra ett bra val?
            </seg>
          </u>
          <note type="speaker">
            Anf. 74 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Jag instämmer i flera av frågeställarens utgångspunkter.
              Medborgarna måste kunna jämföra och det ska vara transparent.
              Jag tycker att vi från politiskt håll, både den nuvarande regeringen
              och den tidigare, har varit för tandlösa när det gäller att ställa
              krav på den här typen av företag och utförare.
            </seg>
          </u>
          <u>
            <seg>
              Jag är inte säker på att frågeställaren och hennes parti har
              grunnat igenom vad det skulle innebära att offentlighetsprincipen
              ska gälla privat verksamhet. Jag tror att de flesta skulle avråda
              från detta. Tidigare socialdemokratiska regeringar har aldrig
              ens en gång tagit i den frågan. Meddelarskydd är en sak, men offentlighetsprincipen
              finns ju för att vi folkvalda och allt offentligt ska kunna granskas.
              Så kan det aldrig vara i ett privat företag. Privata huvudmän
              kan aldrig avkrävas samma offentlighet som vi folkvalda politiker.
            </seg>
          </u>
          <u>
            <seg>
              Ökad öppenhet, ökad genomskinlighet, ökad transparens, meddelarskydd
              och så vidare är den väg som vi måste gå. Vi borde naturligtvis
              från politiskt håll ha genomfört de här regelförändringarna för
              tio år sedan, men vi får göra dem nu i stället.
            </seg>
          </u>
          <note>
            Anf. 75 HELÉN PETTERSSON i Umeå (S):
          </note>
          <u>
            <seg>
              Fru talman! Tack för svaret, statsrådet! Det är mycket som kanske
              skulle ha gjorts tidigare, men vi har ju möjlighet att göra det
              nu, så jag ser fram emot att det nu kommer att börja hända saker.
            </seg>
          </u>
          <u>
            <seg>
              Affärshemligheten kan inte alltid stå över medborgarintresset.
              Det är inte vilka privata företag som helst som det handlar om,
              utan det är företag som till nästan största delen är finansierade
              av skattebetalarnas pengar. Då har skattebetalarna, anser vi,
              också rätt att veta hur deras pengar används. Eller menar statsrådet
              att den senaste tidens avslöjanden visar att allting funkar som
              det ska?
            </seg>
          </u>
          <note type="speaker">
            Anf. 76 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Det sistnämnda tror jag inte att jag har utstrålat
              för ett ögonblick. Tvärtom är vi från regeringens sida mycket
              kritiska mot de förhållanden som har avslöjats.
            </seg>
          </u>
          <u>
            <seg>
              Här i salen ser jag bland andra Jabar Amin från Miljöpartiet.
              Socialdemokraterna, Miljöpartiet och regeringen gjorde i våras
              upp om att göra ett antal förändringar av den här typen på skolområdet.
              Nu är samma sak på gång på äldreomsorgsområdet, vilket har aviserats
              i veckan.
            </seg>
          </u>
          <u>
            <seg>
              Det är lite olika villkor för olika områden, men vi behöver ökad
              insyn, strängare krav, ökad tillsyn och inspektion och också möjlighet
              att avbryta kontrakt, dra in tillstånd och allt vad det nu kan
              handla om i olika verksamheter. Det kräver naturligtvis insyn,
              tillsyn, öppenhet och transparens. Sedan måste man hitta en balans
              och ta hänsyn till att detta trots allt är privata aktörer och
              inte politiskt styrda aktörer.
            </seg>
          </u>
          <u>
            <seg>
              Det finns legitima affärshemligheter som ett företag måste kunna
              skydda, inte gentemot staten men gentemot konkurrenten. Det måste
              man också beakta. Men den väg som frågeställaren vill gå, med
              ökad öppenhet, vill också regeringen gå.
            </seg>
          </u>
          <note>
            Lagen om valfrihetssystem
          </note>
          <note type="speaker">
            Anf. 77 DÉSIRÉE LILJEVALL (S):
          </note>
          <u>
            <seg>
              Fru talman! Jag vänder mig också till Jan Björklund.
            </seg>
          </u>
          <u>
            <seg>
              De senaste veckornas avslöjanden om missförhållanden på privata
              äldreboenden rör framför allt kommuner där LOV, lagen om valfrihetssystem,
              har implementerats. I dagsläget har lite drygt hälften av kommunerna
              fattat beslut om att införa LOV, och mer än 40 procent har hittills
              av olika skäl valt att inte göra det. Trots detta har regeringen
              sagt att det kommer en tvingande lagstiftning om kommunerna inte
              frivilligt inför LOV.
            </seg>
          </u>
          <u>
            <seg>
              Min fråga är: Varför vill regeringen genom LOV förhindra kommunerna
              att själva i demokratisk ordning avgöra om de vill släppa in riskkapitalbolag
              inom vård och omsorg eller inte?
            </seg>
          </u>
          <note type="speaker">
            Anf. 78 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Därför att vi anser att det är medborgarna individerna,
              familjerna, människorna som ska avgöra vilken vårdgivare de vill
              använda. Det ska inte politiker kunna stoppa. Det är skälet till
              detta.
            </seg>
          </u>
          <u>
            <seg>
              Det är samma system som vi har på till exempel skolområdet, där
              kommunpolitiker inte kan stoppa om föräldrar vill ha sina barn
              i en annan skola än den kommunala. Det är likadant i förskolan,
              och vi vill i grunden ha samma system också inom till exempel
              äldreomsorgen.
            </seg>
          </u>
          <note type="speaker">
            Anf. 79 DÉSIRÉE LILJEVALL (S):
          </note>
          <u>
            <seg>
              Fru talman! Tack, utbildningsministern, för svaret! Erfarenheten
              visar att kundval inte är någon garanti för vare sig kvalitetshöjningar
              eller för att skattepengar inte försvinner ur verksamheten genom
              stora vinster. Det ser vi inte minst på skolans område, där det
              har funnits kundval i snart 20 år.
            </seg>
          </u>
          <u>
            <seg>
              Stockholm, Järfälla och Vallentuna är exempel på kommuner som
              har infört lagen om valfrihetssystem. I samma kommuner har missförhållanden
              på privata äldreboenden avslöjats. Det om något visar att LOV
              inte är någon patentlösning.
            </seg>
          </u>
          <u>
            <seg>
              Jag undrar därför: Varför ska inte människor genom sina folkvalda
              i kommunerna själva få avgöra, precis som ministern sade, om de
              vill släppa in riskkapitalbolag i välfärden eller inte? Varför
              vet politikerna i regeringen bäst i den här frågan?
            </seg>
          </u>
          <note type="speaker">
            Anf. 80 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Vi litar på människor. Vi litar på att äldre människor,
              och i den mån de av olika skäl inte förmår att ta till sig information
              har de anhöriga. Vi litar på att människor klarar att fatta beslut.
            </seg>
          </u>
          <u>
            <seg>
              Vi tror inte alltid att politiker måste fatta alla beslut över
              huvudet på människor. Vi ger makten direkt till människorna. Ni
              vill ge den till kommunalråden. Det är skillnaden.
            </seg>
          </u>
          <u>
            <seg>
              Mobilnätens kapacitet
            </seg>
          </u>
          <note type="speaker">
            Anf. 81 EMIL KÄLLSTRÖM (C):
          </note>
          <u>
            <seg>
              Fru talman! Jag har en fråga till statsrådet Anna-Karin Hatt.
            </seg>
          </u>
          <u>
            <seg>
              Punkt SE, Stiftelsen för Internetinfrastruktur, släppte i går
              rapporten Svenskarna och Internet. Där kan man bland annat läsa
              att internet i mobilen har tagit fart på allvar i Sverige.
            </seg>
          </u>
          <u>
            <seg>
              Vi blir alltmer mobila. Vi kan arbeta, betala räkningar och söka
              information nästan överallt där vi befinner oss. Det är väldigt
              positivt. Men vi får också rapporter om att den ökade användningen
              av framför allt smart phones gör att mobilnäten ofta blir överbelastade.
            </seg>
          </u>
          <u>
            <seg>
              Min fråga till statsrådet Hatt är: Hur agerar regeringen för
              att förbättra mobilnätens kapacitet?
            </seg>
          </u>
          <note type="speaker">
            Anf. 82 Statsrådet ANNA-KARIN HATT (C):
          </note>
          <u>
            <seg>
              Fru talman! Tack för frågan, Emil Källström! Detta är en utveckling
              som i grunden är väldigt positiv. Alldeles nyss rapporterade PTS,
              Post- och telestyrelsen, att det i de svenska näten finns 2,3
              miljoner av de smarta telefoner som Emil Källström nämner i sin
              fråga.
            </seg>
          </u>
          <u>
            <seg>
              Efterfrågan på mobil data ökar ständigt. Det är i första hand
              operatörerna som nu gör kraftfulla investeringar i att bygga ut
              infrastruktur. Men vi gör också saker från regeringens sida.
            </seg>
          </u>
          <u>
            <seg>
              Det kanske allra viktigaste är att vi stegvis ställer allt fler
              frekvenser till förfogande för mobilt bredband. På senare tid
              har vi allokerat 800-, 1 600-, 1 800- och 2 600-bandet för auktioner
              och mobilt bredband.
            </seg>
          </u>
          <u>
            <seg>
              Det gör att vi nu steg för steg tack vare att vi tilldelar allt
              fler frekvenser för mobilt bredband kommer att kunna se att kapaciteten
              i näten kan byggas ut för att möta den efterfrågan som frågeställaren
              nämner.
            </seg>
          </u>
          <note type="speaker">
            Anf. 83 EMIL KÄLLSTRÖM (C):
          </note>
          <u>
            <seg>
              Fru talman! Tack, statsrådet! Det är glädjande att detta görs
              för att underlätta för utbyggnaden av mobilnäten. Men på landsbygden
              finns det ett delvis annat problem. Det är inte kapacitetsbristen
              utan att man kanske inte har täckning över huvud taget.
            </seg>
          </u>
          <u>
            <seg>
              Därför vill jag ställa en uppföljande fråga. Vad gör regeringen
              för att även de vita eller de delvis vita fläckarna på Sverigekartan
              kan kopplas upp?
            </seg>
          </u>
          <note type="speaker">
            Anf. 84 Statsrådet ANNA-KARIN HATT (C):
          </note>
          <u>
            <seg>
              Fru talman! Ett av de frekvensband som jag nämnde, 800-bandet,
              är till sin karaktär ett sådant band som lämpar sig väldigt väl
              att använda för mobilt bredband för att täcka stora geografiska
              ytor till en ganska billig kostnad.
            </seg>
          </u>
          <u>
            <seg>
              Det auktionerades ut i mars i år. Just nu ligger operatörerna
              i startgroparna för att bygga ut det bandet. Ett av tillstånden
              i 800-bandet har villkor knutet till sig som gör att PTS kommer
              att kunna använda 300 miljoner kronor för att snabbt bygga ut
              mobilt bredband i den landsbygd som Emil Källström nämner.
            </seg>
          </u>
          <u>
            <seg>
              Redan i dag har 6070 procent av den svenska geografiska ytan
              täckning av GSM-näten. Vi har en operatör i 450-bandet som har
              krav på sig att täcka in 80 procent av alla län. I många län når
              man 100 procent av yttäckningen.
            </seg>
          </u>
          <u>
            <seg>
              Yttäckningen i Sverige i dag är redan relativt bra. Men den kommer
              att bli ännu bättre framöver tack vare de krav som PTS har ställt
              vid auktioneringen av 800-bandet.
            </seg>
          </u>
          <note>
            Legitimation för fritidspedagoger
          </note>
          <note type="speaker">
            Anf. 85 JABAR AMIN (MP):
          </note>
          <u>
            <seg>
              Fru talman! Jag ställer min fråga till utbildningsministern.
            </seg>
          </u>
          <u>
            <seg>
              Vi vet att fritidspedagoger har lång och omfattande utbildning
              som exempelvis förskollärare. De ansvarar för pedagogisk verksamhet
              i skolan och är viktiga för skolans måluppfyllelse. Men med de
              nuvarande bestämmelserna får de inte längre vara ansvariga för
              den verksamhet som de är utbildade för.
            </seg>
          </u>
          <u>
            <seg>
              Min fråga till ministern är: Kan man tänka sig, precis som med
              lärarna i träningsskolan, att se över bestämmelser så att även
              fritidspedagoger kan omfattas av lärarlegitimationen?
            </seg>
          </u>
          <note type="speaker">
            Anf. 86 Utbildningsminister JAN BJÖRKLUND (FP):
          </note>
          <u>
            <seg>
              Fru talman! Svaret är nej. Lärarlegitimation är som ordet antyder
              till för att legitimera lärare. Det finns en lång rad yrkesgrupper
              i Sverige som också gärna skulle vilja bli legitimerade. Men de
              är inte lärare, och inte heller fritidspedagoger.
            </seg>
          </u>
          <u>
            <seg>
              Fritidspedagoger är fritidspedagoger. Det är en viktig yrkesgrupp
              i skolan. De har sina arbetsuppgifter. Men de är inte lärare och
              ska inte omfattas av lärarlegitimation.
            </seg>
          </u>
          <note type="speaker">
            Anf. 87 JABAR AMIN (MP):
          </note>
          <u>
            <seg>
              Fru talman! Vid det här laget vet vi att tusentals kompetenta
              och välutbildade fritidspedagoger med rätta är frustrerade över
              den orättvisa behandling som regeringen utsätter dem för genom
              att neka dem legitimation trots att de i många fall har helt identisk
              utbildning med andra yrkeskategorier.
            </seg>
          </u>
          <u>
            <seg>
              Anser utbildningsministern att det är rimligt och rättssäkert
              att neka denna kategori legitimation trots att många av dem har
              identiskt lika utbildning som andra kategorier?
            </seg>
          </u>
          <note type="speaker">
            Anf. 88 Utbildningsminister JAN BJÖRKLUND (FP):
          </note>
          <u>
            <seg>
              Fru talman! I så fall är de felutbildade. En fritidspedagogutbildning
              är någonting annat än lärarutbildning och förskollärarutbildning.
              De har olika utbildningar. Sedan vet jag att Socialdemokraterna
              på sin tid försökte slå ihop alla pedagogiska utbildningar till
              en enda stor utbildning. Alla skulle ha samma utbildning. Man
              hade ganska liten respekt för olika yrkens särart.
            </seg>
          </u>
          <u>
            <seg>
              Det är olika utbildning till att bli fritidspedagog eller förskollärare.
              Det har varit lika lång utbildning, men det betyder inte att de
              är lärare. Syokonsulenterna har också lång utbildning. Skolpsykologerna
              har ännu längre utbildning, men de är inte legitimerade lärare
              för det.
            </seg>
          </u>
          <u>
            <seg>
              Det finns olika yrken i skolväsendet. Alla är inte lärare. Det
              behövs olika kompetenser. Lärarlegitimationen är till för lärare.
              Det kommer inte att bli aktuellt med lärarlegitimation åt fritidspedagoger.
            </seg>
          </u>
          <u>
            <seg>
              Skatteflykt från välfärdsföretag
            </seg>
          </u>
          <note type="speaker">
            Anf. 89 LENNART AXELSSON (S):
          </note>
          <u>
            <seg>
              Fru talman! Jag ställer min fråga till finansmarknadsminister
              Peter Norman. Han var en av undertecknarna till en debattartikel
              häromdagen tillsammans med Anders Borg med rubriken Företagens
              skatteflykt ska stoppas.
            </seg>
          </u>
          <u>
            <seg>
              Redan för tre och ett halvt år sedan ställde jag en fråga till
              finansministern om han var beredd att sätta upp nya regler som
              skulle förhindra skatteflykt från välfärdsföretag som skapade
              stora vinster i Sverige. Hans svar i det skedet var att regeringen
              noga följer utvecklingen.
            </seg>
          </u>
          <u>
            <seg>
              Nu tre och ett halvt år senare ställer man sig på barrikaderna
              och ser ut att vara upprörd över något som man har vetat om i
              tre och ett halvt år. Jag tycker att det är lite skamligt att
              man har låtit skattebetalarnas pengar rinna ned i fickorna på
              riskkapitalbolagen under tre och ett halvt år trots att man vetat
              om att det har skett.
            </seg>
          </u>
          <u>
            <seg>
              Min fråga till finansmarknadsministern är: Varför har ni inte
              gjort något tidigare?
            </seg>
          </u>
          <note type="speaker">
            Anf. 90 Statsrådet PETER NORMAN (M):
          </note>
          <u>
            <seg>
              Fru talman! Jag har lite svårt att svara på den direkta frågan
              i och med att jag inte var här då. Den frågan ska nog ställas
              till finansministern.
            </seg>
          </u>
          <u>
            <seg>
              Jag kan bara allmänt säga att det finns en ganska bred uppslutning
              kring att privata inslag i välfärdssektorn har sina fördelar.
              Men på de företag som gör detta arbete och ska tillhandahålla
              högkvalitativ vård och hög tillgänglighet har alla skattebetalare
              rätt att ställa väldigt höga krav på både företagsetik och moral
              i allmänhet.
            </seg>
          </u>
          <u>
            <seg>
              Det vi nu har sett är helt enkelt oacceptabelt. Vad regeringen
              gör är för det första att ge ett uppdrag till Företagsskatteutredningen.
              För det andra pågår ett arbete inom departementet. För det tredje
              kommer Skatteverket att få ett uppdrag att granska dessa bolag.
            </seg>
          </u>
          <u>
            <seg>
              Detta är väldigt komplicerade frågor. Jag kan utveckla det vid
              nästa tillfälle.
            </seg>
          </u>
          <note type="speaker">
            Anf. 91 LENNART AXELSSON (S):
          </note>
          <u>
            <seg>
              Fru talman! Jag kan förstå att finansmarknadsministern inte kan
              vara insatt i alla frågor. Men detta är fråga om att hantera folkets
              skattepengar på ett riktigt sätt. Därför finns det anledning för
              finansmarknadsministern att sätta sig in i de frågorna.
            </seg>
          </u>
          <u>
            <seg>
              Det är problem att förutom att man inte har gjort någonting har
              man till exempel privatiserat apoteken under denna period på tre
              och ett halvt år. Det har ytterligare spätt på möjligheterna för
              riskkapitalbolag att komma undan med skattepengar.
            </seg>
          </u>
          <u>
            <seg>
              Nu säger man att man ska tillsätta en utredning eller lämna ett
              förslag till förändringar som skulle kunna träda i kraft först
              2013. Min fråga i det sammanhanget blir: Borde det inte vara möjligt
              att göra det snabbare än så?
            </seg>
          </u>
          <note type="speaker">
            Anf. 92 Statsrådet PETER NORMAN (M):
          </note>
          <u>
            <seg>
              Fru talman! Tack för frågan, Lennart Axelsson! Det är väldigt
              komplicerade frågor. Jag tror att vi är helt överens om att det
              här ska sjösättas så fort som det över huvud taget går. Vår bedömning
              är att det inte kommer att hinnas med före den 1 januari 2013.
              Om jag har fel är ingen gladare än jag.
            </seg>
          </u>
          <u>
            <seg>
              Däremot vill jag säga till de bolag som håller på med det här
              just nu att det är en aggressiv och fullständigt oacceptabel skatteplanering.
              Den här typen av affärer kommer inte att kunna fortsätta efter
              2013. Det är lika bra att bolagen ställer in sig på detta omedelbart,
              för det här är ingen framtidsväg för de bolagen.
            </seg>
          </u>
          <note type="speaker">
            Anf. 93 FÖRSTE VICE TALMANNEN:
          </note>
          <u>
            <seg>
              Därmed är dagens frågestund avslutad. Jag tackar alla deltagare.
            </seg>
          </u>
          <note>
            Ajournering
          </note>
          <note>
            Kammaren beslutade kl. 15.00 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            11 § Beslut om ärenden som slutdebatterats vid dagens sammanträde
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            13 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 november
          </note>
          <note>
            Mikael Damberg
          </note>
          <note>
            Carina Adolfsson Elgestam
          </note>
          <note>
            Kerstin Nilsson
          </note>
          <note>
            Ylva Johansson
          </note>
          <note>
            Lena Olsson
          </note>
          <note>
            den 17 november
          </note>
          <note>
            Patrik Björck
          </note>
          <note>
            Patrik Björck
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 22 november.
          </note>
          <note>
            14 § Anmälan om frågor för skriftliga svar
          </note>
          <u>
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 15 november
          </note>
          <note>
            Peter Persson
          </note>
          <note>
            den 16 november
          </note>
          <note>
            Hans Hoff
          </note>
          <note>
            Maria Lundqvist-Brömster
          </note>
          <note>
            Lars Mejern Larsson
          </note>
          <note>
            Jonas Gunnarsson
          </note>
          <note>
            Gunilla Svantorp
          </note>
          <note>
            den 17 november
          </note>
          <note>
            Roger Haddad
          </note>
          <note>
            Helén Pettersson
          </note>
          <note>
            Jan Ertsborn
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 22 november.
          </note>
          <note>
            15 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 november
          </note>
          <u>
            <seg>
              Gustav Fridolin
            </seg>
          </u>
          <u>
            <seg>
              Gustav Fridolin
            </seg>
          </u>
          <note>
            Jens Holm
          </note>
          <note>
            Robert Halef
          </note>
          <note>
            Berit Högman
          </note>
          <note>
            Peter Persson
          </note>
          <note>
            Ann-Kristine Johansson
          </note>
          <note>
            Johan Andersson
          </note>
          <note>
            Jacob Johnson
          </note>
          <note>
            Peter Persson
          </note>
          <note>
            Anders Karlsson
          </note>
          <note>
            Anders Karlsson
          </note>
          <note>
            Josef Fransson
          </note>
          <note>
            Hans Backman
          </note>
          <note>
            Yilmaz Kerimo
          </note>
          <note>
            Mikael Oscarsson
          </note>
          <note>
            Leif Pettersson
          </note>
          <note>
            Thoralf Alfsson
          </note>
          <note>
            Helena Leander
          </note>
          <note>
            Helena Leander
          </note>
          <note>
            Jennie Nilsson
          </note>
          <note>
            Jennie Nilsson
          </note>
          <note>
            Staffan Danielsson
          </note>
          <note>
            Eva-Lena Jansson
          </note>
          <note>
            Lennart Axelsson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 22 november.
          </note>
          <note>
            16 § Kammaren åtskildes kl. 16.01.
          </note>
          <u>
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
