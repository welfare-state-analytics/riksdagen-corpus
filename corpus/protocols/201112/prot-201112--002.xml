<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-201112--2</head>
        <docDate when="2011-09-15">2011-09-15</docDate>
      </div>
    </front>
    <body>
      <div type="commentSection" xml:id="i-DkVJfANT2iLiwzBoMNmK8D">
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=1"/>
        <note xml:id="i-XbMfX2NsbsFQGQsstVfUWN">
          Riksdagens protokoll
        </note>
        <note xml:id="i-6XyDPp9tKEUiDBrBWae1w7">
          2011/12:2
        </note>
        <note xml:id="i-TewhxeR3yGoj9zRQFQnnVQ">
          Torsdagen den 15 september
        </note>
        <note xml:id="i-Sn32sbTrUpminVvjpAVkBA">
          Kl. 14:00 - 14:50
        </note>
      </div>
      <div type="debateSection" xml:id="i-GS9muVdkguFkNSAAkDoEdb">
        <note xml:id="i-TVutYX36buqbCZ5x4a9V1B">
          1 § Öppnande av riksmötet
        </note>
        <u xml:id="i-SzVufngXwpf8TRPaXts1oq" who="unknown">
          <seg xml:id="i-HXxFFEnLFAoFdWYUEiFyn">
            Program för öppnandet har fogats som bilaga till detta protokoll.
          </seg>
        </u>
        <note type="speaker" xml:id="i-4QJ2Q1mVGUigW7a2YWoRac">
          Anf. 1 TALMANNEN:
        </note>
        <u xml:id="i-c845616625970ae3-0" who="i-D74cdq6EQpWG5dWigfnSSw">
          <seg xml:id="i-J1SWwbc7FdnQbyoqaYjcjE">
            Jag hemställer att Ers Majestät förklarar riksmötet öppnat.
          </seg>
        </u>
        <note type="speaker" xml:id="i-C66gke1mSibCpegPgr4znh">
          Anf. 2 HANS MAJESTÄT KONUNGEN:
        </note>
        <u xml:id="i-c845616625970ae3-1" who="unknown" next="i-c845616625970ae3-2">
          <seg xml:id="i-69bGAPE13F7LuYontsMfTx">
            Herr talman! Ärade ledamöter av Sveriges riksdag! När ni folkvalda
            ledamöter i Sveriges riksdag samlas för ett nytt arbetsår har
            ni många stora utmaningar framför er. Jag känner alltid ett stort
            allvar när jag står här för att förklara riksmötet öppnat. Ni
            har en viktig uppgift att fatta beslut som kommer att påverka
            villkoren för många medborgare i Sverige nu och i framtiden.
          </seg>
        </u>
        <u xml:id="i-c845616625970ae3-2" who="unknown" prev="i-c845616625970ae3-1" next="i-c845616625970ae3-3">
          <seg xml:id="i-3MQTq1fa5pC64vcBmqZrB7">
            Så sent som i början av detta år verkade allting betydligt ljusare
            och mer stabilt. Även om det fanns orosmoln utanför Sverige var
            vår ekonomi stark och det internationella läget relativt lugnt.
            Men sedan dess har mycket hänt.
          </seg>
        </u>
        <u xml:id="i-c845616625970ae3-3" who="unknown" prev="i-c845616625970ae3-2" next="i-c845616625970ae3-4">
          <seg xml:id="i-3r2oL2fvBsCAsGTjxMY8db">
            Herr talman! I Sverige står vi nu inför flera utmaningar utöver
            osäkerheten i vår omvärld.
          </seg>
        </u>
        <u xml:id="i-c845616625970ae3-4" who="unknown" prev="i-c845616625970ae3-3" next="i-c845616625970ae3-5">
          <seg xml:id="i-9YHzcWub3p7edEn2vE8Zd3">
            Det finns många frågor som griper över de partipolitiska gränserna.
            En sådan fråga, herr talman, är det ökade våldet i vårt samhälle.
            Vi läser alltför ofta om hur oskyldiga människor helt oprovocerat
            attackeras och skadas och ibland också blir dödade av för dem
            okända gärningsmän. Och hur kan detta ske?
          </seg>
        </u>
        <u xml:id="i-c845616625970ae3-5" who="unknown" prev="i-c845616625970ae3-4" next="i-c845616625970ae3-6">
          <seg xml:id="i-U9JVfhSmhWXifvGgc3nPbs">
            De fruktansvärda händelserna i vårt grannland Norge den 22 juli
            gör denna fråga än mer angelägen. Bombattacken mot regeringskvarteret
            i Oslo, som krävde åtta människors liv, var ett angrepp mot det
            demokratiska samhällets hjärta. Och massakern på Utøya, där så
            många unga människor miste livet, var en ohygglig tragedi. För
            ett stort antal personer förändrades tillvaron för alltid på ett
            brutalt sätt. Livet blir aldrig mer sig likt. Våra tankar går
            till de anhöriga. Vi kan bara ana vad de känner och har upplevt.
          </seg>
        </u>
        <u xml:id="i-c845616625970ae3-6" who="unknown" prev="i-c845616625970ae3-5" next="i-c845616625970ae3-7">
          <seg xml:id="i-5RWCsD4bZVZfB2iY9tYW87">
            Herr talman! Det öppna demokratiska samhällets svar på sådana
            händelser måste vara att hat och terror ska bemötas med mer öppenhet
            och med mer demokrati. Vi måste fortsätta att argumentera för
            tolerans och frihet. Vi alla har ett ansvar att stödja de positiva
            initiativ som tas till samförstånd och samarbete. Vi bör också
            fråga oss hur vi inom familjen, skolan och samhället i övrigt
            ska kunna förmedla grundläggande värderingar om ickevåld, alla
            människors lika värde, öppenhet och tolerans.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=2"/>
        <u xml:id="i-c845616625970ae3-7" who="unknown" prev="i-c845616625970ae3-6" next="i-c845616625970ae3-8">
          <seg xml:id="i-E8AzwbyJ6NzeeQfaJ9Rcft">
            Bara några dagar efter händelserna i Norge valde över 38 000
            scouter från 150 länder i världen att samlas på en internationell
            jamboree i Kristianstad. Under två veckor bodde alla tillsammans,
            deltog i olika seminarier och diskussioner, umgicks och lärde
            känna varandra. Drottningen och jag fick förmånen att på plats
            uppleva den starka tro på framtiden som ungdomarna har.
          </seg>
        </u>
        <u xml:id="i-c845616625970ae3-8" who="unknown" prev="i-c845616625970ae3-7" next="i-c845616625970ae3-9">
          <seg xml:id="i-2tiY6y9C9dkTTvS16e8nn5">
            Avslutningsceremonin med alla dessa 38 000 scouter från hela
            världen blev, trots att regnet vräkte ned, en fin manifestation.
            Glädjen, sammanhållningen och den gemenskap som ungdomarna från
            världens alla hörn hade byggt upp under de här två veckorna gick
            inte att ta miste på.
          </seg>
        </u>
        <u xml:id="i-c845616625970ae3-9" who="unknown" prev="i-c845616625970ae3-8" next="i-c845616625970ae3-10">
          <seg xml:id="i-DnYmKu6S2pav7wmEPrQAYo">
            Låt oss gemensamt förvalta alla de positiva krafter i samhället
            som ser möjligheter och som vill bidra till att göra världen bättre
            och mer fredlig. Alla kände ett stort ansvar inför framtiden.
            Och deras gemensamma slutbudskap var: I am a messenger for peace.
            Detta är framtidstro. Vilken fin möjlighet det är för er, valda
            ombud för Sveriges folk, att fånga upp och dra nytta av denna
            ungdomliga entusiasm och energi.
          </seg>
        </u>
        <u xml:id="i-c845616625970ae3-10" who="unknown" prev="i-c845616625970ae3-9" next="i-Erxw8J3hSyGidxGULiPFgX">
          <seg xml:id="i-6RWRqieWdhvPEmMYYowKPG">
            Med dessa ord vill jag önska er all kraft och uthållighet att
            föra vår nation vidare i en för alla medborgare gynnsam utveckling.
          </seg>
        </u>
        <u xml:id="i-Erxw8J3hSyGidxGULiPFgX" who="unknown" prev="i-c845616625970ae3-10">
          <seg xml:id="i-E5Nm8LrgQ44Y44GJFyVvuY">
            Jag förklarar härmed 2011/12 års riksmöte öppnat.
          </seg>
        </u>
      </div>
      <div type="debateSection" xml:id="i-NiKr4zm3bupKkKfU6g1rTS">
        <note xml:id="i-5mEPFH38DD4ixMgLVc6A6a">
          2 § Regeringsförklaring
        </note>
        <note type="speaker" xml:id="i-7GhzNRA2SvLy5ooo3RbXWT">
          Anf. 3 Statsminister FREDRIK REINFELDT (M):
        </note>
        <u xml:id="i-CofcJiFNdQuVNB7ek2bvf9" next="i-c845616625970ae3-11" who="i-XgRZtFgzPDL7KcwsDvGVej">
          <seg xml:id="i-3tFVHMujeoXDLpp8FxyHJg">
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </seg>
        </u>
        <u xml:id="i-c845616625970ae3-11" who="i-XgRZtFgzPDL7KcwsDvGVej" prev="i-CofcJiFNdQuVNB7ek2bvf9" next="i-c845616625970ae3-12">
          <seg xml:id="i-DLRQLJ98BGTGV7q6GUPKht">
            Stor är friheten. Den är så stor att människor är villiga att
            offra sina liv för att få uppleva den. Det är vad vi sett och
            fortsatt ser i Nordafrika och Mellanöstern. Den arabiska våren
            är ett fantastiskt uttryck för människans frihetslidelse. Det
            är en människors kamp för frihet, demokrati och rättfärdighet
            och en kamp vi i Sverige gett och fortsatt ger vårt stöd.
          </seg>
        </u>
        <u xml:id="i-c845616625970ae3-12" prev="i-c845616625970ae3-11" who="i-XgRZtFgzPDL7KcwsDvGVej" next="i-c845616625970ae3-13">
          <seg xml:id="i-M9d9veLDz7MVhAQquhMTU2">
            I sommar har vi också firat 20-årsjubileum av frihet i Baltikum.
            En frihet som omvandlade vår del av världen till det bättre. En
            frihetskamp värd att minnas, inspireras av och som är viktig även
            för oss i Sverige.
          </seg>
        </u>
        <u xml:id="i-c845616625970ae3-13" prev="i-c845616625970ae3-12" who="i-XgRZtFgzPDL7KcwsDvGVej" next="i-c845616625970ae3-14">
          <seg xml:id="i-TRhoimsggoBFeBcLTEs7vb">
            Stor är friheten. Den är så stor att där också finns de som ser
            frihet, demokrati och öppenhet som ett hot mot deras mörka och
            förvridna världsbild. Även detta har vi upplevt denna sommar.
            I vårt grannland Norge bröt vansinnigt hat och extremism sönder
            sommaren, skapade förödelse och tog unga människors liv.
          </seg>
        </u>
        <u xml:id="i-c845616625970ae3-14" prev="i-c845616625970ae3-13" who="i-XgRZtFgzPDL7KcwsDvGVej" next="i-c845616625970ae3-15">
          <seg xml:id="i-BH42ojj8tiPKUxLTPDbBd6">
            Den oerhörda tragedi som drabbade vårt broderland Norge den 22
            juli måste ge oss ny kraft att arbeta för öppenhet och tolerans
            i våra samhällen, samtidigt som varje form av extremism måste
            motverkas.
          </seg>
        </u>
        <u xml:id="i-c845616625970ae3-15" prev="i-c845616625970ae3-14" who="i-XgRZtFgzPDL7KcwsDvGVej" next="i-c845616625970ae3-16">
          <seg xml:id="i-KLovLD4bTpFE9BxNqgfsEL">
            Friheten vårt öppna och demokratiska samhälle är det vår gemensamma
            uppgift att vinna, vårda och utveckla. I den uppgiften finns många
            viktiga värden att bära: respekten för människovärdet, insikten
            om att våldet är demokratins motsats och förståelsen för att ett
            öppet land, ej ett befästat, är något vi bygger gemensamt.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=3"/>
        <u xml:id="i-c845616625970ae3-16" prev="i-c845616625970ae3-15" who="i-XgRZtFgzPDL7KcwsDvGVej" next="i-c845616625970ae3-17">
          <seg xml:id="i-EmYbG5H4X3NM7otwP6ocJw">
            Herr talman! Riksdagen samlas i år i skuggan av en orosfylld
            sommar. En ovälkommen gäst har uppenbarat sig. Det är finanskrisen
            som har bytt skepnad. Det är inte banker och finansinstitut som
            river upp krisens svallvågor. Det är hela länder som är roten
            till oron.
          </seg>
        </u>
        <u xml:id="i-c845616625970ae3-17" prev="i-c845616625970ae3-16" who="i-XgRZtFgzPDL7KcwsDvGVej" next="i-c845616625970ae3-18">
          <seg xml:id="i-JWCJA3SMzSe93DLcgUiS9r">
            Skuldstormen knackar på dörren till länder med höga skulder.
            Den tar sig in hos dem som har ägnat sig åt att bygga upp stora
            utgifter för lånade pengar. Om det har kallats reformer, investeringar
            eller satsningar spelar mindre roll.
          </seg>
        </u>
        <u xml:id="i-c845616625970ae3-18" prev="i-c845616625970ae3-17" who="i-XgRZtFgzPDL7KcwsDvGVej" next="i-c845616625970ae3-19">
          <seg xml:id="i-QmU9bjkrGzCzth5afscVUe">
            Där lån bygger skuldberg rivs självbestämmandet ned. Det är det
            vi nu ser. Marknaden straffar hela länder med uppdrivna räntor,
            stormande börser och uteblivna investeringar. Vi ser hur oron
            äter sig allt djupare in i ekonomier med krav på smärtsamma åtgärder.
          </seg>
        </u>
        <u xml:id="i-c845616625970ae3-19" prev="i-c845616625970ae3-18" who="i-XgRZtFgzPDL7KcwsDvGVej" next="i-c845616625970ae3-20">
          <seg xml:id="i-SYWkEMy9pK237UeBn2Pgpb">
            När stater inte klarar av att sköta sin ekonomi får medborgarna
            betala, med högre skatter och nya skatter, med nedskärningar och
            sparkad personal i välfärden, med urholkad trygghet och försvagade
            trygghetssystem.
          </seg>
        </u>
        <u xml:id="i-c845616625970ae3-20" prev="i-c845616625970ae3-19" who="i-XgRZtFgzPDL7KcwsDvGVej" next="i-c845616625970ae3-21">
          <seg xml:id="i-SRyZXh6uhsBqKqugsnehDQ">
            I land efter land ekar nu demonstrationstågen mellan krispaketen.
            Regeringen vill därför sända ett tydligt budskap till alla dem
            som känner oro runt fikaborden på våra arbetsplatser eller hemma
            runt köksborden: Sverige ska inte hamna i en sådan situation.
          </seg>
        </u>
        <u xml:id="i-c845616625970ae3-21" prev="i-c845616625970ae3-20" who="i-XgRZtFgzPDL7KcwsDvGVej" next="i-c845616625970ae3-22">
          <seg xml:id="i-KSNUdM3RxS8y5VpUKFk8V9">
            Herr talman! Svenska folket har gett Alliansen Moderata samlingspartiet,
            Folkpartiet liberalerna, Centerpartiet och Kristdemokraterna förtroendet
            att bära regeringsansvar. Vi förenas i en vilja att ta ansvar
            för Sverige. Det är ett ansvar vi tar med utgångspunkt i människan
            och med viljan att göra Sverige till ett bättre land.
          </seg>
        </u>
        <u xml:id="i-c845616625970ae3-22" prev="i-c845616625970ae3-21" who="i-XgRZtFgzPDL7KcwsDvGVej" next="i-c845616625970ae3-23">
          <seg xml:id="i-8w9qdgtJ3L9J8jswr128Qh">
            I regeringsförklaringen för ett år sedan presenterade regeringen
            politikens inriktning och vad den såg som sina uppgifter för hela
            mandatperioden. Det gäller fortsatt.
          </seg>
        </u>
        <u xml:id="i-c845616625970ae3-23" prev="i-c845616625970ae3-22" who="i-XgRZtFgzPDL7KcwsDvGVej" next="i-c845616625970ae3-24">
          <seg xml:id="i-EUbi4v6G4HkEkMAjhZDuWm">
            Vi vill att Sverige ska vara ett land där människor och familjer
            ges möjlighet att forma sin egen vardag, där arbete lönar sig
            och företag uppmuntras så att jobben blir fler och där välfärden
            fungerar och finns till stöd då vi behöver den.
          </seg>
        </u>
        <u xml:id="i-c845616625970ae3-24" prev="i-c845616625970ae3-23" who="i-XgRZtFgzPDL7KcwsDvGVej" next="i-c845616625970ae3-25">
          <seg xml:id="i-XNRs1mh8RPkLJ5wHmp1Xp9">
            Vi vill genom att ta till vara människors arbetsinsatser, idéer
            och initiativ lägga grund för en trygg och hållbar tillväxt. Vårt
            Sverige ska rymma ett samhälle som både håller samman och låter
            människor växa.
          </seg>
        </u>
        <u xml:id="i-c845616625970ae3-25" prev="i-c845616625970ae3-24" who="i-XgRZtFgzPDL7KcwsDvGVej" next="i-c845616625970ae3-26">
          <seg xml:id="i-EdZAyaeK48cgWhkqFp3hxc">
            Vi ska bejaka värden som frihet, ansvar och trygghet. Vi ska
            vara tydliga i att politiken har ett uppdrag men också gränser.
            Vi är övertygade om att det är vägen till ett bättre Sverige.
          </seg>
        </u>
        <u xml:id="i-c845616625970ae3-26" prev="i-c845616625970ae3-25" who="i-XgRZtFgzPDL7KcwsDvGVej" next="i-c845616625970ae3-27">
          <seg xml:id="i-PmSmWvV98YRSDLgWBiBS99">
            Sverige stod emot finanskrisen och gick starkare ur den än nära
            nog något annat land. Andra visar sönderfallande statsfinanser
            när vi visar stabilitet. Andra visar ekonomisk tillbakagång när
            vi visar tillväxt. Då andra drabbats av misstro har vi byggt förtroende.
          </seg>
        </u>
        <u xml:id="i-c845616625970ae3-27" prev="i-c845616625970ae3-26" who="i-XgRZtFgzPDL7KcwsDvGVej" next="i-c845616625970ae3-28">
          <seg xml:id="i-QJp2XiPXeQQJVBNj9o7hhi">
            Det är ett Sverige med hög tillväxt, fler i arbete och ökad sysselsättning.
            Det är ett Sverige tillbaka i balans, utan underskott och med
            sjunkande skuld. Därför står vi starka när skuldkrisen slår mot
            vår omvärld. Denna starka position ska vi vårda. Den ska vi slå
            vakt om. Det är tid för ansvar.
          </seg>
        </u>
        <u xml:id="i-c845616625970ae3-28" prev="i-c845616625970ae3-27" who="i-XgRZtFgzPDL7KcwsDvGVej" next="i-c845616625970ae3-29">
          <seg xml:id="i-TGZGpw2xVtQZ7RjvPXYc4u">
            Hur långvarig eller djup krisen blir vet vi inte. Det vi vet
            är att utvecklingen i världen är mycket allvarlig. Vi vet att
            tillväxten dämpas, att arbetslösheten kommer att stiga och att
            utrymmet för reformer påverkas. Behovet av säkerhetsmarginaler
            har ökat. Vi måste ha beredskap för om oron i vår omvärld blir
            långvarig eller tilltar i kraft.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=4"/>
        <u xml:id="i-c845616625970ae3-29" prev="i-c845616625970ae3-28" who="i-XgRZtFgzPDL7KcwsDvGVej" next="i-c845616625970ae3-30">
          <seg xml:id="i-Ft6b89EDRTnLjExuzBYHvG">
            Det är tid för ansvar. Med det vill regeringen markera vikten
            av ansvar för Sverige och svensk ekonomi. Vi ska inte riskera
            vår trygghet med ofinansierade satsningar som ger okontrollerbara
            underskott. Så räddas inte jobben och välfärden, så skapas bara
            osäkerhet och otrygghet. Det bygger inte framtiden.
          </seg>
        </u>
        <u xml:id="i-c845616625970ae3-30" prev="i-c845616625970ae3-29" who="i-XgRZtFgzPDL7KcwsDvGVej" next="i-c845616625970ae3-31">
          <seg xml:id="i-Q8YVYJndMQo1gpmLxdBzBR">
            Det är tid för ansvar. Därför förblir en central utgångspunkt
            för den ekonomiska politiken ett konsekvent ansvarstagande för
            de offentliga finanserna.
          </seg>
        </u>
        <u xml:id="i-c845616625970ae3-31" prev="i-c845616625970ae3-30" who="i-XgRZtFgzPDL7KcwsDvGVej" next="i-c845616625970ae3-32">
          <seg xml:id="i-dboQS318bdMHBdiWAZ3St">
            Uppsatta utgiftstak ska klaras och överskottsmålet upprätthållas.
            Svensk ekonomi ska vila på en trygg grund. Vi ska ha tydliga säkerhetsmarginaler
            ett finansiellt sparande nära balans för att säkerställa vår handlingsfrihet
            när det gäller att möta en mer långvarig och fördjupad kris.
          </seg>
        </u>
        <u xml:id="i-c845616625970ae3-32" prev="i-c845616625970ae3-31" who="i-XgRZtFgzPDL7KcwsDvGVej" next="i-c845616625970ae3-33">
          <seg xml:id="i-MitnJ8gh8hX64iU8MKxdbB">
            Det är tid för ansvar. Välfärdens kärnverksamheter ska fredas
            från nedskärningar. Människor ska känna sig trygga med att skolan,
            sjukvården och omsorgen finns där också i morgon. Hushåll och
            företag ska värnas från skattehöjningar. Vi ska ha beredskap för
            att kunna förstärka jobbpolitiken. Vi ska värna sammanhållningen.
          </seg>
        </u>
        <u xml:id="i-c845616625970ae3-33" prev="i-c845616625970ae3-32" who="i-XgRZtFgzPDL7KcwsDvGVej" next="i-c845616625970ae3-34">
          <seg xml:id="i-PmPpoxuQ28nCCELt4Uo73Q">
            Regeringens mål är att föra Sverige mot full sysselsättning.
            Utanförskapet ska trängas tillbaka och fler ska ges ökad makt
            över den egna vardagen genom eget arbete. Arbetslinjen ligger
            därför fast. Vår jobbpolitik vilar på flera ben. Vi vill att det
            ska löna sig att arbeta. Vi vill uppmuntra företagande så att
            jobben blir fler och vi vill se en mångfald av olika jobb. Vi
            vill att det ska bli lättare att anställa. I arbetslinjen ryms
            också aktivitet, utbildning och praktik som gör att fler får hjälp
            och stöd att komma närmare arbetsmarknaden. I tider av kris förstärker
            vi arbetslinjen med aktiva insatser för jobb och omställning.
          </seg>
        </u>
        <u xml:id="i-c845616625970ae3-34" prev="i-c845616625970ae3-33" who="i-XgRZtFgzPDL7KcwsDvGVej" next="i-c845616625970ae3-35">
          <seg xml:id="i-2N1LCbKAZWq7yR5Ev5q7V4">
            För att möta den ekonomiska oron kommer regeringen att presentera
            ett arbetsmarknadspaket. Vi inför nya platser för utbildning och
            praktik. Yrkesvux och yrkeshögskolan förstärks. Vi förstärker
            resurserna till Arbetsförmedlingen. Vi förbättrar uppföljningen
            och förstärker kvaliteten i jobb- och utvecklingsgarantin.
          </seg>
        </u>
        <u xml:id="i-c845616625970ae3-35" prev="i-c845616625970ae3-34" who="i-XgRZtFgzPDL7KcwsDvGVej" next="i-c845616625970ae3-36">
          <seg xml:id="i-XMSicK2L5DV4n4RA6oS61H">
            För att möta den ekonomiska oron kommer regeringen också att
            satsa på infrastruktur. Vi möter den kritik som riktats mot brister
            i järnväg och vägar med en kraftfull satsning på förstärkt drift
            och underhåll. Det är en investering i bättre trafik för människor
            och företag i hela vårt land. Det är också en insats som skapar
            jobb och stärker Sveriges långsiktiga konkurrenskraft.
          </seg>
        </u>
        <u xml:id="i-c845616625970ae3-36" prev="i-c845616625970ae3-35" who="i-XgRZtFgzPDL7KcwsDvGVej" next="i-c845616625970ae3-37">
          <seg xml:id="i-WGm3uwM9qpt64khWPZbqNj">
            Det är tid för ansvar. Vi ska ta ansvar för Sverige och för dagens
            och morgondagens generationer. Därför prioriterar regeringen insatser
            för att stå emot oron. I Sverige väntar inga nedskärningar eller
            stålbad. Vi ska tvärtom ta de steg vi kan för jobben, välfärden
            och tryggheten.
          </seg>
        </u>
        <u xml:id="i-c845616625970ae3-37" prev="i-c845616625970ae3-36" who="i-XgRZtFgzPDL7KcwsDvGVej" next="i-c845616625970ae3-38">
          <seg xml:id="i-E7yirBXDDHL9rhAGAebRvA">
            Politik är att välja, och välja det som är rätt. När utrymmet
            är begränsat är det extra viktigt. Vi väljer att satsa på framtiden
            och bygga för morgondagens Sverige. Ett kärvt ekonomiskt läge
            till trots vill regeringen därför lyfta blicken. Vi vill göra
            fler riktade reformer för kunskap, sammanhållning och trygghet.
            Framtiden börjar i en trygg uppväxt där barn kan få möta kärlek,
            ställas inför krav, ta ansvar och lära sig värna om andra. Vägen
            till ett Sverige med full sysselsättning stakas ut i skolan. Det
            är en avgörande investering i vår framtid. Därför kommer regeringen
            att presentera flera satsningar riktade till utbildningssystemet.
            Det handlar om kvalitet och om att fler elever ska kunna bli sedda
            och få stöd att utveckla sin specifika begåvning.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=5"/>
        <u xml:id="i-c845616625970ae3-38" prev="i-c845616625970ae3-37" who="i-XgRZtFgzPDL7KcwsDvGVej" next="i-c845616625970ae3-39">
          <seg xml:id="i-FzbwFPhL5bYo93PaQyVrB8">
            Framtiden tillhör dem som vågar tro på sina drömmar. Alla barn
            har den gnistan inom sig. Det enda som behövs är att man lyckas
            tända den. I den uppgiften är bra och engagerade lärare omistliga.
            Vårt huvudfokus blir därför att höja läraryrkets status och kompetens.
            En karriärutvecklingsreform med utvecklingssteg för yrkesskickliga
            lärare, satsningar på kompetensutveckling och stärkt pedagogiskt
            ledarskap blir några viktiga reformer på vägen mot en bättre skola.
          </seg>
        </u>
        <u xml:id="i-c845616625970ae3-39" prev="i-c845616625970ae3-38" who="i-XgRZtFgzPDL7KcwsDvGVej" next="i-c845616625970ae3-40">
          <seg xml:id="i-7cyy7HGnpD43FztRXRVCUR">
            Alla människor är olika. Alla barn är olika. Alla har samtidigt
            inom sig förmågan att växa. Det måste skolan se. Det måste skolan
            möta. Med ett mattelyft gör regeringen en riktad satsning för
            bättre matematikundervisning. Vi vill göra satsningar för att
            stärka kvaliteten på gymnasieskolans yrkesprogram. För att skapa
            bättre möten mellan skolan och arbetslivet görs en satsning på
            praktikplatser i teknikföretag. Insatser ska också göras i högskolan
            för bättre kvalitet och för att fler ska kunna ta sin examen.
          </seg>
        </u>
        <u xml:id="i-c845616625970ae3-40" prev="i-c845616625970ae3-39" who="i-XgRZtFgzPDL7KcwsDvGVej" next="i-c845616625970ae3-41">
          <seg xml:id="i-9Lm93gW7RYpbETR6GC1U87">
            Framtiden är ett land som vi inte har någon karta över. Det landet
            bygger vi bäst om alla får vara med och om alla ges möjlighet
            att bidra. I vår idé om Sverige ryms tanken att alla behövs. Ingen
            kan undvaras. Det är en bärande del i vårt mål om full sysselsättning.
            Med sammanhållning ska vi möta framtiden. Den sammanhållningen
            handlar om att vi ser alla människor i hela landet och tar till
            vara alla människors arbetsinsatser. Vägen dit går genom en inkluderande
            arbetsmarknad en arbetsmarknad med fler jobb och med fler olika
            jobb.
          </seg>
        </u>
        <u xml:id="i-c845616625970ae3-41" prev="i-c845616625970ae3-40" who="i-XgRZtFgzPDL7KcwsDvGVej" next="i-c845616625970ae3-42">
          <seg xml:id="i-TYiHXy1zEG88bVbWScRgTm">
            Arbetslinjen ska stärkas. Fler ska ges möjlighet till arbete
            och egen lön. Marginaleffekter och hinder för arbete ska bekämpas.
            Vi ska förbättra drivkraften för arbete för personer med ekonomiskt
            bistånd eller etableringsersättning. Regeringen ser också över
            hur arbetsmarknadspolitiken bättre kan ge människor med funktionsnedsättning
            plats på arbetsmarknaden.
          </seg>
        </u>
        <u xml:id="i-c845616625970ae3-42" prev="i-c845616625970ae3-41" who="i-XgRZtFgzPDL7KcwsDvGVej" next="i-c845616625970ae3-43">
          <seg xml:id="i-WqWAhqMBvEq5Y9AxP5KTeL">
            Varje steg för fler jobb är ett viktigt steg. Alla jobb behövs
            på vägen mot full sysselsättning. Nästa år sänks restaurang- och
            cateringmomsen. Det skapar jobb och stimulerar till företagande.
          </seg>
        </u>
        <u xml:id="i-c845616625970ae3-43" prev="i-c845616625970ae3-42" who="i-XgRZtFgzPDL7KcwsDvGVej" next="i-c845616625970ae3-44">
          <seg xml:id="i-5PHvb2t2wzmbZYgEvrx6rv">
            Regeringen slår också vakt om nystartsjobben och den halverade
            arbetsgivaravgiften för unga. Det är reformer som för många unga
            skapar vägar in på svensk arbetsmarknad.
          </seg>
        </u>
        <u xml:id="i-c845616625970ae3-44" prev="i-c845616625970ae3-43" who="i-XgRZtFgzPDL7KcwsDvGVej" next="i-c845616625970ae3-45">
          <seg xml:id="i-DK34mAWofZSLwMpVR3NRPh">
            Den pågående globaliseringen erbjuder möjligheter i form av ökad
            handel och ekonomiskt utbyte. Samtidigt ställer den krav på att
            Sverige hela tiden stärker sin konkurrenskraft. Sverige ska möta
            framtiden genom att uppmuntra företagande och entreprenörskap.
            Fler kvinnor och män ska se företagande som ett självklart val.
            Därför vill regeringen göra förenklingar av expertskatten, fortsätta
            att förbättra 3:12-reglerna och ta steg för att förbättra möjligheten
            till forskning, innovation och utveckling.
          </seg>
        </u>
        <u xml:id="i-c845616625970ae3-45" prev="i-c845616625970ae3-44" who="i-XgRZtFgzPDL7KcwsDvGVej" next="i-c845616625970ae3-46">
          <seg xml:id="i-F92oTXdb2WAAnnUT2g224w">
            Vi stärker förutsättningarna för sparande och kapitaltillgång
            genom investeringssparkonton. Regeringen ska också göra fler insatser
            som syftar till att förbättra förutsättningarna att driva företag
            och arbeta och bo i landsbygd och glesbygd. Det görs bland annat
            satsningar på bredband, gruvnäring, turism, förnybar energi och
            förädling av skogens resurser.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=6"/>
        <u xml:id="i-c845616625970ae3-46" prev="i-c845616625970ae3-45" who="i-XgRZtFgzPDL7KcwsDvGVej" next="i-c845616625970ae3-47">
          <seg xml:id="i-5JFm5TMScBS7iev6R8U38d">
            Sveriges framtid byggs med arbete. Genom människors arbetsinsatser
            läggs grunden för vår välfärd och trygghet. Det var sanning när
            steniga åkrar plöjdes i hårt väder. Det gällde då svetten lackade
            vid ångpannorna. Det gäller i dag i morgonrusningen eller på nattskiftet.
            Det kommer att vara en sanning också i morgon.
          </seg>
        </u>
        <u xml:id="i-c845616625970ae3-47" prev="i-c845616625970ae3-46" who="i-XgRZtFgzPDL7KcwsDvGVej" next="i-c845616625970ae3-48">
          <seg xml:id="i-EiSS9gFhBHJiaAuQc5vPF5">
            Vi vill att Sverige ska möta framtiden som ett bra välfärdsland.
            Vägen dit går genom målet om full sysselsättning. Steg för steg
            gör det att vi kan förstärka välfärden och låta den komma fler
            till del.
          </seg>
        </u>
        <u xml:id="i-c845616625970ae3-48" prev="i-c845616625970ae3-47" who="i-XgRZtFgzPDL7KcwsDvGVej" next="i-c845616625970ae3-49">
          <seg xml:id="i-A1aizJC1kjSvjukmYrBnVY">
            Genom krisen har vi värnat välfärden i kommuner och landsting.
            Nästa år görs satsningar för att ytterligare förstärka sjukvården
            och omsorgen. Särskilt prioriteras insatser för kvalitet och tillgänglighet
            och för att stärka patientens ställning. Reformerna inom sjukförsäkringen
            utvecklas. Syftet är att rätta till brister och säkerställa att
            den fungerar som det var avsett.
          </seg>
        </u>
        <u xml:id="i-c845616625970ae3-49" prev="i-c845616625970ae3-48" who="i-XgRZtFgzPDL7KcwsDvGVej" next="i-c845616625970ae3-50">
          <seg xml:id="i-WZg18jEEuHuxoiwuhrPzCC">
            Få i vårt samhälle är så utsatta som barn som far illa eller
            tvingas skiljas från sina föräldrar. Vi vill att våra barn och
            unga ska få en så bra uppväxt som möjligt. Regeringen gör därför
            satsningar för att öka tryggheten i den sociala barn- och ungdomsvården.
          </seg>
        </u>
        <u xml:id="i-c845616625970ae3-50" prev="i-c845616625970ae3-49" who="i-XgRZtFgzPDL7KcwsDvGVej" next="i-c845616625970ae3-51">
          <seg xml:id="i-LQb7WfVz5cgxuvPXDgB9sd">
            Samhället är större än staten. Välfärd är inte bara politik.
            Nästa år införs en skattereduktion för gåvor till ideell verksamhet.
            Det är en reform som stärker det civila samhället.
          </seg>
        </u>
        <u xml:id="i-c845616625970ae3-51" prev="i-c845616625970ae3-50" who="i-XgRZtFgzPDL7KcwsDvGVej" next="i-c845616625970ae3-52">
          <seg xml:id="i-YGuV1nis9JiLyGKxmShSz8">
            I tider av ekonomisk oro känner också många människor oro. De
            kalla vindar som nu viner riskerar att kännas mest för människor
            i en redan utsatt ekonomisk situation. Därför prioriterar regeringen
            riktade insatser för att stärka trygghetsmarginalerna i just deras
            vardag. Bostadsbidraget höjs för såväl unga som barnfamiljer.
            Pensionärer med små marginaler ges förstärkt ekonomi genom en
            höjning av bostadstillägget.
          </seg>
        </u>
        <u xml:id="i-c845616625970ae3-52" prev="i-c845616625970ae3-51" who="i-XgRZtFgzPDL7KcwsDvGVej" next="i-c845616625970ae3-53">
          <seg xml:id="i-FYmXCECzfMKUrfADc5JSUn">
            Det är reformer för trygghet i krisen, men också för sammanhållning
            en sammanhållning som bygger på arbete, utvecklad social omsorg
            och ekonomisk trygghet. Det är den sammanhållning människor emellan
            som är Sverige.
          </seg>
        </u>
        <u xml:id="i-c845616625970ae3-53" prev="i-c845616625970ae3-52" who="i-XgRZtFgzPDL7KcwsDvGVej" next="i-c845616625970ae3-54">
          <seg xml:id="i-M8wLP6Dw7ptBgxut3FbPH">
            Det är tid för ansvar, men framtiden väntar inte. Vi måste möta
            utmaningar som rör demografi, rättvisa, jämställdhet och sammanhållning.
            Vi har att svara upp mot morgondagens krav på demokrati och delaktighet.
            Vi har ett ansvar för vår miljö, vårt klimat och vår livskvalitet.
            Det handlar ytterst om vilka värden vi vill ska bära vårt gemensamma
            samhällsbygge.
          </seg>
        </u>
        <u xml:id="i-c845616625970ae3-54" prev="i-c845616625970ae3-53" who="i-XgRZtFgzPDL7KcwsDvGVej" next="i-c845616625970ae3-55">
          <seg xml:id="i-CknhvU5wuqJcbo5Azbu2Vs">
            Framtiden formas av våra idéer om morgondagen och de beslut som
            vi fattar nu. En diskussion behövs där vi formulerar de värderingar
            vi vill ska känneteckna Sverige och som lyfter de utmaningar vi
            står inför och stakar ut den väg vi vill att Sverige ska ta på
            sikt. Vår utgångspunkt är att ett bra land ska bli bättre. Regeringen
            kommer därför att tillsätta en framtidskommission.
          </seg>
        </u>
        <u xml:id="i-c845616625970ae3-55" prev="i-c845616625970ae3-54" who="i-XgRZtFgzPDL7KcwsDvGVej" next="i-c845616625970ae3-56">
          <seg xml:id="i-HxTwpQPcL3xxW85xkRQLPv">
            Herr talman! En trygg framtid kan endast byggas i gemenskap och
            samverkan med andra länder. Sverige ska vara en stark röst för
            fred, frihet och försoning i Europa och i världen. Demokratin,
            folkrätten och de mänskliga rättigheterna ska utgöra hörnstenar
            i vår utrikespolitik. Utformningen av vår säkerhetspolitik måste
            fortsatt ske i brett nationellt samförstånd. Den säkerhetspolitiska
            linjen ligger fast.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=7"/>
        <u xml:id="i-c845616625970ae3-56" prev="i-c845616625970ae3-55" who="i-XgRZtFgzPDL7KcwsDvGVej" next="i-c845616625970ae3-57">
          <seg xml:id="i-WVXwK5QGJGWGjMXp9TVVbh">
            Det står klart att vårt land inte kommer att förhålla sig passivt
            om en katastrof eller ett angrepp skulle drabba ett annat medlemsland
            i Europeiska unionen eller ett annat nordiskt land. I detta ligger
            också en förväntan om att dessa länder agerar på samma sätt om
            Sverige drabbas.
          </seg>
        </u>
        <u xml:id="i-c845616625970ae3-57" prev="i-c845616625970ae3-56" who="i-XgRZtFgzPDL7KcwsDvGVej" next="i-c845616625970ae3-58">
          <seg xml:id="i-42ADGPJk6dTrB9s4Swvqn1">
            Friheten är för oss i Sverige vardag, men för andra en dröm.
            Utvecklingen i Libyen visar på vikten av att det internationella
            samfundet snabbt kan samla sig till skydd för en civilbefolkning
            som hotas av en brutal regim. Sverige kommer därför att fortsätta
            utveckla sin förmåga att medverka i freds- och stabilitetsoperationer.
          </seg>
        </u>
        <u xml:id="i-c845616625970ae3-58" prev="i-c845616625970ae3-57" who="i-XgRZtFgzPDL7KcwsDvGVej" next="i-c845616625970ae3-59">
          <seg xml:id="i-VTkDVjRweHUCxZNCLRucVc">
            I länder som nu kastat förtryckets bojor finns stora utmaningar
            i att omvandla en nyvunnen frigörelse till demokrati. Tillsammans
            med Europeiska unionen ska Sverige bistå länderna i Nordafrika
            och Mellanöstern i denna historiska uppgift. Vi kommer att öka
            trycket på regimen i Syrien att omedelbart upphöra med våldet
            mot civila och de grova brotten mot de mänskliga rättigheterna.
            Syriens folk måste få en framtid i fred och demokrati.
          </seg>
        </u>
        <u xml:id="i-c845616625970ae3-59" prev="i-c845616625970ae3-58" who="i-XgRZtFgzPDL7KcwsDvGVej" next="i-c845616625970ae3-60">
          <seg xml:id="i-LBML7UQkNFa7L7YefeMW2f">
            Vi ska fortsatt bidra till att EU får en starkare röst för fred
            i Mellanöstern. På den basen fortsätter vårt engagemang för att
            Israel och ett Palestina ska kunna leva i fred och försoning sida
            vid sida. Endast så är freden möjlig.
          </seg>
        </u>
        <u xml:id="i-c845616625970ae3-60" prev="i-c845616625970ae3-59" who="i-XgRZtFgzPDL7KcwsDvGVej" next="i-c845616625970ae3-61">
          <seg xml:id="i-MFaJJiY6ERrSPvT3pMmiXY">
            Sverige har ett brett och långsiktigt engagemang i Afghanistan.
            Vi kommer att samråda om utvecklingen av Sveriges engagemang inom
            ramen för den flerpartiuppgörelse som träffats. Säkerhetsansvaret
            kommer successivt att överföras till afghanerna själva. Biståndssatsningarna
            kommer att öka.
          </seg>
        </u>
        <u xml:id="i-c845616625970ae3-61" prev="i-c845616625970ae3-60" who="i-XgRZtFgzPDL7KcwsDvGVej" next="i-c845616625970ae3-62">
          <seg xml:id="i-Vf2z2ybNGGwxoWmELcdj6X">
            Sverige ska tillhöra kärnan i det europeiska samarbetet. Sverige
            ska vara drivande i de frågor som är centrala för EU:s utveckling.
            I tider av ekonomisk kris kommer regeringen att understryka vikten
            av en långsiktigt ansvarstagande och hållbar ekonomisk politik.
            Respekten för gemensamma spelregler är avgörande. Bara så kan
            vi påskynda den ekonomiska återhämtningen i Europa och förebygga
            nya kriser.
          </seg>
        </u>
        <u xml:id="i-c845616625970ae3-62" prev="i-c845616625970ae3-61" who="i-XgRZtFgzPDL7KcwsDvGVej" next="i-c845616625970ae3-63">
          <seg xml:id="i-2wE3z3s8MfdAQzCwXHWWjg">
            Det östra partnerskapet förblir av strategiskt intresse för EU
            och för Sverige. Samtidigt ger den negativa utvecklingen i vissa
            länder anledning till oro. Det gäller särskilt Vitryssland. Sverige
            fortsätter tillsammans med EU att verka för demokrati och respekt
            för mänskliga rättigheter i regionen.
          </seg>
        </u>
        <u xml:id="i-c845616625970ae3-63" prev="i-c845616625970ae3-62" who="i-XgRZtFgzPDL7KcwsDvGVej" next="i-c845616625970ae3-64">
          <seg xml:id="i-FpsqFntx5Q66XutCvE8Xqn">
            Vi står för ett öppet Europa. Vi ser fram emot att underteckna
            avtalet om Kroatiens medlemskap i EU. Vi ser också fram emot att
            ta nya steg framåt såväl vad gäller västra Balkan i övrigt som
            vad gäller Turkiet.
          </seg>
        </u>
        <u xml:id="i-c845616625970ae3-64" prev="i-c845616625970ae3-63" who="i-XgRZtFgzPDL7KcwsDvGVej" next="i-c845616625970ae3-65">
          <seg xml:id="i-9ot86E7Em8W4FFxKFdDkXU">
            En öppen värld och en öppen global ekonomi fortsätter att lyfta
            människor ur fattigdom. Det skapar möjligheter att gå från förtryck
            till fred. Därför ska vi stå upp för frihandeln och öppenheten
            och ta strid mot protektionism. Detta gäller inte minst i tider
            av ekonomisk oro, då lockelse till ekonomisk nationalism lätt
            tilltar.
          </seg>
        </u>
        <u xml:id="i-c845616625970ae3-65" prev="i-c845616625970ae3-64" who="i-XgRZtFgzPDL7KcwsDvGVej" next="i-c845616625970ae3-66">
          <seg xml:id="i-GjLVmk4o7sUti2sM6zZtGE">
            Sverige ska ha en ambitiös utvecklingspolitik. Vi ska ha ett
            effektivt och generöst bistånd som ger resultat i kampen mot fattigdom
            och förtryck. Vi ska ställa tydligare krav på respekt för mänskliga
            fri- och rättigheter i våra samarbetsländer. Sveriges bidrag till
            arbetet med FN:s millenniemål ska stärkas. Svälten på Afrikas
            horn visar på behovet av en fortsatt hög beredskap för humanitära
            insatser.
          </seg>
        </u>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=8"/>
        <u xml:id="i-c845616625970ae3-66" prev="i-c845616625970ae3-65" who="i-XgRZtFgzPDL7KcwsDvGVej" next="i-c845616625970ae3-67">
          <seg xml:id="i-JNW53oXkAHLndNCeK4RqBN">
            Klimatförändringarna är en global utmaning som kräver ett globalt
            svar. Sverige är och ska vara ett föregångsland för god miljö
            och hållbar utveckling, både nationellt och internationellt. Sverige
            ska också fortsatt visa ledarskap genom en ambitiös klimat- och
            energipolitik.
          </seg>
        </u>
        <u xml:id="i-c845616625970ae3-67" prev="i-c845616625970ae3-66" who="i-XgRZtFgzPDL7KcwsDvGVej" next="i-c845616625970ae3-68">
          <seg xml:id="i-XG4qpcjChXyTaQKuQdbdhW">
            Herr talman! När vi nu fortsätter ta ansvar för Sverige gör vi
            det med ett antal utgångspunkter. För det första: Alliansregeringen
            är en minoritetsregering. För det andra: Riksdagsordningen och
            budgetlagen ger möjligheter att upprätthålla inriktningen för
            politiken, god budgetdisciplin och sunda statsfinanser. För det
            tredje: Regeringen kommer att eftersträva breda och ansvarsfulla
            lösningar i riksdagen, där det kan vara naturligt att löpande
            föra diskussioner med främst Miljöpartiet men även med Socialdemokraterna
            när förutsättningar ges.
          </seg>
        </u>
        <u xml:id="i-c845616625970ae3-68" prev="i-c845616625970ae3-67" who="i-XgRZtFgzPDL7KcwsDvGVej" next="i-c845616625970ae3-69">
          <seg xml:id="i-2CtPsMZxZMKumwdmt4gCmq">
            Under året har en överenskommelse träffats mellan alliansregeringen
            och Miljöpartiet om den samlade asyl- och migrationspolitiken.
            Överenskommelsen är viktig för att värna ett öppet Sverige. Den
            utgör också ett av flera uttryck för de breda lösningar för Sverige
            som regeringen fortsatt eftersträvar:
          </seg>
        </u>
        <u xml:id="i-c845616625970ae3-69" prev="i-c845616625970ae3-68" who="i-XgRZtFgzPDL7KcwsDvGVej" next="i-c845616625970ae3-70">
          <seg xml:id="i-51BUYFSniVhzjzKzrFqwXN">
            Ansvar för Sverige, hållbar tillväxt, full sysselsättning, en
            bättre skola, en trygg välfärd då vi behöver den, ett land öppet
            mot omvärlden och framtiden, i framkant när det gäller kultur,
            forskning, ny teknik och omtanke om vår miljö och vårt klimat,
            där vi tror på människan, sammanhållning och utveckling, och där
            kvinnor och män har samma möjligheter. I denna strävan vill vi
            samla Sverige. I den uppgiften vill vi samla politiken.
          </seg>
        </u>
        <u xml:id="i-c845616625970ae3-70" prev="i-c845616625970ae3-69" who="i-XgRZtFgzPDL7KcwsDvGVej" next="i-c845616625970ae3-71">
          <seg xml:id="i-Q1zYqUCDZRSS3886opNogQ">
            Herr talman! Skuldstormen i vår omvärld väcker oro hos många
            människor i Sverige. De ställer sig frågan om även vi kommer att
            drabbas och om det som vi ser i vår omvärld också väntar här i
            Sverige. Det är en oro som tär på framtidstron. Det är en oro
            som vi måste ta på allvar.
          </seg>
        </u>
        <u xml:id="i-c845616625970ae3-71" prev="i-c845616625970ae3-70" who="i-XgRZtFgzPDL7KcwsDvGVej" next="i-c845616625970ae3-72">
          <seg xml:id="i-Jy3c6tWVNnXsMJuAV2syPV">
            Ska vi lyckas stå emot kommer det inte bara att krävas av politiken
            att ta ansvar och göra rätt. Det är upp till hela Sverige att
            nu ta ansvar.
          </seg>
        </u>
        <u xml:id="i-c845616625970ae3-72" prev="i-c845616625970ae3-71" who="i-XgRZtFgzPDL7KcwsDvGVej" next="i-c845616625970ae3-73">
          <seg xml:id="i-McYATciffRZhJx3dhbRJJ1">
            Nu behövs alla goda krafter till stöd för ett Sverige med ordning
            och reda i sin ekonomi där vi slår vakt om vår välfärd, till stöd
            för den öppenhet som omfamnar nya jobb, och ser varje människas
            förmåga och möjlighet att bidra men också för ett Sverige som
            klarar den omställning som kommer att behövas.
          </seg>
        </u>
        <u xml:id="i-c845616625970ae3-73" prev="i-c845616625970ae3-72" who="i-XgRZtFgzPDL7KcwsDvGVej">
          <seg xml:id="i-2HKizJyEsuqpjw5UvrRjrw">
            Vår förmåga att ta ansvar i dag möjliggör för oss att bygga en
            bättre morgondag. Därför är det nu tid för ansvar för ekonomin,
            jobben och välfärden, ett ansvar vi måste ta tillsammans, ett
            ansvar för Sverige. Det är så vi rustar oss för att stå emot oron
            i vår omvärld. Det är så vi rustar Sverige för framtiden.
          </seg>
        </u>
      </div>
      <div type="commentSection" xml:id="i-Nygsz7rLnA2D1T7ese6VyK">
        <note xml:id="i-R1qwbFeTzukr2uArnvVCve">
          3 § Ceremonin avslutades kl. 14.50.
        </note>
        <note xml:id="i-4FPJsyfMB3bw6V2TgH67pA">
          Bilaga
        </note>
        <pb facs="http://data.riksdagen.se/fil/EA959A7E-D087-43FF-BCF3-2E28D1BE5599#page=9"/>
        <note xml:id="i-N7nzdv4r8Q4bWpRL7sdKud">
          En brassensemble
        </note>
        <note xml:id="i-Kkq6XKf4f6wg32YhAfCXkZ">
          spelar ingångsmusik och musik under samlingen
        </note>
        <note xml:id="i-Tro4PLWc144nWzCnERSSDR">
          Fanfar till riksmötets öppnande
        </note>
        <note xml:id="i-C7FFHr2cswEAbw5yAZv5P8">
          Kungssången
        </note>
        <u xml:id="i-c845616625970ae3-76" who="Q52920" next="i-VYPzpsc3QSSkUjdSpk7uqz">
          <seg xml:id="i-63vEwcDePuZynL6qJv6skr">
            Vi hinner inte
          </seg>
        </u>
        <u xml:id="i-VYPzpsc3QSSkUjdSpk7uqz" prev="i-c845616625970ae3-76" who="Q52920" next="i-c845616625970ae3-77">
          <seg xml:id="i-NTD25RYCBXj5LCFVHUXPCX">
            Va e de där?
          </seg>
        </u>
        <u xml:id="i-c845616625970ae3-77" prev="i-VYPzpsc3QSSkUjdSpk7uqz" who="Q52920">
          <seg xml:id="i-RvrTwKxsXkkhfrmT5d7K8d">
            Du har ett liv
          </seg>
        </u>
        <note xml:id="i-72Hq1eTEDQwK3ZmF7NWCMB">
          Nationalsången
        </note>
        <note xml:id="i-AkL5aSNc1QiT1BFMX2wAMz">
          Grande Marche
        </note>
        <note xml:id="i-TV16fJGgWKmtaAdFEaJ57f">
          Riksplan:
        </note>
        <note xml:id="i-UHAfGkxWJaDYBFdZRKCJ6">
          Trapphallen:
        </note>
        <note xml:id="i-XqPd9VvXAmzmNBFz5T6FnB">
          Plenisalen:
        </note>
      </div>
    </body>
  </text>
</TEI>
