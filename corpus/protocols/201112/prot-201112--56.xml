<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201112</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201112</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--56</head>
          <docDate when="2012-01-17">2012-01-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2011/12:56
          </note>
          <note>
            Tisdagen den 17 januari
          </note>
          <note>
            Kl. 13:00 - 15:46
          </note>
          <note>
            1 § Ceremoni med anledning av minnesåret Raoul Wallenberg
          </note>
          <note>
            Ceremonin inleddes med andra satsen ur Flöjtkvartett i D-dur
            av W. A. Mozart och avslutades med Dimman lättar av Carl Nielsen.
            Musiken framfördes av Margareta Bengtsson, harpa, och Jan Bengtsson,
            flöjt.
          </note>
          <note>
            Dikten Romanska bågar av Tomas Tranströmer lästes av Alexandra
            Lindholm och dikten Två städer av Tomas Tranströmer lästes av
            Andreas T. Olsson.
          </note>
          <note>
            Ett bildspel av Karl Gabor visades.
          </note>
          <note type="speaker">
            Anf. 1 TALMANNEN:
          </note>
          <note>
            Ärade ledamöter! I dag är det 67 år sedan dåvarande Sovjetunionen
            utfärdade en arresteringsorder mot diplomaten Raoul Wallenberg.
            Fortfarande, nu nästan 70 år senare, är frågorna kring gripandet
            av Raoul Wallenberg och Raoul Wallenbergs öde betydligt fler än
            svaren.
          </note>
          <note>
            Andra världskriget och tiden som ledde till det är en smärtsam
            period i Sveriges och Europas historia. Sverige var som bekant
            neutralt, men den faktiska hållningen kunde vara motsägelsefull.
          </note>
          <note>
            Medan judars, homosexuellas, romers och andra gruppers rättigheter
            i slutet av 1930-talet strategiskt minskades i jämförelse med
            den övriga tyska befolkningens, går det även i Sverige att finna
            antisemitiska tendenser under perioden.
          </note>
          <note>
            När regeringen i början av 1939 beslutade att bjuda in tio judiska
            läkare, skapade det debatt med motstånd från både läkare och akademiker.
            Detta blev känt som Bollhusmötet i Uppsala där man tog ställning
            mot judiskt flyktingmottagande.
          </note>
          <note>
            Svenskarnas inställning till den rådande europeiska situationen
            varierade. Delar av befolkningen engagerade sig i nazistiska grupper
            medan andra var aktiva i hjälporganisationer med syfte att stötta
            de drabbade i Europa.
          </note>
          <note>
            Även i de dåvarande första och andra kamrarna förekom intensiva
            debatter om flyktingmottagandet, och mycket av det som sades är
            inget som jag är särskilt stolt över i dag.
          </note>
          <note>
            Men visst fanns det under andra världskriget individer som inte
            bara kunde se utan även agerade utanför rådande samhällsstrukturer.
          </note>
          <note>
            Raoul Wallenberg var en av dem. Att en ung svensk affärsman skulle
            komma att bli en av de största förebilderna för humanism och civilkurage
            var det nog få som kunde förutspå under Europas mörka period.
          </note>
          <note>
            Våren 1944 invaderade Tyskland Ungern, och mellan maj och juli
            deporterades över 400 000 judar från Ungern till förintelseläger.
            Situationen i Ungern var förödande.
          </note>
          <note>
            Våren 1944 insåg även USA att något behövde göras för att rädda
            judarna i Europa och inrättade myndigheten War Refugee Board.
            Att det blev just Raoul Wallenberg som sändes till Budapest berodde
            på en rad omständigheter.
          </note>
          <note>
            War Refugee Board sökte 1944 en representant från ett neutralt
            land som skulle leda arbetet i Budapest. Eftersom Raoul Wallenberg
            arbetat i Ungern rekommenderades han att bli den som ledde svenska
            legationens arbete i Ungern.
          </note>
          <note>
            Sommaren 1944 anländer då 31-årige Raoul Wallenberg till ett
            krigshärjat Budapest. Att uppdraget var riskfyllt råder det ingen
            tvekan om. Under drygt sex månader ledde han outtröttligt arbetet
            med att rädda tiotusentals judar i Ungern.
          </note>
          <note>
            Tillsammans med den svenska legationen utfärdade Raoul Wallenberg
            skyddspass som satte många judar under legationens skydd. Med
            skyddspassen blev judar svenska statsmedborgare och fick skydd
            i de så kallade svenskhusen. Utanför svenskhusen hängdes svenska
            flaggor för att markera neutralitet.
          </note>
          <note>
            Raoul Wallenberg inte bara tänkte, såg eller talade om det fruktansvärda
            som skedde i Europa. Han agerade.
          </note>
          <note>
            Situationen i Budapest blev en annan när sovjetiska Röda armén
            intog staden den 16 januari 1945. Förföljelserna mot judar upphörde,
            och i stället tog en ny typ av konflikt form det kalla kriget.
          </note>
          <note>
            Sannolikt hade Raoul Wallenberg redan några dagar innan förföljelserna
            upphörde tagit kontakt med sovjetiska soldater. Enligt en skrivelse
            togs han i sovjetiskt beskydd en arresteringsorder utfärdades
            den 17 januari 1945. Förmodligen misstänkte Sovjetunionen att
            Raoul Wallenberg var amerikansk spion. Efter att Raoul Wallenberg
            tagits i sovjetiskt beskydd tar spåren efter honom slut. Den man
            som räddade så många lämnades att rädda sig själv.
          </note>
          <note>
            På många sätt färgade kalla kriget hanteringen av Raoul Wallenbergs
            försvinnande. För Utrikesdepartementet är Raoul Wallenbergs öde
            det största och mest långvariga ärendet.
          </note>
          <note>
            Statens offentliga utredning 2003:18 sammanfattar det faktum
            att Raoul Wallenbergs öde fortfarande inte är uppklarat som en
            fruktansvärd personlig tragedi, för vilken Sovjetunionen måste
            hållas ensamt ansvarigt.
          </note>
          <note>
            Utredningen pekar även på ett diplomatiskt misslyckande där den
            svenska utrikesledningens agerande kan ha varit av viss betydelse.
          </note>
          <note>
            Även inom politiken lever arvet efter Raoul Wallenberg vidare.
            Sedan 1946 har han nämnts i kammaren över 600 gånger. Det finns
            ungefär 40 riksdagsdokument som direkt handlar om honom i form
            av motioner, interpellationer och frågor. De flesta handlar om
            att utreda vad som hänt honom och om att hedra hans gärning.
          </note>
          <note>
            Här i riksdagen invigdes 1998 minnesmärket över Raoul Wallenberg
            av konstnärinnan Lenke Rothman. Hon besökte de 34 adresserna i
            Budapest där svenskhusen fortfarande är belägna och samlade sten
            och grus från husen till konstverket. Detta kan ses i norra övergångsrummet
            på plan 5 i Västra riksdagshuset.
          </note>
          <note>
            I år är det 100 år sedan Raoul Wallenberg föddes. Regeringen
            har därför bestämt att under året uppmärksamma Raoul Wallenbergs
            gärning både i Sverige och internationellt.
          </note>
          <note>
            Under Raoul Wallenberg-året 2012 kommer det att lanseras böcker
            och hållas en rad konferenser och föreläsningar om honom. I dag
            inviger utrikesminister Carl Bildt Svenska institutets vandringsutställning
            om Raoul Wallenberg i Budapest. Under året kommer utställningen
            att visas i Moskva, Berlin, Toronto, New York, Washington och
            Jerusalem. Posten lanserar samtidigt ett Raoul Wallenberg-frimärke.
          </note>
          <note>
            Raoul Wallenberg är ett föredöme. Han är inte bara en nationell
            hjälte utan en global humanist med civilkurage och både vilja
            och mod att agera. Hans gärning har inte bara betytt oerhört mycket
            för de individer han räddade och efterföljande generationer utan
            även för bilden av Sverige internationellt.
          </note>
          <note>
            Raoul Wallenberg var den andra personen, efter Winston Churchill,
            att bli hedersmedborgare i USA. I dag delar han det med ett fåtal
            andra världsförbättrare, däribland Moder Teresa. Att Raoul Wallenberg
            även är hedersmedborgare i Kanada och Israel säger mycket om den
            internationella vidden av hans gärning.
          </note>
          <note>
            Och nu, 100 år efter Raoul Wallenbergs födelse, är vi här för
            att minnas hans heroiska gärning.
          </note>
          <note>
            Det är lätt för oss att vara efterkloka och fördöma politiska
            eftergifter under kriget och flathet därefter, men vi ska inte
            glömma hur människan kan förblindas i sin samtid.
          </note>
          <note>
            Gradvis vänjer vi oss vid nya strukturer, och inte minst spelar
            språket en stor roll i detta. Ordens makt över tanken ska inte
            underskattas.
          </note>
          <note>
            Ärade ledamöter! Här gäller det att ständigt vara vaksam. Med
            ord och uttryck kan människan föras in på oönskade banor. Det
            är allas vårt ansvar att reflektera över hur vi uttrycker oss
            och ständigt ifrågasätta om den utveckling vi ser stämmer överens
            med våra värderingar. Just kammaren som vårt demokratiska forum
            är en utmärkt plats för detta.
          </note>
          <note>
            Ajournering
          </note>
          <note>
            Kammaren beslutade kl. 13.25 på förslag av talmannen att ajournera
            förhandlingarna till kl. 13.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.30.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 19 januari
            kl. 14.00 skulle följande statsråd närvara:
          </note>
          <note>
            Statsrådet Peter Norman (M), landsbygdsminister Eskil Erlandsson
            (C), socialminister Göran Hägglund (KD), statsrådet Tobias Billström
            (M) och statsrådet Ewa Björling (M).
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2011/12:181
          </note>
          <note>
            Interpellation 2011/12:181 Ökade klyftor i samhället
          </note>
          <note>
            Interpellationen kommer att besvaras tisdagen den 14 februari
            2012.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            Interpellation 2011/12:182
          </note>
          <note>
            Interpellation 2011/12:182 Utrikes födda och jobben
          </note>
          <note>
            Interpellationen kommer att besvaras tisdagen den 14 februari
            2012.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            Interpellation 2011/12:183
          </note>
          <note>
            Interpellation 2011/12:183 Den ekonomiska ojämlikheten
          </note>
          <note>
            Interpellationen kommer att besvaras tisdagen den 14 februari
            2012.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            Interpellation 2011/12:184
          </note>
          <note>
            Interpellation 2011/12:184 Förtidspensionerade och arbetslösa
            som del av det nya utanförskapet
          </note>
          <note>
            Interpellationen kommer att besvaras tisdagen den 14 februari
            2012.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Rikard Jermsten
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 6 mars
          </note>
          <note>
            den 6 mars
          </note>
          <note>
            den 6 mars.
          </note>
          <note>
            16 februari.
          </note>
          <note>
            den 7 mars
          </note>
          <note>
            den 7 mars.
          </note>
          <note>
            den 1 mars.
          </note>
          <note>
            den 15 februari.
          </note>
          <note>
            den 8 mars
          </note>
          <note>
            15 februari.
          </note>
          <note>
            den 8 mars.
          </note>
          <note>
            den 7 mars.
          </note>
          <note>
            den 15 februari.
          </note>
          <note>
            den
          </note>
          <note>
            15 februari.
          </note>
          <note>
            5 § Förnyad bordläggning
          </note>
          <note>
            Föredrogs och bordlades åter
          </note>
          <note>
            6 § Svar på interpellation 2011/12:125 om lagen om anställningsskydd
          </note>
          <note type="speaker">
            Anf. 2 Arbetsmarknadsminister HILLEVI ENGSTRÖM (M):
          </note>
          <note>
            Herr talman! Patrik Björck har frågat mig om jag avser att ta
            några initiativ till att riva upp skyddet för de anställda enligt
            lagen om anställningsskydd.
          </note>
          <note>
            LAS är ett av de centrala arbetsrättsliga regelverken i Sverige,
            och det är därför både bra och naturligt att det pågår en diskussion
            om hur det är utformat. I nuläget ser jag inget behov av att göra
            några större förändringar i lagen om anställningsskydd.
          </note>
          <note>
            Regeringens främsta mål under mandatperioden är att föra Sverige
            mot full sysselsättning och att därigenom minska utanförskapet.
            Centralt i det arbetet är att underlätta skapandet av nya anställningar
            för grupper med svårigheter att etablera sig på arbetsmarknaden
            och att skapa möjligheter att kvarstå i arbete.
          </note>
          <note>
            Målet för arbetsrätten i stort är att skapa förutsättningar för
            ett arbetsliv som tillgodoser både arbetstagarnas och arbetsgivarnas
            behov av flexibilitet, trygghet och inflytande.
          </note>
          <note>
            Ett väl balanserat och förutsägbart arbetsrättsligt system är
            även en viktig förutsättning för hållbar tillväxt och hög sysselsättning.
            Den arbetsrättsliga lagstiftningen ska utgöra en stabil grund
            för förhållandena på arbetsmarknaden.
          </note>
          <note>
            Alla människor som kan och vill arbeta ska ges möjlighet att
            göra det utifrån sina förutsättningar. De arbetsrättsliga reglerna
            i Sverige ger goda förutsättningar för att kombinera trygga förhållanden
            på arbetsmarknaden med en hög sysselsättningsnivå.
          </note>
          <note>
            Det ska vara enkelt att anställa. Tillsvidareanställningar ska
            vara grunden på arbetsmarknaden. Tidsbegränsade anställningar
            spelar också en viktig roll, men det är viktigt att de inte missbrukas.
            Jag vill därför i sammanhanget också särskilt nämna det arbete
            som pågår inom Regeringskansliet med förslag till en ändring i
            LAS i avsikt att förtydliga att visstidsanställningar inte får
            kombineras på ett sätt som utgör ett missbruk. En Departementspromemoria
            (Ds 2011:22) remitterades under hösten och målsättningen är att
            kunna föreslå riksdagen en lagändring våren 2012. Remissvaren
            analyseras för närvarande inom Regeringskansliet.
          </note>
          <note type="speaker">
            Anf. 3 PATRIK BJÖRCK (S):
          </note>
          <note>
            Herr talman! Jag tackar arbetsmarknadsministern för svaret på
            interpellationen. Denna interpellation är ställd med anledning
            av att man återigen finner anledning att ifrågasätta vad regeringen
            egentligen har för uppfattning om arbetsrätten i allmänhet och
            lagen om anställningsskydd i synnerhet.
          </note>
          <note>
            Nu kan jag ändå tacka arbetsmarknadsministern för att det i svaret
            verkar som att det än så länge är hon som styr i regeringen och
            att hon än så länge håller sina samarbetspartier i ett stadigt
            tag i örat så att de inte kan styra i denna debatt.
          </note>
          <note>
            Det som har föranlett den senaste diskussionen om var man står
            är att bland andra Folkpartiets representant i arbetsmarknadsutskottet,
            som sitter här tillsammans med en kollega i Folkpartiet, hotar
            arbetsmarknadens parter med lagstiftning om man inte går ut och
            reformerar lagen om anställningsskydd. Eftersom regeringsunderlaget
            här i riksdagen går ut och hotar arbetsmarknadens parter med lagstiftning
            föranleder denna interpellation naturligtvis frågan: Var står
            regeringen i debatten?
          </note>
          <note>
            Nu slår arbetsmarknadsministern fast att hon faktiskt tycker
            att lagen om anställningsskydd är en väl fungerande lag, att den
            motsvarar de krav som man kan ställa på en lag om anställningsskydd
            i Sverige och att dagens arbetsrättsliga regler i Sverige ger
            goda förutsättningar för att kombinera trygga förhållanden på
            arbetsmarknaden med en hög sysselsättningsnivå.
          </note>
          <note>
            Detta är naturligtvis en korrekt beskrivning, och jag delar arbetsmarknadsministerns
            beskrivning i detta läge. Men det är politiskt bekymmersamt och
            ohederligt att regeringen på dessa sätt försöker sitta på två
            stolar samtidigt. Man försöker låtsas som att man är en vän av
            en god ordning på arbetsmarknaden och att man tycker att dessa
            regler bevisligen fungerar väl eftersom vi i Sverige har en god
            konkurrenskraft och en hög produktivitetstillväxt. Svensk strukturomvandlingstakt
            är hög jämfört med andra länder, och vi har en sysselsättningsdynamik
            där Sverige står sig väl jämfört med andra länder. Det som jag
            talade om är någonting som arbetsmarknadens parter själva har
            sammanfattat i en gemensam utredning där åtminstone delar av arbetsmarknadens
            parter, det vill säga LO och Svenskt Näringsliv, står bakom denna
            beskrivning när man diskuterar anställningsskyddet.
          </note>
          <note>
            Utifrån denna sammanfattning av hur det ser ut i Sverige och
            på svensk arbetsmarknad är det naturligtvis helt korrekt att göra
            som ministern gör och säga att dagens regler ger goda förutsättningar
            för att kombinera trygga förhållanden på arbetsmarknaden med en
            hög sysselsättningsnivå.
          </note>
          <note>
            Men då försöker man inom den borgerliga alliansen sitta på två
            stolar och samtidigt försöka att politiskt underhålla en annan
            del av borgerligheten som inte vill se det som jag och arbetsmarknadsministern
            ser, det vill säga att denna funktion på arbetsmarknaden är väl
            tillgodosedd med dagens regler. Sedan går man ut och hotar arbetsmarknadens
            parter med lagstiftning: Om de inte själva reformerar LAS ska
            det göras politiskt.
          </note>
          <note>
            Då är min fråga till arbetsmarknadsministern: Delar arbetsmarknadsministern
            min synpunkt att dagens anställningsskyddsregler när det gäller
            turordningsförhållandena och ett gott sätt är en del av de goda
            förutsättningarna som gör att man kan kombinera trygga förhållanden
            på arbetsmarknaden med en hög sysselsättningsnivå? I så fall innebär
            det att arbetsmarknadsministern inte delar den uppfattning som
            Hans Backman och Johan Pehrson från Folkpartiet ger uttryck för
            i en tidningsartikel. Det skulle jag vilja ha ett svar på.
          </note>
          <note type="speaker">
            Anf. 4 Arbetsmarknadsminister HILLEVI ENGSTRÖM (M):
          </note>
          <note>
            Herr talman! Jag kan lugna Patrik Björck genom att säga att vi
            har ett mycket gott samarbete i regeringen mellan alla allianspartier.
            Det är också tydligt genom att regeringen talar med en röst. Man
            kan läsa igenom regeringsförklaringen och budgetpropositionen
            och se vad som står skrivet just när det gäller arbetsrätten.
          </note>
          <note>
            Det som jag tycker är viktigt med vår svenska arbetsrätt är att
            den är just dispositiv, det vill säga att parterna kan teckna
            avtal om att göra undantag, och det görs på ett ansvarsfullt sätt.
            Vi har få konfliktdagar.
          </note>
          <note>
            Jag besökte senast i måndags Arbetsdomstolen och lyssnade när
            man talade om ärendebalanser och annat. Jag blev också lugnad
            i visshet om att man faktiskt har goda relationer med arbetsmarknadens
            parter.
          </note>
          <note>
            Med dessa dispositiva regler kan man också göra förändringar,
            och det pågår ett förändringsarbete, bland annat mellan Svenskt
            Näringsliv och PTK i deras avtalsförhandling. Det har jag egentligen
            ingen synpunkt på alls. Parterna är de bäst skickade att komma
            överens om vad som ska gälla.
          </note>
          <note>
            Grunden i lagstiftningen vi talar om LAS innehåller så mycket
            och så många delar. Jag tror att det är viktigt att veta att denna
            lagstiftning inte bara handlar om turordning och turordningsregler
            vid arbetskraftsbrist.
          </note>
          <note>
            Men jag vill ändå uppmärksamma kammaren på att det i grunden
            handlar om att de som har haft den längsta anställningstiden i
            lagstiftningens mening också har ett bättre skydd om man inte
            gör upp om något annat.
          </note>
          <note>
            Långtidsarbetslösheten i Sverige bland ungdomar i åldern 1524
            år för att ta det exemplet ligger på 16 procent. Det är givetvis
            alldeles för mycket och i sig ett stort bekymmer. Men långtidsarbetslösheten
            bland äldre i åldern 5574 år är så hög som 56 procent. Äldre personer
            har det mycket mer bekymmersamt när det gäller att komma tillbaka
            till arbetsmarknaden. Det är också därför som lagstiftningen finns
            där om det inte är så att parterna gör undantag genom kollektivavtal.
          </note>
          <note>
            Jag är väldigt stolt över den svenska modellen, och jag är stolt
            över våra arbetsmarknadsparter som tar ett stort ansvar, något
            som gjort att vi har haft en god tillväxt och som gör att det
            också nu när en inbromsning sker i ekonomin finns goda förutsättningar
            att träffa ansvarsfulla avtal krisuppgörelser och annat som gör
            att många jobb kan räddas kvar i Sverige.
          </note>
          <note>
            I grunden fungerar det alltså bra. Det är utmärkt att lagen är
            dispositiv och att det går att göra undantag så att det blir både
            flexibilitet och trygghet för de anställda.
          </note>
          <note type="speaker">
            Anf. 5 PATRIK BJÖRCK (S):
          </note>
          <note>
            Herr talman! Till arbetsmarknadsministern vill jag säga att lagen
            om anställningsskydd vilar på fyra ben: Tillsvidareanställning
            är huvudregel. Saklig grund krävs för uppsägning. Uppsägning vid
            arbetsbrist ska ske i turordning, alltefter anställningstid. Uppsägning
            på grund av arbetsbrist förutsätter rätt till återanställning.
            Dessa fyra delar hänger ihop.
          </note>
          <note>
            Har man inte tillsvidareanställning krävs det inte saklig grund
            vid uppsägning. Det betyder att företaget inte behöver motivera
            varför en visstidsanställd inte får förlängt jobb.
          </note>
          <note>
            Utan saklig grund kan en arbetsgivare säga upp vem som helst
            när som helst utan att motivera varför.
          </note>
          <note>
            Utan turordningsregler kan arbetsgivaren handplocka den han vill
            anställa och bestämma vilka han vill bli av med.
          </note>
          <note>
            Utan företrädesrätt kan arbetsgivaren först säga upp fler än
            som behövs och sedan ta tillbaka dem han vill ta tillbaka. Därmed
            sätts hela lagstiftningen ur spel.
          </note>
          <note>
            De här delarna är grunden för anställningsskyddet i Sverige.
          </note>
          <note>
            Det är skönt att trots allt höra arbetsmarknadsministern på min
            fråga svara att hon delar min uppfattning om att lagen i huvudsak
            fungerar väl och att hon därför tar avstånd från de inhopp i arbetsmarknadens
            parters förhandlingar som Folkpartiets representant i arbetsmarknadsutskottet,
            Hans Backman, i den tidningsartikel som jag här tidigare citerat
            ur gett uttryck för.
          </note>
          <note>
            Vad ministern här säger känns alltså skönt. Möjligen kan det
            lugna mig. Men detta med att det finns ett gott samarbete i regeringen
            lugnar mig inte. Det verkar i stället vara ett extremt dåligt
            samarbete i regeringen. Offentligt går man ju ut med helt motsatta
            synpunkter i en sådan här fråga.
          </note>
          <note>
            Viktigt är också att arbetsmarknadsministern säger att hon inte
            lägger sig i parternas förhandlingar. Att förhandlingar har tagits
            upp mellan Svenskt Näringsliv och PTK tycker jag också låter fantastiskt
            bra. Men att lägga sig i var ju just vad Folkpartiets representanter
            gjorde när de gick ut och hotade parterna och sade att om de inte
            förhandlade på ett sådant sätt att Folkpartiet var nöjt hotade
            Folkpartiet med att regeringen skulle lagstifta, mot parternas
            vilja.
          </note>
          <note>
            Här intar arbetsmarknadsministern en ståndpunkt som ligger mycket
            närmare min. Det kan i och för sig vara lugnande, men det ger
            ingen lugnande bild av hur regeringsarbetet går till, av regeringsmässigheten
            så att säga.
          </note>
          <note>
            Sedan har vi den andra delen i detta där det väl trots allt kan
            finnas anledning att rikta kritik även mot arbetsmarknadsministern.
            Det jag inte känner mig så lugn med, arbetsmarknadsministern,
            gäller detta med tillsvidareanställning en annan del av de fyra
            delarna i anställningsskyddet.
          </note>
          <note>
            Här har regeringen agerat på ett sådant sätt att fast anställning,
            en tillsvidareanställning, mer och mer blir en ovanlighet på svensk
            arbetsmarknad. Mer och mer växer antalet otrygga anställningar.
            Särskilt ungdomar drabbas. Vad ungdomar vill ha är fast anställning.
            Men regeringen har agerat rakt mot intentionerna i lagen om anställningsskydd
            och därmed undergrävt den på ett annat håll.
          </note>
          <note>
            Det är visserligen sant att lagen om anställningsskydd inte bara
            har att göra med turordningsregler. Åtminstone hittills har regeringen
            stått fast vid att inte luckra upp turordningsreglerna. Men när
            det gäller fast anställning som en del av lagen om anställningsskydd
            har regeringen gått åt motsatt håll. Visserligen har EU kommit
            fram till att regeringens lagstiftning om visstidsanställningar
            bryter mot EU-rätten. Under svärdet så att säga har man tvingats
            gå in och försöka rätta till här.
          </note>
          <note>
            I och för sig tycker jag väl att det är positivt att arbetsmarknadsministern
            nämner att ett arbete pågår för att rätta till beträffande de
            missförhållanden som regeringen själv ställt till med. Men säkerligen
            kommer det, herr talman, att finnas anledning att återkomma till
            detta och att se om de förslag som regeringen så småningom lägger
            fram i sin proposition är av sådan natur att de stora problem
            som regeringen själv ställt till med verkligen åtgärdas när det
            gäller visstidsanställningar och den otrygghet på arbetsmarknaden
            som i dag växer.
          </note>
          <note type="speaker">
            Anf. 6 Arbetsmarknadsminister HILLEVI ENGSTRÖM (M):
          </note>
          <note>
            Herr talman! Nej, Patrik Björck kan känna sig helt lugn. Vi i
            regeringen i alla fyra allianspartierna är, skulle jag vilja säga,
            ett väldigt sammansvetsat gäng. Vi är överens om tagen i den aktuella
            frågan.
          </note>
          <note>
            I dag har 3 479 000 personer fast anställning, en tillsvidareanställning.
            Det är normen på svensk arbetsmarknad. Antalet tidsbegränsat anställda
            är ungefär 670 000 personer.
          </note>
          <note>
            I AKU-statistiken kan vi inte se någon trend när det gäller att
            de tidsbegränsade anställningarna ökar. Men det är klart att det
            här är bekymmersamt nu när vi har en inbromsning i ekonomin. Jag
            skulle vilja säga att en av regeringens stora utmaningar är att
            se till att alla som kan arbeta också ska få chansen att göra
            det.
          </note>
          <note>
            Jag tror att det också är väldigt viktigt att bejaka alla de
            ungdomar som vill komma in på arbetsmarknaden, som vill komma
            över den höga tröskel in som i dag finns. Det är otroligt viktigt
            att hitta andra vägar in. Till exempel utreder vi nu frågan om
            lärlingsprovanställningar. Ett förslag kommer hösten 2012. Att
            vi gör skolan bättre så att ungdomar inte hoppar av, att vi har
            lärlingsutbildningar och att vi gör det billigare att anställa
            ungdomar är de viktiga utmaningarna och den stora frågan.
          </note>
          <note>
            När det gäller lagen om anställningsskydd kan Patrik Björck känna
            sig helt lugn. Det är en stabil lagstiftning. Det finns för- och
            nackdelar, men parterna har ett otroligt stort ansvar. Det sker
            ett arbete ute i de fackliga organisationerna och i arbetsgivarorganisationerna
            med att anpassa lagen så att den passar just deras verksamheter.
          </note>
          <note>
            Hela arbetslivet i Sverige är så diversifierat. Vissa arbetsgivare
            tycker att det här är problematiskt. Andra tycker att det fungerar
            ganska bra, och vissa fack har vissa synpunkter. Det ska de ha
            och också fortsätta att ha. De ska teckna bra kollektivavtal som
            underlättar och som sänker trösklarna in samtidigt som det medför
            en trygghet för dem som redan finns på arbetsmarknaden och en
            flexibilitet för företagen. Detta ser jag framför mig.
          </note>
          <note type="speaker">
            Anf. 7 PATRIK BJÖRCK (S):
          </note>
          <note>
            Herr talman! Kanske är det en omöjlig fråga att ställa eller
            ett kontrafaktiskt påstående att göra men man kan fundera över
            hur det hade varit om EU inte hade reagerat på de missförhållanden
            som regeringen ställt till med när det gäller visstidsanställda.
            Hade regeringen då tagit några som helst initiativ till att förbättra
            förhållandena? Den frågan kan ställas till väljarna som får fundera
            över hur troligt det är att arbetsmarknadsministern självmant
            hade gått med på att göra det här.
          </note>
          <note>
            Vi hoppas att man rättar till det hela så att det blir bättre.
            För arbetsmarknadens, för de anställdas och för företagens skull
            hoppas man att det blir lite mer ordning och reda och att regeringens
            förslag, när det så småningom kommer, är av sådan natur att vi
            kan se att det rättas till avseende de problem som uppstått.
          </note>
          <note>
            Det är väl, som sagt, omöjligt att begära att arbetsmarknadsministern
            svarar på min fråga. Jag vill ändå till dem som lyssnar på debatten
            skicka ut frågan att det möjligen finns en liten liten grund för
            misstänksamhet när det gäller denna hjärtats glädje i att göra
            det här eller om det handlar om tvång.
          </note>
          <note>
            Oavsett vilket är grundtanken med denna interpellation att säkerställa
            att regeringen håller Folkpartiet och Centerpartiet hårt i örat
            och ser till att dessa partier inte får vara med och bestämma
            arbetsmarknadspolitiken i Sveriges regering. Hittills tycker jag
            mig ha fått hyfsat goda förhållningar från arbetsmarknadsministern
            kring att så är fallet, så jag får väl därmed tacka arbetsmarknadsministern
            för det arbetet och önska lycka till i fortsättningen. Men jag
            lovar att återkomma i frågan om arbetsmarknadsministern det minsta
            lilla tappar detta med att ta i örat.
          </note>
          <note type="speaker">
            Anf. 8 Arbetsmarknadsminister HILLEVI ENGSTRÖM (M):
          </note>
          <note>
            Herr talman! Jag får avslutningsvis tacka för interpellationen.
          </note>
          <note>
            Patrik Björck behöver inte vara orolig. Jag har fantastiskt bra
            förbindelser såväl med Folkpartiet och Centerpartiet som med Kristdemokraterna
            och Moderaterna i arbetsmarknadsutskottet. De gör ett mycket bra
            arbete.
          </note>
          <note>
            Som svar på frågan om jag avser att riva upp skyddet för de anställda
            är svaret nej. Det är viktigt med trygga anställningsförhållanden,
            och det är viktigt med dispositiva regler så att man kan ändra
            genom kollektivavtal. Men den allra största utmaningen handlar
            om att människor ska kunna komma in på arbetsmarknaden. Där har
            vi ett stort arbete framför oss. Vi gör många viktiga insatser
            som vi kan återkomma till. Tack för debatten!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 13.49 på förslag av talmannen att ajournera
            förhandlingarna till kl. 15.45, då ett för dagens bordläggning
            aviserat ärende väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.45.
          </note>
          <note>
            7 § Bordläggning
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 januari
          </note>
          <note>
            Börje Vestlund
          </note>
          <note>
            Lars Mejern Larsson
          </note>
          <note>
            Lars Johansson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 24 januari.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 17 januari
          </note>
          <note>
            Penilla Gunther
          </note>
          <note>
            Mats Pertoft
          </note>
          <note>
            Christina Oskarsson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 16 januari
          </note>
          <note>
            Hans Olsson
          </note>
          <note>
            Bodil Ceballos
          </note>
          <note>
            Åsa Romson
          </note>
          <note>
            Tomas Nilsson
          </note>
          <note>
            Désirée Pethrus
          </note>
          <note>
            Carina Hägg
          </note>
          <note>
            Carina Hägg
          </note>
          <note>
            Fredrik Malm
          </note>
          <note>
            Peter Hultqvist
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 24 januari.
          </note>
          <note>
            11 § Kammaren åtskildes kl. 15.46.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
