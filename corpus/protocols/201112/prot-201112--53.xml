<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201112</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201112</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--53</head>
          <docDate when="2011-12-20 00:00:00">2011-12-20 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2011/12:53
          </note>
          <note>
            Tisdagen den 20 december
          </note>
          <note>
            Kl. 13:20 - 13:33
          </note>
          <note>
            1 § Statsbudget för 2012
          </note>
          <note>
            Föredrogs
          </note>
          <note>
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker">
            Anf. 1 TALMANNEN:
          </note>
          <note>
            Det finns en rättelse i det utdelade betänkandet. Tommy Waidelich
            var inte närvarande på sammanträdet, utan det ska stå Sven-Erik
            Bucht i stället.
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut
          </note>
          <note>
            2 § Avslutning
          </note>
          <note type="speaker">
            Anf. 2 TALMANNEN:
          </note>
          <note>
            Ärade ledamöter! Det är i dag dags att uppmärksamma att halva
            riksmötet 2011/12 är till ända. Hösten har svept förbi i ett rasande
            tempo, och här i kammaren har vi sett en ganska betydande debattglädje,
            debattlystnad och engagemang.
          </note>
          <note>
            Under hösten har vi sett en ihållande mediegranskning av såväl
            riksdagens arbete som ledamöter. Detta är något vi i princip bör
            välkomna. Det finns ett stort intresse för riksdagsarbetet, och
            det går hand i hand med att arbetet i riksdagen ska vara transparent.
          </note>
          <note>
            Om vi blickar utanför Sveriges gränser har vi kunnat följa fortsättningen
            på den arabiska våren. Det politiska och ekonomiska läget i länder
            som Egypten, Libyen och Syrien är fortfarande instabilt. Vi får
            nu fortsättningsvis följa hur det går med den vilja och den kamp
            som vi sett hos invånarna i dessa länder för att nå ett demokratiskt
            styre.
          </note>
          <note>
            Finanskrisen har i högsta grad varit påtaglig i Europa i länder
            som Grekland, Italien, Spanien, Portugal och Irland. Finanskrisen
            och omvärldshändelser i stort påverkar i högsta grad arbetet här
            i kammaren.
          </note>
          <note>
            Om vi vänder blicken mot Sverige och riksdagen har hösten ägnats
            åt ett intensivt budgetarbete. Budgeten har stötts och blötts,
            precis som det ska vara. Partigrupper, partikanslier och utskotten
            har präglats av detta arbete som nu i december inneburit ganska
            många sena kvällar i kammaren och otaliga kaffekoppar.
          </note>
          <note>
            Avslutningen innebär också att det är dags att tacka av de ledamöter
            som har lämnat riksdagen under hösten.
          </note>
          <note>
            Maud Olofsson kom in i riksdagen 2002 och var då partiledare
            för Centerpartiet. I mars firade hon sina tio år som partiledare
            med ett seminarium här i riksdagen.
          </note>
          <note>
            Maud Olofsson var en av initiativtagarna till Alliansen och är
            dessutom ägare till världens mest kända badtunna förhoppningsvis
            använd någon gång i alla fall. År 2006 blev Maud Olofsson närings-
            och energiminister, tillika vice statsminister.
          </note>
          <note>
            I september lämnade hon partiledarposten och senare också Näringsdepartementet
            och sin plats här i riksdagen.
          </note>
          <note>
            Maud Olofsson kallar sig själv för samhällsentreprenör, en politiker
            som brinner för kvinnors och mäns lika möjligheter, för entreprenörskap
            och tillväxt i hela Sverige. Som vice statsminister förde hon
            diskussioner med ledare i hela världen, men vi känner henne framför
            allt som en flitig näringsminister inte minst i riksdagens interpellationsdebatter.
            Ett stort tack!
          </note>
          <note>
            (Applåder)
          </note>
          <note>
            Andreas Carlgren blev riksdagsledamot första gången 19941998
            och tog åter plats här i riksdagen efter valet 2010. Han var redan
            då sedan fyra år tillbaka miljöminister.
          </note>
          <note>
            I samband med partiledarskiftet i Centerpartiet i september lämnade
            Andreas Carlgren miljöministerposten och sin plats i riksdagen.
          </note>
          <note>
            Andreas Carlgren har en lång politisk bakgrund i Centerpartiet
            med början i ungdomsförbundet. På 80-talet blev han förbundsordförande
            för Centerpartiets Ungdomsförbund, och under en period var han
            också vice partiordförande. Innan han blev miljöminister var Andreas
            Carlgren dessutom generaldirektör för Integrationsverket.
          </note>
          <note>
            Andreas Carlgren har ett starkt engagemang i klimatfrågan. Som
            miljöminister ville han göra Sverige till ett föregångsland. Vi
            ska alla ge honom ett stort tack för alla hans insatser.
          </note>
          <note>
            (Applåder)
          </note>
          <note>
            Maria Wetterstrand blev riksdagsledamot redan som 28-åring och
            språkrör redan ett år senare. Hon har haft en avgörande betydelse
            för att förändra bilden av Miljöpartiet och etablera det som Sveriges
            tredje största parti.
          </note>
          <note>
            Maria Wetterstrand är utbildad biolog och lyfte tidigt upp frågorna
            om utfiskningen av våra hav i den politiska debatten. Hon var
            också drivande för att införa trängselskatt i Stockholm inom det
            samarbete som pågick mellan Miljöpartiet och den socialdemokratiska
            regeringen under åren 20022006. Mest förknippas Maria Wetterstrand
            dock med klimat- och energifrågorna där hon varit en av de mest
            profilerade politikerna under senare år.
          </note>
          <note>
            Maria Wetterstrand är en ärlig politiker med stor integritet.
            Hon har alltid varit nyfiken och påläst och vunnit mångas respekt
            för sitt kunnande. Hon är en viktig förebild för många som en
            stark kvinnlig politiker. Ett stort tack!
          </note>
          <note>
            (Applåder)
          </note>
          <note>
            Mikaela Valtersson är gymnasielärare i samhällskunskap och historia
            och började sin bana i riksdagen som utbildningspolitiker. Hon
            har med kraft stått upp för elevers och föräldrars möjligheter
            att kunna välja en utbildning som passar den enskilda eleven.
          </note>
          <note>
            Sedan 2006 har Mikaela Valtersson framför allt varit ekonomisk-politisk
            talesman och gruppledare för Miljöpartiets riksdagsgrupp. Hon
            har gjort sig känd som en väldigt seriös politiker som haft en
            viktig roll i att öka förtroendet för sitt partis ekonomiska politik.
            Hon har också haft en nyckelroll i tillkomsten av de nya reglerna
            kring arbetskraftsinvandring. Där ledde hon den parlamentariska
            utredningen om cirkulär migration som avslutades den 31 mars.
          </note>
          <note>
            Mikaela Valtersson är en social och varm person som är brett
            respekterad över partigränserna. Hon har bidragit till ett gott
            samarbetsklimat bland riksdagens partier i gruppledarkretsen.
            Nu återgår hon till skolvärlden i sitt nya jobb som vice vd för
            Kunskapsskolan. Ett stort tack!
          </note>
          <note>
            (Applåder)
          </note>
          <note>
            När jag hälsade er välkomna inför hösten lyfte jag fram frågan
            hur riksdagens arbete kan bli alltmer tillgängligt att ta del
            av. Detta är en fråga vi kontinuerligt bör ställa oss. En nyhet
            är att vi i början av nästa år kan se fram emot att få en ny version
            av webbplatsen riksdagen.se.
          </note>
          <note>
            Den nya versionen ska göra det enklare att hitta information
            och följa arbetet i riksdagen. Jag vill också passa på att nämna
            att den så kallade betaversionen av den nya webbplatsen har utsetts
            till Sveriges bästa myndighetssajt 2011.
          </note>
          <note>
            I samband med öppnandet av riksdagen den 17 januari nästa år,
            inleds vårt högtidlighållande av Raoul Wallenberg i form av en
            ceremoni här i kammaren kl. 13.00.
          </note>
          <note>
            Det är nästan hundra år sedan Raoul Wallenberg föddes, i augusti
            1912, och riksdagen kommer, tillsammans med en rad andra aktörer,
            att uppmärksamma Raoul Wallenbergs heroiska gärningar. Jag vill
            gärna uppmuntra så många ledamöter som möjligt att närvara den
            17 januari kl. 13.00 då vi formellt inleder vårsessionen. Det
            kan också noteras att den 17 januari 1945, det vill säga samma
            datum, var den dag Raoul Wallenberg greps i Budapest.
          </note>
          <note>
            Ärade ledamöter! Jag vill tacka er för de insatser ni har gjort
            under hösten och det goda humör som ni har visat för att kunna
            få denna kammare att fungera på bästa sätt.
          </note>
          <note>
            Jag vill också ta detta tillfälle i akt att tacka gruppledarna
            och övriga ledamöter av riksdagsstyrelsen. Jag vill även rikta
            ett tack till riksdagsförvaltningen, i synnerhet till vår riksdagsdirektör,
            och, så klart, önska er alla en god jul och ett gott nytt år.
          </note>
          <note>
            Innan vi skiljs åt vill jag påminna om att det finns sex spännande
            interpellationer som besvaras från kl. 9.00 i morgon med huvudagerande
            statsråd Hillevi Engström, Catharina Elmsäter-Svärd och Anna-Karin
            Hatt tillsammans med ett antal av kammarens aktiva ledamöter.
          </note>
          <note>
            3 § Kammaren åtskildes kl. 13.33.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
