<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--15</head>
          <docDate when="1995-10-26">1995-10-26</docDate>
        </div>
      </front>
      <body>
        <div>
          <note>
            14.31 - 15.04
          </note>
          <note>
            Det justerade protokollet beräknas utkomma om 3 veckor
          </note>
          <note>
            _______________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 20 oktober.
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1995/96:1
          </note>
          <note>
            Till riksdagen
          </note>
          <note>
            Beträffande interpellation 1995/96:1 av Eva Zetterberg (v), Tredje
            världens skuldproblem, får jag meddela att jag inte kan besvara
            denna inom föreskrivna fyra veckor.
          </note>
          <note>
            Skälet härtill är att en debattdag som passar både interpellanten
            och mig inte stått att finna under denna tidsperiod.
          </note>
          <note>
            Jag kommer att besvara interpellationen den 16
          </note>
          <note>
            november.
          </note>
          <note>
            Stockholm den 19 oktober 1995
          </note>
          <note>
            Göran Persson
          </note>
          <note>
            Interpellation 1995/96:3
          </note>
          <note>
            Till riksdagen
          </note>
          <note>
            Beträffande interpellation 1995/96:3 av Johan
          </note>
          <note>
            Lönnroth (v), EMU, får jag meddela att jag inte kan besvara denna
            inom föreskrivna fyra veckor.
          </note>
          <note>
            Skälet härtill är att en debattdag som passar både interpellanten
            och mig inte stått att finna under denna tidsperiod.
          </note>
          <note>
            Jag kommer att besvara interpellationen den 16
          </note>
          <note>
            november.
          </note>
          <note>
            Stockholm den 19 oktober 1995
          </note>
          <note>
            Göran Persson
          </note>
          <note>
            Interpellation 1995/96:9
          </note>
          <note>
            Till riksdagen
          </note>
          <note>
            Beträffande interpellation 1995/96:9 av Lennart
          </note>
          <note>
            Nilsson (s), Gullholmen i Bohuslän, får jag meddela att jag inte
            kan besvara denna inom föreskrivna fyra veckor.
          </note>
          <note>
            Skälet härtill är att en debattdag som passar både interpellanten
            och mig inte stått att finna under denna tidsperiod.
          </note>
          <note>
            Jag kommer att besvara interpellationen den 16
          </note>
          <note>
            november.
          </note>
          <note>
            Stockholm den 19 oktober 1995
          </note>
          <note>
            Göran Persson
          </note>
          <note>
            3 § Svar på interpellationerna 1995/96:2 och 4
          </note>
          <note>
            samt fråga 1995/96:14 om rasistiskt våld
          </note>
          <note>
            Anf. 1 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Elisa Abascal Reyes har i en interpellation till
            statsministern frågat hur regeringen avser att uppmärksamma det
            rasistiska våldet. Hon har vidare frågat om statsministern avser
            att verka för att regeringen lägger upp en samlad strategi på
            flera olika politiska områden för att skydda de personer som behöver
            det och minska risken för överfall och förföljelse. Slutligen
            har hon frågat om regeringen avser att lägga fram något konkret
            förslag till riksdagen på åtgärder för att få bukt med den rasistiska
            attacken.
          </note>
          <note>
            Interpellationen har överlämnats till mig.
          </note>
          <note>
            Juan Fonseca har tagit upp frågor om rasistiskt ungdomsvåld och
            frågat mig vad jag avser att vidta för åtgärder för att motverka
            den negativa utvecklingen.
          </note>
          <note>
            Kia Andreasson har behandlat spörsmål om rasistiskt våld från
            grupper med nazistsympatier och frågat mig vilka åtgärder jag
            ämnar vidta för att komma till rätta med dessa problem.
          </note>
          <note>
            Låt mig till en början slå fast att det råder en i det närmaste
            total enighet om att rasism är oförenlig med de värderingar och
            normer som råder i samhället och att alla uttryck för rasism bör
            bekämpas med kraft. Vi måste alla reagera på varje yttring av
            rasism och visa att sådana tendenser inte är acceptabla i ett
            demokratiskt samhälle. För att vidmakthålla ett demokratiskt samhälle
            krävs det alltid ett aktivt försvar för grundläggande värden som
            tolerans, humanitet och respekt för människovärdet.
          </note>
          <note>
            Det är klart att kampen mot rasism och intolerans är av stor
            betydelse för att motverka brottslighet med diskriminerande motiv.
            Denna kamp måste vara långsiktig och föras inom alla samhällsområden.
            Här har skolan en central roll men det är också glädjande att
            sådant arbete bedrivs även inom bl.a. myndigheter, kommuner, arbetslivet,
            trossamfunden och idrottsrörelsen.
          </note>
          <note>
            Sverige måste också aktivt stödja det arbete som pågår i internationella
            sammanhang - såsom EU,
          </note>
          <note>
            Europarådet och FN - när det gäller att motverka rasism och främlingsfientlighet.
            Exempelvis pågår inom EU för närvarande långt gångna diskussioner
            om någon form av åtgärdsprogram riktat mot yttringar av rasism
            och främlingsfientlighet.
          </note>
          <note>
            Att invandrare och flyktingar ges samma möjligheter som andra
            att leva och verka i vårt samhälle är också grundläggande i arbetet
            för goda relationer mellan olika grupper.
          </note>
          <note>
            Kampanjer mot rasism kan många gånger ha stor betydelse för att
            väcka uppmärksamhet och engagemang hos människor. På så sätt kan
            man påverka attityder så att respekten för allas lika värde garanteras.
            Det räcker dock inte med kampanjer, utan det krävs självfallet
            också ett långsiktigt arbete. Det är nödvändigt med permanenta
            former för arbetet mot rasism. Frågor om hur detta arbete skall
            organiseras kommer att övervägas i anslutning till beredningen
            av den invandrarpolitiska kommitténs slutbetänkande i april 1996.
          </note>
          <note>
            När det gäller lagstiftningen på området vill jag till en början
            nämna att allt det rasistiska våld och hot som frågeställarna
            tar upp givetvis är brottsligt.
          </note>
          <note>
            Jag vill vidare slå fast att så gott som alla uttryck för rasism
            och rasistisk verksamhet är kriminaliserade. Bestämmelsen om straff
            för hets mot folkgrupp är central i lagstiftningen mot rasism
            och annan diskriminering. Den brottsliga gärningen består i att
            någon i uttalande eller i annat meddelande som sprids hotar eller
            uttrycker missaktning för en folkgrupp eller en annan sådan grupp
            av personer med anspelning på ras, hudfärg, nationellt eller etniskt
            ursprung eller trosbekännelse. Eftersom denna bestämmelse sedan
            den 1 januari 1989 är tillämplig även i fall då rasistiska eller
            liknande uttalanden sprids inom en förening har rasistiska organisationer
            i praktiken fråntagits möjligheten att verka.
          </note>
          <note>
            Av stor betydelse för synen på den rasistiska brottsligheten
            är den särskilda straffskärpningsgrund som infördes den 1 juli
            1994. Regeln innebär att det skall beaktas som en försvårande
            omständighet om motivet för ett brott varit att kränka någon på
            grund av ras, hudfärg, nationellt eller etniskt ursprung, trosbekännelse
            eller någon annan liknande omständighet.
          </note>
          <note>
            Polis, åklagare och domstolar skall alltså ägna särskild uppmärksamhet
            åt sådana motiv och ge prioritet åt dessa typer av brott.
          </note>
          <note>
            Brott med rasistiska förtecken måste bekämpas med kraft. Polisen
            måste ha tillgång till effektiva metoder i sin brottsbekämpning.
            Därför är det viktigt att man får förutsättningar att tillgodogöra
            sig de ökade möjligheter till övervakning och informationsinsamling
            som följer av ny teknik.
          </note>
          <note>
            I regleringsbrevet för innevarande budgetår för polisväsendet
            markerar regeringen att särskild uppmärksamhet skall ägnas brott
            som begås av ungdom och att det också är viktigt att all kriminalitet
            som har sin grund i rasistiska motiv möts med effektiva metoder.
          </note>
          <note>
            Av betydelse i detta sammanhang är givetvis också säkerhetspolisens
            arbete på författningsskyddets område. I det arbetet står bl.a.
            nynazistiska grupper i fokus. SÄPO koncentrerar sitt arbete på
            att förebygga etablering av fasta strukturer hos dessa grupper
            samt på att förhindra brott. SÄPO kartlägger också det rasistiska
            våldet och undersöker trender och tendenser i ett vidare perspektiv.
            I denna del har SÄPO byggt upp ett samarbete med Polishögskolan.
            I sin redogörelse för verksamhetsåret 1994/95 bedömer SÄPO att
            det totala antalet aktiva och sympatisörer är i det närmaste oförändrat.
          </note>
          <note>
            Det är lika viktigt att polisens arbete mot rasism och rasistisk
            brottslighet förs på det lokala planet.
          </note>
          <note>
            Närpolisen med dess problemorienterade arbetssätt bör vara en
            god grund för att utveckla polisens insatser mot denna typ av
            brottslighet.
          </note>
          <note>
            Elisa Abascal Reyes har i sin interpellation tagit upp frågan
            om den rädsla som enskilda kan känna.
          </note>
          <note>
            Det är också en polisiär uppgift att skydda enskilda som utsätts
            för allvarliga hot. För att rättsordningen skall kunna upprätthållas
            måste de som medverkar i en rättsprocess skyddas mot olika former
            av övergrepp. Visst skydd erbjuds genom att det finns särskilt
            stränga straffsanktioner mot den som angriper ett vittne eller
            en målsägande. I en nyligen avlämnad promemoria har föreslagits
            ännu strängare straff för sådana brott. Förslagen bereds för närvarande
            inom
          </note>
          <note>
            Justitiedepartementet. I den utredning som skall utvärdera de
            senaste årens insatser på brottsofferområdet ingår också frågor
            om hotade vittnen och målsägande. Utredaren skall undersöka hur
            omfattande problemen är och vilka insatser som krävs för att lösa
            dem. Skydd för vittnen och målsägande erbjuds också genom möjligheterna
            att hemlighålla personuppgifter.
          </note>
          <note>
            Även polisskydd eller, som en sista utväg, livvaktsskydd kan
            förekomma.
          </note>
          <note>
            Regeringen kommer i vinter att presentera ett nationellt brottsförebyggande
            program. Det är min förhoppning att programmet skall sprida kunskap
            och inspirera till lokalt brottsförebyggande arbete. Även detta
            arbete bör ha goda förutsättningar att bidra i kampen mot den
            rasistiska brottsligheten.
          </note>
          <note>
            Jag vill avslutningsvis slå fast att en öppen debatt är ett viktigt
            vapen i kampen mot rasism. Det är därför viktigt att värna om
            grundläggande demokratiska rättigheter, såsom det fria utbytet
            av åsikter och att i varje sammanhang hävda respekten för alla
            människors lika värde. Samtidigt är det angeläget att varje faktisk
            yttring av rasism bekämpas med kraft, inte bara som en reaktion
            på den enskilda händelsen, utan också för att visa att sådana
            tendenser över huvud taget inte är acceptabla i ett demokratiskt
            samhälle.
          </note>
          <note type="speaker">
            Anf. 2 ELISA ABASCAL REYES (mp)
          </note>
          <note>
            Herr talman! I helgen hade jag tillfälle att höra justitieministern
            i en debatt om rasism på TV. Där hörde jag henne säga att någon
            ny lagstiftning egentligen inte är nödvändig, dvs. att vi har
            en lagstiftning som skall trygga medborgarna. Det håller jag fullständigt
            med om. Justitieministern slår på andra sidan i sitt svar fast:
            "När det gäller lagstiftningen på området vill jag till en början
            nämna att det rasistiska våld och hot som frågeställarna tar upp
            givetvis är brottsligt." Sedan konstaterar hon att "rasistiska
            organisationer i praktiken fråntagits möjligheten att verka".
          </note>
          <note>
            Här uppstår ett problem. Om dessa organisationer i princip har
            fråntagits rätten att verka, varför verkar de i så fall? Det är
            för mig oförståeligt.
          </note>
          <note>
            Jag delar justitieministerns uppfattning att lagstiftningen är
            tillräcklig vad gäller kriminalisering av verksamheten. Däremot
            efterlyser jag en tolkning av lagen som gör att det finns ett
            instrument för t.ex.
          </note>
          <note>
            polis och skola att agera.
          </note>
          <note>
            I dag råder det inget tvivel om att de flesta samhällsinstitutionerna
            anser att rasism är förkastligt.
          </note>
          <note>
            Men vilket instrument kan en lärare i en skola använda sig av
            för att motverka rasism? Vilken utbildning har en lärare för att
            hantera rasistiska och fascistiska tendenser? Vilken möjlighet
            har t.ex. en lärare att förbjuda, skydda från eller i någon form
            agera mot rasistiska tendenser i sin skola? En lärare kritiserades
            nyligen hårt för att ha köpt nya kläder till elever som hade nazistiska
            symboler på jackan.
          </note>
          <note>
            Det är alltså en fråga om att inte bara reagera utan också agera.
            I dag talas det i samhällsdebatten väldigt mycket om hur de s.k.
            rasisterna agerar men inte om hur samhället skall svara på deras
            agerande.
          </note>
          <note>
            Jag är inte riktigt nöjd med svaret av den anledningen att regeringen
            har undvikit att behandla det här som en samhällsfråga. Det nämns
            i svaret att man i anslutning till Invandrarpolitiska kommitténs
            slutbetänkande kommer att ta upp frågan på vilket sätt ett permanent
            och långsiktigt antirasistiskt arbete skall bedrivas. Då tenderar
            vi återigen att falla i fällan att analysera vad invandrare gör
            för fel, eftersom de uppenbarligen råkar ut för en massa repressalier.
          </note>
          <note>
            Min mening är att vi i det här fallet inte behöver analysera
            vad invandrare gör eller vad invandrare inte gör. Vi behöver inte
            analysera hur invandrare skall bete sig eller inte bete sig. Det
            är en separat fråga. Det vi behöver analysera är varför rasism
            uppstår och varför det till största delen är unga män som utför
            de rasistiska dåden. Det är ingen slump.
          </note>
          <note>
            Vi måste därför se frågan i ett djupare samhällsperspektiv, och
            det var av den anledningen jag ställde interpellationen till statsministern.
            Jag efterlyser en samlad strategi från regeringen för att tränga
            in i en fundamental samhällsfråga. Det här är frågor som berör
            grundlagen, 2 kap. i regeringsformen.
          </note>
          <note>
            Vi måste fråga oss om det skall vara tillåtet att skrika "Ut
            med packet!" på gatorna. Är det ett hot, eller är det inte ett
            hot? Det beror på hur man tolkar det. Faktum är att det sker i
            dag. Det justitieministern säger i sitt svar om att rasistiska
            organisationer i princip har fråntagits rätten att verka stämmer
            alltså inte överens med verkligheten. Jag menar att också polisen
            behöver ett instrument för att kunna agera.
          </note>
          <note>
            Sedan vill jag ta upp en sak som är en aning känslig, och det
            gäller medierna. Vem styr debatten i medierna? Vilken bild ger
            man av rasister i medierna, och vilken bild ger man av invandrare?
            Alla vet att om en politiker går till attack mot medierna straffas
            hon genast eller får sin karriär förstörd. Frågan är om inte regeringen
            borde ta tag i den här frågan och analysera på vilket sätt t.ex.
            Sveriges Television och de större tidningarna lever upp till kravet
            på ett demokratiskt förespråkande.
          </note>
          <note>
            Utan tvivel måste också medierna granskas på det här sättet.
            Medierna granskar i dag politikerna, men vem granskar medierna?
            Jag menar att medierna har ett stort ansvar - inte för de rasistiska
            dåden men för åt vilket håll samhällsdebatten går.
          </note>
          <note type="speaker">
            Anf. 3 JUAN FONSECA (s)
          </note>
          <note>
            Herr talman! Jag vill tacka justitieministern för svaret.
          </note>
          <note>
            Rasismen och rasistiska mer eller mindre organiserade grupper
            sprider sig snabbt i Sverige och i övriga Europa. De senaste brutala
            dåden i Kungälv och
          </note>
          <note>
            Klippan, där två unga människor blev brutalt misshandlade och
            mördade, är bara några exempel. Vi har också sett hur unga människor
            tvingar flyktingar att flytta från sina bostadsområden därför
            att flyktingarna inte står ut med trakasserier.
          </note>
          <note>
            I dag kunde vi läsa i Svenska Dagbladet att FN:s kommitté för
            mänskliga rättigheter kritiserar Sverige för rasism, främlingsfientlighet
            och "fascistiska tendenser". Juridiska experter uttrycker enligt
            artikeln
          </note>
          <note>
            "obehag" inför den växande rasismen i det "moraliska modellandet".
          </note>
          <note>
            Listan kan göras längre.
          </note>
          <note>
            Det finns inga enkla lösningar på hur man minskar rasismen och
            invandrarfientligheten. Jag vill peka på ett antal åtgärder som
            jag anser att vi måste vidta för att försöka stoppa den negativa
            utvecklingen.
          </note>
          <note>
            1. Förstärk kraftigt undervisningen om rasism och invandrarfientlighet
            i alla skolor, på både hög och låg nivå. Det gäller också att
            kunna ge lärare bättre kunskaper i frågan. Det är viktigt att
            vuxna fungerar som goda exempel för att hävda och försvara demokratiska
            värden. Vuxna får inte vara tysta eller huka när rashat och våld
            mot etniska grupper sprids.
          </note>
          <note>
            2.
          </note>
          <note>
            3. Trots svåra tider i vårt land är det viktigt att
          </note>
          <note>
            Sverige i Olof Palmes anda fortsätter att driva en generös och
            human flyktingpolitik. Det är en plikt för
          </note>
          <note>
            Sverige att följa internationella FN-konventioner och rekommendationer.
          </note>
          <note>
            4.
          </note>
          <note>
            5. Det måste utarbetas en ordentlig satsning mot segregation
            och fattigdom och för att stoppa ett tvåtredjedelssamhälle, där
            fattiga blir andra fattigas fiende. Det är bra med nationella
            brottsförebyggande program, men vill man bekämpa våld och rasism
            måste man bekämpa dess rötter. Vi måste skapa visioner och utopier
            för människor i vårt land. Det politiska Sverige måste definiera
            vad det är för slags samhälle vi lever i. Hotet mot den svenska
            demokratin finns ännu inte i dag i extremistiska grupper. Hotet
            finns i avsaknad av visioner från maktens Sverige.
          </note>
          <note>
            6.
          </note>
          <note>
            Men det räcker tyvärr inte med nämnda åtgärder för att bekämpa
            rasismen och rasistiskt våld. De måste kombineras med en skärpt
            lagstiftning. Det är i dag accepterat att Sverige bestraffar hets
            mot folkgrupp och att man därigenom även inskränker yttrande-
            och tryckfriheten. Det borde därför inte vara så märkligt att
            göra en inskränkning i organisationsfriheten.
          </note>
          <note>
            Skyddet mot rasistiska organisationer måste stärkas.
          </note>
          <note>
            Den organiserade rasismen, som i dag arbetar både ovan och under
            jord, är mycket farligare än den enskilde.
          </note>
          <note>
            I regeringsformen sägs att föreningsfriheten får begränsas om
            det gäller en organisation vars verksamhet innebär förföljelse
            av folkgrupp av viss ras, hudfärg eller etniskt ursprung. Diskrimineringsombudsmannen
            har sedan länge föreslagit åtgärder men har i dag ännu inte fått
            gehör för dem.
          </note>
          <note>
            Det behövs i dag mer än någonsin en intensifierad spaning efter
            personer och organisationer som bedriver rasistisk brottslighet.
            Litet måste vi lära oss av historien. Det är nödvändigt att prioritera
            kampen mot brott med rasistisk och främlingsfientlig bakgrund.
          </note>
          <note>
            Det måste bli ett nytt prioriterat område vid sidan av våldsbrott,
            narkotikabrott och ekonomisk brottslighet.
          </note>
          <note>
            Riksfronten VAM och andra liknande ytterst farliga terrororganisationer
            måste i laga ordning bekämpas med rättsväsendets fulla styrka.
            Många personer inklusive mig själv har erfarenhet av vad det innebär
            att utsättas för mordhot mot sig själv och familjen. Som diskrimineringsombudsmannen
            framhållit bör deltagande i alla slags organisationer som ägnar
            sig åt organiserad förföljelse på grund av ras, ursprung eller
            trosbekännelse kriminaliseras. Brottet bör lämpligen betecknas
            som organiserad etnisk förföljelse. Brott begångna med den här
            berörda allvarliga bakgrunden bör leda till straffskärpning. En
            särskild bestämmelse om detta behövs i brottsbalken.
          </note>
          <note>
            Herr talman! Jag vill fråga justitieministern följande: Kan justitieministern
            tänka sig att stödja förslag om inrättande av en utredning av
            frågan om straffrättslig reglering av allvarlig etnisk diskriminering?
            Kan justitieministern tänka sig att stödja förslaget att brott
            med rasistiskt och främlingsfientligt motiv blir ett prioriterat
            område i brottsbekämpningen?
          </note>
          <note>
            Kan justitieministern tänka sig att stödja förslaget att i enlighet
            med diskrimineringsombudsmannens förslag införa en brottsbalksbestämmelse
            som betecknas
          </note>
          <note>
            "organiserad etnisk förföljelse"? Kan justitieministern tänka
            sig att i dag klart och tydligt säga att lagen mot användning
            av uniformer skall tillämpas i hela Sverige?
          </note>
          <note type="speaker">
            Anf. 4 KIA ANDREASSON (mp)
          </note>
          <note>
            Herr talman! Jag vill tacka för svaret. Av svaret skulle man
            kunna tro att det är lugn och ro, att samhället gör allt som står
            i dess makt och att det inte finns så stora problem kvar. Om man
            ser på verkligheten är det ju tyvärr något annat.
          </note>
          <note>
            Det är ett besvärligt problem och det finns inga enkla lösningar.
            Jag vill dock uppmärksamma vissa skeenden. Enligt dagstidningen
            har FN kommit med en rapport som också uttrycker en förundran
            över händelseutvecklingen här i Sverige. Man pekar på vad som
            har hänt de senaste fem åren. FN ser också med förundran på att
            vi inte förbjuder rasistiska organisationer.
          </note>
          <note>
            Det är just de senaste fem åren man kan skönja en utveckling.
            Det började med någon grupp som lade ned en krans på Karl XII:s
            bemärkelsedag. Sedan har det organiserats grupper. Det handlar
            inte längre om en fårskock förvillade ungdomar, utan det handlar
            om en organiserad ungdomsrörelse.
          </note>
          <note>
            Dessa grupper har tidskrifter och musik att sprida sitt budskap
            med. De anordnar offentliga konserter, och det får de tillstånd
            till. Det är det som är så underligt.
          </note>
          <note>
            Det kommer nynazister från Tyskland och Danmark som samlar sig
            till stora konserter här i Sverige.
          </note>
          <note>
            De får eskort av polisen, vilket gör att de känner att verksamheten
            är sanktionerad. Det blir resultatet, även om syftet kanske var
            ett annat.
          </note>
          <note>
            Om man ser på lagen verkar det som om man skulle kunna ingripa
            mot detta. Yttrandefriheten får begränsas vid förebyggande och
            beivrande av brott.
          </note>
          <note>
            Det står i regeringsformen 2 kap. 13 §. Just musiken och tidskrifterna
            borde man kunna stoppa. Det är ju de som gör att rörelsen kan
            fortplantas och etableras.
          </note>
          <note>
            De ungdomar som fastnar i en sådan här organisation har svårt
            att dra sig ur. Många har givit uppgift om att de blir hotade
            till livet osv.
          </note>
          <note>
            Skolan kan göra en del, står det i svaret. Det är det säkert
            också många som gör. Men i verkligheten är det ju så att man inte
            får ingripa mot symboler. En rektor i Göteborg - i det område
            som jag kommer från - ingrep ju nyligen. Det blev väldigt kontroversiellt.
            Alla rektorer i Göteborg samlades för att försöka få ett likartat
            handlingssätt. De kom fram till att de inte kunde införa förbud
            eftersom de inte ville hamna i gränsdragningsfall. Jag tycker
            att det är skolans plikt att sätta gränser. Det är hela tiden
            en undfallenhet som kommer i dagen.
          </note>
          <note>
            Ulf P. Lundgren hade samma inställning när han talade i radio:
            Vi kan inte ingripa.
          </note>
          <note>
            När det handlar om symboler för en organisation som är så i grunden
            odemokratisk och uttalar hot, tycker jag inte att det skulle vara
            någon svårighet att göra det. Det är alla vuxnas skyldighet.
          </note>
          <note>
            Man försöker i stället förlöjliga den åklagare som anmält fall
            om uniform. Jag läste i tidningen att en socialdemokrat hade blivit
            anmäld för att han eller hon bar en jacka med en ros på ryggen.
            Det är ju att förlöjliga. Alla vet vad det handlar om. Vi måste
            klargöra vad som menas med uniform, nämligen att det handlar om
            de symboler som historien visar gör människor rädda.
          </note>
          <note>
            Det är två saker som jag skulle vilja ha ändring på.
          </note>
          <note>
            När det gäller poliseskort av nynazister har vi ett aktuellt
            fall i Värmland där skyddade polisen nynazister och förde dem
            till den lokal som de hyrt. År 1993
          </note>
          <note>
            var det i Göteborg 400 nynazister som blev eskorterade. 1994
            var det 200, och 1995 var det 400 igen. Vi skall inte tillåta
            det.
          </note>
          <note>
            Däremot tycker jag att Laila Freivalds förslag om närpolisen
            är bra. Det är precis så som vi vill att närpolisen skall utformas.
            De skall tillsammans med socialnämnden ha uppsökande verksamhet.
          </note>
          <note>
            Lämna inte ungdomarna i fred. Sök upp dem. Det är bättre att
            det anordnas platser där de kan vara och där samhället verkligen
            ingriper och håller koll. De får inte lämnas ensamma, och vi får
            inte ge dem intrycket att vi sanktionerar denna typ av verksamhet.
          </note>
          <note type="speaker">
            Anf. 5 GUN HELLSVIK (m)
          </note>
          <note>
            Herr talman! Lena Liljeroth som är ordförande i stiftelsen Fryshuset
            utkom i våras med boken Skinnskallar razister, nationalister eller
            hyggliga unga män.
          </note>
          <note>
            I den kan vi bl.a. finna följande uttalande: Att bli skinhead
            är att vilja bli sedd. Detta citat bör väcka till eftertanke.
          </note>
          <note>
            När vi upptäcker att vissa personer eller grupper inte respekterar
            det vårt land länge har stått för, nämligen, öppenhet, tolerans
            yttrandefrihet och mötesfrihet reagerar många av oss häftigt.
            Känslorna skall tas på allvar, men vi får inte låta dem rusa i
            väg med oss.
          </note>
          <note>
            Särskilt i lagstiftningsfrågor får vi inte låta oss gripas av
            panik utan försöka hålla huvudet kallt. Annars kan vi göra allvarliga
            misstag. Vem tror att vi kan komma åt det grundläggande problemet
            - behovet av att vara någon - främst genom ytterligare lagstiftning?
          </note>
          <note>
            Vi kan se oroväckande mönster dyka upp i vårt samhälle. Det finns
            grupper som struntar i debatten och som struntar i respekten för
            andra. Personer vars uppfattning anses oförenliga med det egna
            synsättet utövar man våld mot. De som nu drabbas är svenska medborgare
            av utländsk härkomst eller personer som kommit hit som flyktingar
            eller invandrare.
          </note>
          <note>
            Visst kan vi ha olika uppfattningar vad gäller bl.a.
          </note>
          <note>
            invandringens omfattning och effekter. Det är inte konstigt.
            Vi lever i ett land där även sådana frågor får debatteras fritt.
          </note>
          <note>
            Men i denna fråga eller i andra politiska frågor kan vi aldrig
            tolerera att sansad debatt och utbyte av argument ersätts av våldsaktioner.
            Vi måste alltid komma ihåg att våldets princip accepteras om våld
            mot invandrare tolereras. Vårt rättssamhälle hotas.
          </note>
          <note>
            De som begår våldsbrott mot andra på grund av deras hudfärg,
            hårfärg, språk eller vanor förtjänar inte annat än vårt gemensamma
            fördömande och bestraffning. Våldet står för barbariet och för
            det laglösa samhället.
          </note>
          <note>
            Herr talman! Vad kan vi då göra? Vi har i dag en lagstiftning
            med vars hjälp vi kan straffa den som skadar sina medmänniskor
            och där intolerans mot exempelvis invandrare är en straffskärpningsgrund.
          </note>
          <note>
            Varför har det då blivit som det är? Jo, bl.a. därför att vi
            har undergrävt föräldrars auktoritet. Föräldrar är de bästa brottsförebyggare
            vi har. Det är föräldrarna som har störst förmåga att överföra
            normer till våra unga. Därför är det också viktigt att återföra
            makten till föräldrarna bl.a. med hjälp av vårdnadsbidrag, skolpeng,
            sänkt skattetryck som gör det möjligt för familjer att själva
            styra över sin försörjning samt en familjepolitik som bygger på
            föräldrarnas oavvisliga ansvar för sina barn och på medborgarnas
            rätt att få välja hur de organiserar sina liv.
          </note>
          <note>
            Vi måste också arbeta oss bort från vår oförmåga att premiera
            de goda exemplen. Så länge svenska skolor, vilket nyligen skett,
            tackat nej till donationer vilka syftar till att just premiera
            elever som sköter sig och är goda kamrater, har vi fel attityder
            i samhället.
          </note>
          <note>
            Så länge Sveriges justitieminister, som vid en debatt här i kammaren
            i våras, hånar tal om Carnegiemedaljen som delas ut till människor
            som gjort en oegennyttig insats för en medmänniska, har vi också
            fel attityder i samhället. Vi har inte förstått vad som ligger
            bakom uttalandet "Att bli skinhead är att vilja bli sedd".
          </note>
          <note>
            Vi måste också ge föräldrarna stöd i deras uppfostrargärning
            genom att sluta upp bakom dem i deras ansträngningar med entydiga
            signaler. Detta låg bakom den borgerliga regeringens beställning
            till Brottsförebyggande rådet av ett nationellt brottsförebyggande
            program. Avsikten var att detta skulle föreläggas riksdagen denna
            höst. I våras fick vi ett löfte om att planerna stod fast, men
            efter att ha studerat propositionsförteckningen har jag noterat
            att programmet inte längre finns med. Nu säger justitieministern
            att det kommer i vinter. Jag frågar mig om det är den norrländska
            vintern, som kan vara fram till i maj, eller den skånska vintern,
            som vi har väntat på i väldigt många år. När kommer programmet?
          </note>
          <note>
            Avslutningsvis vill jag läsa ytterligare två utdrag ut Lena Liljeroths
            bok. Hon skriver: Få maskrosbarn självläker utan hjälp. När det
            sker är det inte med stöd av tjänstemän utan av vanliga människor
            som ger av sig själva.
          </note>
          <note>
            Slutligen skriver hon: Ungdomsproblem som skinheads löser vi
            inte med fler professionella socialarbetare utan med ett större
            civilt engagemang och ansvar.
          </note>
          <note type="speaker">
            Anf. 6 STEN ANDERSSON (m)
          </note>
          <note>
            Herr talman! Jag undrar om de som byggde upp detta land efter
            andra världskriget, med alla de fasor det innebar, hade trott
            på att man 1995, när vi har kommit så långt med samhällsbyggandet,
            skulle ha en intensiv och engagerad debatt om våld i Sveriges
            riksdag om man hade sagt det till dem 1945. Jag betraktar det
            som ett i alla fall litet misslyckande. Trots dagis och fritids
            och en i jämförelse med många andra länder fortfarande hög standard
            för gemene man har vi fått och kan varje dag bevittna denna negativa
            barlast.
          </note>
          <note>
            Herr talman! Vi pratar mycket om rasistiskt våld.
          </note>
          <note>
            Det är tyvärr bara en liten del av allt det fysiska våld som
            många människor i dag utsätts för i vårt samhälle. Det är också
            svårt att konstatera vad som egentligen är rasistiskt våld. Vi
            är klara över att det är rasistiskt våld när en s.k. skinhead
            eller ärthjärna, som man säger, pucklar på någon. Men vad kallas
            det när två invandrargrupper slåss internt om politisk uppfattning
            eller religion, vilket också sker i Sverige? Det måste också läggas
            under samma katalog, nämligen rasistiskt våld.
          </note>
          <note>
            Vad skall man då göra? Det är en svår fråga. Det är därför vi
            t.ex. är här i dag. Vi har hört ur den åtgärdskatalog som statsrådet
            har beskrivit dels om det man har gjort, dels om det man kommer
            att göra. Det har säkert gjorts en del bra saker. Det kommer att
            göras många bra saker.
          </note>
          <note>
            Men jag uppfattade statsrådet som att hon sade att det inte hjälper
            vad vi gör i riksdagen, utan att det är alla gemensamt, både här
            och utanför detta hus, som tillsammans kan åstadkomma någonting
            som i slutändan kan ge ett positivt resultat.
          </note>
          <note>
            Det har pratats litet grand om politisk uniformering. Det finns
            väl ingen vettig människa i Sverige som betraktar nazismen eller
            det den stod för som något speciellt bra. Men om man i demokratins
            namn skulle förbjuda politiska uniformer hamnar vi i gränstrakter.
            Jag förstår att syftet är gott hos dem som ställer kraven, men
            vi hamnar i gränstrakter där demokratin kan vara i fara.
          </note>
          <note>
            Det är som sagt svårt att veta vad man skall göra.
          </note>
          <note>
            Tidigare nonchalerade man faktiskt dessa människor.
          </note>
          <note>
            De blev inte större. I dag förekommer om inte de själva så det
            de sysslar med i vart och vartannat TV-
          </note>
          <note>
            program i Sverige. De känner att de har lyckats med någonting.
            Jag tycker att det vore bra om man kunde minska den verksamheten.
          </note>
          <note>
            Herr talman! Man skulle kanske hamna i någon s.k. rasistisk katalog
            om man benämner dem vi nu talar om vid sitt rätta namn. Jag skulle
            vilja påstå att skinheads agerar som svin. Det är i och för sig
            synd om svinen när man säger så, för skinheads har negativa egenskaper
            som svinen inte har. De är ärthjärnor.
          </note>
          <note>
            De är enstaviga amöbor. Men varför inte ta det litet grand med
            humor?
          </note>
          <note>
            Såvitt jag förstår går deras idoler tillbaka till skaparen av
            det s.k. tusenåriga riket. Då skulle man skapa fysiska praktexemplar.
            Dagens bodybuildare är skuggor av de män som man kunde se på affischer
            på 30-
          </note>
          <note>
            och 40-talen i Tyskland. Hur ser då företrädarna ut?
          </note>
          <note>
            Jag är, herr talman, väl medveten om att man aldrig skall skämta
            om fysiska eller psykiska defekter.
          </note>
          <note>
            Men låt mig göra ett undantag. Den som har läst litet grand om
            historien vet att Hitler inte var något fysiskt praktexemplar.
            Goebbels var inte heller någon som man kunde skicka till en olympiad.
            Göring hade en fysik som lämnade allt annat övrigt att önska.
            Himmler, till sist, hade nog inte vunnit någon Mr Universum-tävling.
            Det är de som är orsak och skuld till att en del ungdomar i dag
            har hamnat bland skinheads.
          </note>
          <note>
            Jag vet att det är svårt att komma fram till förslag på lösningar
            och att det tyvärr alltid i någon form kommer att finnas våld
            i ett modernt samhälle. Jag kan bara hoppas att de åtgärder som
            statsrådet föreslagit här i dag på sikt kommer att ge effekt,
            och att vi alla tillsammans, var och en, drar sitt strå till stacken.
          </note>
          <note>
            Ingen skall behandlas negativt baserat på politisk uppfattning,
            tro, ras eller religion.
          </note>
          <note type="speaker">
            Anf. 7 ALICE ÅSTRÖM (v)
          </note>
          <note>
            Herr talman! Justitieministern! Det är inte lätt att gå upp i
            debatten efter det att så många av de viktiga frågorna redan har
            berörts. Jag kommer därför att lämna en hel del av det jag hade
            tänkt att säga därhän för att vi inte skall dra ut på tiden genom
            att upprepa oss.
          </note>
          <note>
            Det jag vill ta upp i justitieministerns svar är att justitieministern
            säger:" - - - att så gott som alla uttryck för rasism och rasistisk
            verksamhet är kriminaliserade. - - - Eftersom bestämmelse sedan
            den 1
          </note>
          <note>
            januari 1989 är tillämplig även i fall då rasistiska eller liknande
            uttalanden sprids inom en förening har rasistiska organisationer
            i praktiken fråntagits möjligheten att verka." Det kan stämma,
            om man ser till lagens bokstav. Men ser man till verkligheten
            märker man att dessa organisationer har växt sig starka.
          </note>
          <note>
            Jag bor i ett litet samhälle utanför Jönköping. I
          </note>
          <note>
            övriga länet vet jag att det på fyra orter har flyttat in män
            som kommer från Stockholm och Göteborg och tillhör dessa organisationer.
            De har inte de riktigt synliga attributen på samma sätt, utan
            de bygger sakta upp sitt kontaktnät. Det gör de över hela Sverige,
            och det gör de med våra ungdomar. Där måste givetvis vi föräldrar
            och vi vuxna som finns i närheten reagera aktivt.
          </note>
          <note>
            Samtidigt kan jag slå på TV:n och se att ABF ger stöd och hjälp
            till skinheads att bilda en organisation, och kommunen går in
            med bidrag för att de skall kunna skaffa sig en lokal. När man
            ser intervjuer med dessa ungdomar har de hakkors, och de säger
            heil
          </note>
          <note>
            Hitler. I intervjuer säger de att deras målsättning är att rena
            Sverige. De vill att alla invandrare skall köras ut.
          </note>
          <note>
            Allt detta byggs på. De skall ha dessa lokaler som en utgångspunkt
            för att gå ut och slå ner folk.
          </note>
          <note>
            Alla dessa uttalanden hör vi tyvärr gång på gång i
          </note>
          <note>
            TV när dessa ungdomar intervjuas. Jag undrar: Vem reagerar mot
            detta? Griper polisen in? Var har vi åtalen, och var finns domstolarna?
            När det uppenbart och tydligt bryts mot lagstiftningen använder
            vi inte den lagstiftning vi har.
          </note>
          <note>
            Just för de människor som blir utsatta är rädslan i dag det största
            hotet, rädslan som gör att de inte vågar gå ut. Vi kunde häromdagen
            läsa i tidningen om hur två små barn blev hotade av en narkotikapåverkad
            kvinna som viftade med kniv, kallade dem fula och sade att de
            skulle åka tillbaka till hemlandet. Det var små barn, och ingen
            vuxen människa ingrep för att hjälpa dem. Det är den attityden
            som har börjat sprida sig.
          </note>
          <note>
            Alla dessa brott anmäls inte. Många ser åt andra hållet. Därför
            är det viktigt att vårt polisväsende och vårt domstolsväsende
            verkligen beivrar de här fallen.
          </note>
          <note>
            Dessutom måste man följa upp lagstiftningen som gäller diskriminering.
            När det gäller de fall där människor anmäler att de inte får komma
            in på krogar osv, är det en ytterst liten andel som över huvud
            taget går till åtal. Den lagstiftning vi har i dag fungerar inte.
          </note>
          <note>
            Man utnyttjar inte det stora lagutrymme som ändå finns.
          </note>
          <note>
            Det är viktigt med signaler. Jag har varit mycket tveksam till
            om man över huvud taget skall kriminalisera deltagande i dessa
            organisationer. Men jag börjar känna att det kanske vore viktigt
            att ta en diskussion om dessa frågor. Dåvarande justitiekanslern
            Hans
          </note>
          <note>
            Stark lade fram ett förslag om kriminalisering av deltagande
            i eller stöd till organisationer som ägnar sig åt att förfölja
            invandrare med våld, olaga hot eller olaga tvång. Det fanns en
            del bra i det förslaget och som säkert efter en teknisk bearbetning
            kan genomföras.
          </note>
          <note>
            Jag tycker att det är viktigt att de förslag som
          </note>
          <note>
            Hans Stark lade fram tas upp ur byrålådan, att man tittar på
            dem och att man tar en allvarlig debatt om just detta är en väg
            att gå i stället för att vi kategoriskt säger att kriminalisering
            är fel väg. Vi behöver lyfta upp frågan och ha en ordentlig diskussion
            och debatt kring den. Jag tror att det kanske kommer att vara
            en nödvändig åtgärd att vidta.
          </note>
          <note type="speaker">
            Anf. 8 INGBRITT IRHAMMAR (c)
          </note>
          <note>
            Herr talman! Dagens debatt är viktig. Även om vissa synpunkter
            upprepas är det ändå viktigt att vi visar på en bred opinion mot
            det våld i alla former som finns i samhället, och då speciellt
            det rasistiska våldet.
          </note>
          <note>
            Det är allas vårt ansvar att ta avstånd från dessa oacceptabla
            tendenser som nu finns runt om i samhället och som har funnits
            under en längre tid. Det är viktigt att bryta en tystnad som alltför
            länge har rått när det gäller rasism och främlingsfientlighet
            runt omkring oss.
          </note>
          <note>
            Därför krävs gemensamt agerande, den gemensamma dialogen och
            diskussionen och allas deltagande för att vi skall kunna påverka,
            för att få ökad tolerans människor emellan, för att skapa ökad
            förståelse för varandras särart och för att visa att vi reagerar
            mot diskriminering. Vi måste visa att vi alla har lika värde och
            rättigheter i samhället. Det är just genom dialog, diskussioner
            och möten som vi kan påverka på kort sikt, men framför allt på
            lång sikt.
          </note>
          <note>
            Det finns, som några talare här varit inne på, en rädsla runt
            om i samhället för det våld som finns och för det rasistiska våld
            som breder ut sig. Det är viktigt att ta denna rädsla på allvar.
            Det är rädsla hos olika grupper, bland ungdomar och bland äldre.
            Den finns runt omkring oss. Det är rädslan för det främmande,
            för det man inte är van vid. Återigen: Lösningen måste vara att
            vi skapar dialog, diskussioner och möten.
          </note>
          <note>
            Dessa möten och denna dialog måste skapas på alla nivåer. Vi
            har debatten här i kammaren i dag.
          </note>
          <note>
            Men den allra viktigaste platsen är på den lokala orten där människor
            bor och verkar. Där måste man mötas för att finna former för att
            förstå varandra och låta människor känna delaktighet. Vi måste
            i dag få fram en vi-känsla i stället för utanförskap. Det är ett
            utanförskap som alltför många säger sig känna av. I stället skall
            vi föra fram det gemensamma.
          </note>
          <note>
            Hur gör vi då detta? Det är viktigt att det kommer information
            om det nationellt brottsförebyggande program som regeringen ämnar
            lägga fram i vinter.
          </note>
          <note>
            Det är viktigt med tipsen och idéerna som skall inspirera ute
            i samhället. Men det måste vi inte vänta på.
          </note>
          <note>
            Det är någonting som är bra när det kommer. Det kan skapa ytterligare
            infallsvinklar och inspiration till mer arbete. Men det går alldeles
            utmärkt att redan i dag sätta igång med brottsförebyggande program
            på lokal nivå.
          </note>
          <note>
            De lokala brottsförebyggande programmen kan startas överallt
            i varenda kommun. Det behövs inte någon lagstiftning eller några
            direktiv för detta. Vi behöver bara stimulera till att det sker
            runtom i varenda kommun. Där skall man analysera de problem som
            finns, den rädsla som finns, den brottslighet som finns och de
            problem som finns med flyktingfientlighet och utanförskap.
          </note>
          <note>
            I de kommunala brottsförebyggande programmen kan man redan nu
            samlas, mötas och analysera vad föräldrar kan göra så att de verkligen
            tar sitt ansvar och fostrar sina barn till respekt, och att skolan
            måste involveras. Man måste över huvud taget betona alla människors
            rätt till lika behandling.
          </note>
          <note>
            Detta måste även ske inom barnomsorgen och inom olika organisationer.
          </note>
          <note>
            Polisens viktiga roll i detta arbete måste lyftas fram. Nu går
            ju polisen över till närpolisverksamhet.
          </note>
          <note>
            Det är viktigt att man känner befolkningen och kan störa och
            bearbeta gängbildningar som kanske just går ut på att trakassera,
            hetsa eller misshandla andra.
          </note>
          <note>
            Ett sådant folkligt engagemang finns redan i dag på många håll.
            Jag tror att vi alla läser tidningar och ser på olika program
            där vi kan se att det ordnas möten och diskussionskvällar från
            ort till ort. Det ordnas vuxenvandringar, demonstrationer och
            fackeltåg mot våldet och för en integration.
          </note>
          <note>
            Jag skulle önska att justitieministern i dag, förutom informationen
            om det nationella programmet, uppmanade alla att redan nu starta
            arbetet för att sedan kunna inspireras vidare av det nationella
            programmet.
          </note>
          <note>
            Anf. 9 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Låt mig börja i lagstiftningsändan.
          </note>
          <note>
            Det gläder mig att det finns en stor enighet om att vi har en
            lagstiftning som täcker hela det område som vi talar om här. Vi
            har kriminaliserat alla de uttryck för rasism som kan förekomma
            i vårt samhälle. Vi har dessutom en lagstiftning som mycket tydligt
            markerar att vi ser särskilt allvarligt på den typen av brottslighet.
          </note>
          <note>
            I några av inläggen här i dag har det dock aktualiserats några
            lagstiftningsfrågor. Den första vill jag klara av med en gång.
            Det är frågan om förbud mot politiska uniformer. Det är en lagstiftning
            som kom till efter andra världskriget. Den riktade sig helt och
            hållet mot just fascistiska och nazistiska uniformer som hela
            debatten då handlade om. Men lagstiftningen utformades neutralt.
            Det betyder att den teoretiskt kan användas mot vilken politiskt
            organisation som helst.
          </note>
          <note>
            För några år sedan var frågan uppe om lagen borde avskaffas mot
            den bakgrunden. Men den finns fortfarande. Nu finns det fall där
            den kommer att prövas i domstol. Jag kommer att noga följa hur
            dagens domstolar har möjlighet att tillämpa den här lagstiftningen.
            De alternativ vi har är att tydligt klargöra den lagen och att
            lagens syfte är att kunna ingripa mot odemokratiska organisationers
            uniformering.
          </note>
          <note>
            Den andra lagstiftningsfrågan som har aktualiserats av flera
            av talarna handlar om förbud för vissa organisationer. Det är
            en gammal fråga i den här debatten.
          </note>
          <note>
            Jag vill skarpt tillbakavisa de påståenden som utgår ifrån tidningsskriverier
            om att FN:s kommission för mänskliga rättigheter skulle har kritiserat
            Sverige i något avseende i detta sammanhang. Det som har skett
            nu - och har skett många gånger tidigare - är att enskilda ledamöter
            i kommittén kritiserar Sverige. Det är ingen nyhet. Det är ett
            led i den debatt som pågår där olika länders syn på hur rasism
            och främlingsfientlighet skall hanteras har brutits mot varandra.
          </note>
          <note>
            När det gäller tankar på införande av ny lagstiftning som kanske
            inte tar sikte på organisationer men på vissa beteenden, om jag
            förstod saken rätt, t.ex.
          </note>
          <note>
            organiserad etnisk förföljelse, är nog mitt svar taget rakt ur
            luften att det beror på vad man menar med det.
          </note>
          <note>
            Jag tycker att låter som om man menar att det skall vara kriminaliserat
            om någon i organiserad systematisk form ägnar sig åt etnisk förföljelse.
            Då vill jag svara att det redan är kriminaliserat.
          </note>
          <note>
            Men den viktiga frågan är ju, som många har påpekat, hur vi tillämpar
            vår lagstiftning. Hur kommer den till praktisk användning. Det
            är naturligtvis så att bara för att saker och ting är förbjudna
            betyder det inte att de försvinner. Tänk om det vore så enkelt.
            Då skulle jag som justitieminister ha väldigt litet att göra.
          </note>
          <note>
            Vi vet ju att det inte hjälper att vi bara förbjuder. Det krävs
            också ett mycket målmedvetet och effektivt arbete för att förbudet
            skall få effekt.
          </note>
          <note>
            Här handlar det väldigt mycket om hur man prioriterar de insatser
            som samhället gör på olika nivåer och av olika slag. Det är onekligen
            så, tror jag, att det finns mycket kvar att göra när det gäller
            olika människors, tjänstemäns och organisationers insikt om betydelsen
            av att reagera och utnyttja den lagstiftning vi har.
          </note>
          <note>
            Det är därför jag poängterade i mitt svar att när det gäller
            polisens arbete har vi lyft fram den här frågan särskilt i regleringsbrevet
            till dem. Våld är ett prioriterat område för polisen i allmänhet.
            I regleringsbrevet har vi dessutom markerat att man måste skaffa
            sig metoder som är effektiva för att hantera rasistiskt våld.
            Det kommer naturligtvis att innebära att jag med mycket stor noggrannhet
            kommer att följa utvecklingen och hur polisen utvecklar sina metoder
            och sitt arbetssätt för att kraftfullt möta den här typen av aktiviteter.
            I den mån det kräver lagändringar vad gäller polisens befogenheter
            eller liknande har jag beredskap för att kunna vidta nödvändiga
            åtgärder.
          </note>
          <note>
            Jag tycker att skolan är ett särskilt bekymmer i sammanhanget.
            Nu är inte jag skolminister, och därför tänker jag inte uppehålla
            mig särskilt länge vid detta.
          </note>
          <note>
            Jag vill ta tillfället i akt att här markera att det är alldeles
            uppenbart att de som arbetar i vår skola inte har klart för sig
            vad som står i skollagen, vad som står i läroplanen och vilka
            möjligheter de som arbetar i skolan har att reagera mot rasistiska
            uttryck.
          </note>
          <note>
            Vår skola har till uppgift att fostra barn i demokratisk anda
            och med de värderingar som vårt samhälle vilar på. Den skall inte
            vara neutral i förhållande till olika åsikter utan aktivt verka
            för att främja barns utveckling och åsikter i demokratisk riktning.
            Detta kräver naturligtvis att man reagerar mot det som strider
            mot dessa värderingar. Det är helt oacceptabelt med nazistiska
            yttringar i skolan. Skolan har alla möjligheter att reagera. Detta
            framgår av skollagen och av läroplanen.
          </note>
          <note>
            Jag tror att det behövs en intensifierad diskussion inom skolvärlden
            kring dessa frågor så att inte förvirringen ökar. Den är redan
            i dag stor nog. Skolan skall vara mycket tydlig i det här avseendet.
            Då krävs det att lärare och annan personal är ordentligt kunniga
            om detta.
          </note>
          <note>
            Jag är övertygad om att skolministern och Skolverket kommer att
            vidta de åtgärder som behövs för att öka skolans möjligheter att
            ta på sig den roll den har att spela i det här sammanhanget.
          </note>
          <note>
            Jag vill understryka det som några har varit inne på, nämligen
            att det viktiga frågorna har att göra med motsättningar mellan
            olika grupper i vårt samhälle.
          </note>
          <note>
            Det har i sin tur att göra med under vilka förutsättningar invandrare
            har möjligheter att leva och verka i vårt land.
          </note>
          <note>
            Den ökande segregationen i vårt samhälle är ett klart problem.
            Det är därför jag hänvisar till Invandrarpolitiska kommitténs
            kommande betänkande. Det kommer att lägga fram en plan för hur
            vi skall gå vidare när det gäller att motverka segregation i bostadsområden
            och annat.
          </note>
          <note>
            Det brottsförebyggande programmet kommer under vintern 1995/96,
            Gun Hellsvik. Skälet till att det inte kommer tidigare är att
            BRÅ inte uppfyllde kravet på att komma med underlaget i våras,
            utan det kom för en tid sedan. Men detta hindrar självfallet inte
            någon kommun från att redan nu starta ett brottsförebyggande arbete,
            och så sker.
          </note>
          <note>
            I flertalet kommuner finns det viss verksamhet efter det att
            jag 1989 startade försöksverksamhet i fem kommuner. Numera har
            detta spritt sig till de flesta kommuner. Men de behöver hjälp
            med flera modeller, mera exempel och vetenskapligt underlag för
            att komma vidare i det arbetet.
          </note>
          <note type="speaker">
            Anf. 10 GUN HELLSVIK (m)
          </note>
          <note>
            Herr talman! I vår debatt här i dag finns litet under ytan frågan
            om förbud mot rasistiska organisationer.
          </note>
          <note>
            Justitieministern tangerade frågan utan att, som jag uppfattade
            det, ta någon klar ställning. Jag menar att det är viktigt att
            vi tydligt diskuterar denna fråga.
          </note>
          <note>
            De som kräver förbud mot rasistiska organisationer menar självfallet
            väl. Men är de medvetna om vad ett sådant förbud innebär? Inser
            de att vi då ägnar oss åt symtomen i ställer för att lägga kraften
            på att bota sjukdomen?
          </note>
          <note>
            Vid ett förbud kommer självfallet de organisationer som är rasistiska
            att se till att deras stadgar formuleras så att de undviker att
            falla under definitionen.
          </note>
          <note>
            Skall vi kräva registrering av föreningar, deras stadgar och
            de medlemmar som ansvarar för verksamheten?
          </note>
          <note>
            Detta torde rimligen gälla alla föreningar, även dem som t.ex.
            har som syfte att granska makthavare.
          </note>
          <note>
            Ett förbud för vissa organisationer skulle komma att omfatta
            sammanslutningar bildade av olika invandrade grupper.
          </note>
          <note>
            Vi kan inte bortse från risken för etniska och nationella konflikter
            mellan sådana grupper. Jag tvivlar på att de berörda människorna
            skulle se fram emot en offentlig övervakning av exempelvis föreningar
            tillkomna för att bevara de egna sederna och traditionerna. Det
            vore knappast ett sätt att få dessa människor att känna sig hemma
            i sitt nya land.
          </note>
          <note>
            Ett förbud mot rasistiska organisationer är således en lösning
            med många fällor. Vi skulle tvingas till en grundlig kartläggning
            av icke-demokratiska politiska motståndare, religiöst oliktänkande
            och liknande grupper. Ett förbud mot rasistiska organisationer
            skulle i den praktiska tillämpningen resa en rad frågor som närmast
            manar fram bilden av ett totalitärt samhälle. Mot förbudet skall
            ställas de demokratiska värden som vi alla vill bevara och som
            är direkt berörda, bl.a. föreningsfrihet och yttrandefrihet.
          </note>
          <note>
            Man måste komma ihåg att dessa värden har ett ändamål i sig.
            Demokratin skulle försvagas om den fria åsiktsbildningen, som
            är en av folkstyrelsens grundvalar, inskränktes av det skälet
            att vi tar avstånd från de åsikter som förs fram.
          </note>
          <note>
            Rasism och främlingsfientlighet är företeelser som förtjänar
            fördömande, men skall vi gå så långt som till att förbjuda åsikter,
            hur galna de än förefaller vara?
          </note>
          <note>
            Enligt min mening skulle ett åsiktsförbud på sikt vara mer skadligt
            för demokratin än de åsikter som skulle förbjudas. Låt oss i stället
            tvinga fram dem som står för intoleransen i en öppen debatt. Låt
            oss göra det tydligt för alla som lockas av rasistiska budskap
            vilka mörksens tankar de umgås med. Vi har alla ett ansvar för
            att göra detta tydligt varhelst vi i vår vardag stöter på personer
            som har åsikter som kan tolkas som utslag av främlingsfientlighet
            eller rasism.
          </note>
          <note type="speaker">
            Anf. 11 JUAN FONSECA (s)
          </note>
          <note>
            Herr talman! Jag fick i dag Polistidningen nr 8, och det är ganska
            intressant att läsa om hur Polistidningen ser på utvecklingen
            av nazismen i Sverige.
          </note>
          <note>
            Man går väldigt noga igenom hur de nazistiska grupperna fungerar
            och hur de arbetar. Man går mycket noga igenom hur små celler
            bildas i anslutning till kampsporter och hantering av vapen. Man
            redovisar också hur många sådana grupper som i dag finns i
          </note>
          <note>
            Sverige. I tidningen nämns minst nio organisationer, hur de fungerar
            och i vilka städer i Sverige de är verksamma. Man redogör för
            på vilket sätt de hämtar in pengar för sin verksamhet.
          </note>
          <note>
            Låt mig mycket klart säga att debatten om våldet naturligtvis
            är kopplad till utvecklingen av rasismen i
          </note>
          <note>
            Sverige men också att utvecklingen av nazistiska organisationer
            är en sak för sig, som möjligen är en produkt av våld. Det är
            grupper som organiserar sig inte bara för att ge sig på dem som
            är annorlunda utan som har till syfte att störta det demokratiska
            Sverige.
          </note>
          <note>
            Dessa grupper måste man naturligtvis studera. Om
          </note>
          <note>
            Polistidningen är mycket bekymrad över den här utvecklingen,
            måste vi ta den på allvar.
          </note>
          <note>
            Detta är inte första gången som man diskuterar förbud mot rasistiska
            och nazistiska organisationer.
          </note>
          <note>
            Redan i en motion 1993 från Hans Göran Franck m.fl.
          </note>
          <note>
            föreslogs, vilket även Hans Stark gjort, att man skall se till
            att nazistiska organisationer inte skall kunna verka fritt, som
            fallet är i dag. Sådana arbetar i dag både ovan och under jorden.
            De finansierar sin verksamhet med försäljning av trycksaker och
            T-shirtar, och de använder flygblad och data.
          </note>
          <note>
            Låt mig också säga att Sverige inte skulle bli totalitärt, som
            någon sade här, om man skulle införa ett förbud mot rasistiska
            och nazistiska organisationer.
          </note>
          <note>
            Såvitt jag förstår är Tyskland inte ett totalitärt land, och
            där finns faktiskt i lag förbud mot allt som har med nazism och
            rasism att göra.
          </note>
          <note type="speaker">
            Anf. 12 ELISA ABASCAL REYES (mp)
          </note>
          <note>
            Herr talman! Jag vill först slå fast att jag delar
          </note>
          <note>
            Gun Hellsviks uppfattning om förbud mot rasistiska organisationer.
            Det är glädjande att också justitieministern anser att vi har
            en bra lagstiftning. Frågan är hur den skall tillämpas, och jag
            tycker inte att jag på den punkten har fått några riktiga klargöranden.
          </note>
          <note>
            Utan att bli melodramatisk vill jag återge en del av verkligheten.
            Jag har vänner som tillhört ett kollektiv med fältbiologer i Göteborg
            vilket inte längre finns, eftersom lokalerna är uppeldade. Jag
            känner många människor som blivit utsatta bl.a. för rasistiskt
            våld, trots att de inte är mörkhyade eller invandrare.
          </note>
          <note>
            Roten till min interpellation är att det i samhället i dag finns
            ett utbrett hot. Jag tror att vi måste handskas mycket allvarligt
            med detta. "Naziliberal" är ett för mig nytt ord i detta sammanhang,
            ungefär lika motsägelsefullt som "marxistmoderat". För mig och
            antagligen också för andra står uttrycket "naziliberal" för en
            liberal inställning till nazistiska rörelser. Motsatsen till det
            är inte ett förbud. Motsatsen till en liberal inställning är klara
            gränsdragningar. Framför allt skall människor inte behöva gå omkring
            och vara rädda på gatorna.
          </note>
          <note>
            Vi kan inte lagstifta eller åtgärda mot människors känslor, men
            vi kan i varje fall ge folk ett skydd mot att behöva riskera att
            bli slagna när de går ut. I fredags eftermiddag förra veckan var
            det t.ex. fullt med s.k. skinnhuvuden i staden. När man ser dem
            gå omkring där vet man att någon kommer att bli slagen.
          </note>
          <note>
            Detta var bakgrunden till att jag ställde min interpellation.
          </note>
          <note type="speaker">
            Anf. 13 KIA ANDREASSON (mp)
          </note>
          <note>
            Herr talman! Jag tyckte att det var intressant att höra att justitieministern
            har tagit detta problem på allvar och att man har en stor vilja
            till samverkan mellan departementen. Jag ser t.ex. också en samverkan
            mellan justitiedepartementet och skolan som nödvändig. Jag stöter
            många gånger på problem som har gemensam karaktär. Nynazisterna
            är unga människor. Rörelsen fortplantas inte bland äldre personer,
            utan det är genomgående våra skolbarn som nås av budskapet och
            som gör att rörelsen växer.
          </note>
          <note>
            Det är alltså klart att rörelsen växer. Sten Andersson sade att
            man skall nonchalera den och se på den med humor. Men det kan
            vi inte längre göra, eftersom mord och överfall har förövats.
            I dag är det allvar.
          </note>
          <note>
            Även om man kunde önska att man kunde nonchalera rörelsen, har
            det gått för långt för det.
          </note>
          <note>
            Moderaterna understryker också begrepp som ansvar och val från
            föräldrarnas sida, men det gäller här ungdomar som inte har fått
            den kärlek och uppmärksamhet som krävs. Det är ofta därför som
            de har gått in i de här rörelserna. Det är riktigt att de vill
            bli sedda, men det finns en grupp av föräldrar som inte klarar
            att åstadkomma det. Man kan inte hela tiden hänvisa till föräldrarna,
            eftersom en del av dem aldrig kommer att orka med detta ansvar.
            Då måste samhället gå in och medverka till att de blir sedda.
          </note>
          <note>
            Att organisationerna har ökat har jag också egen erfarenhet av.
            Människor ringer till mig - ofta. De känner sig rädda för dessa
            nynazister eller skinnskallar som alltid kommer i grupper med
            sina symboler och hotar, både ute i förorterna och inne i stan.
            Människor känner sig maktlösa därför att de alltid är så många
            på den andra sidan.
          </note>
          <note type="speaker">
            Anf. 14 STEN ANDERSSON (m)
          </note>
          <note>
            Herr talman! Det har i den här debatten och i andra sammanhang
            väckts förslag om förbud mot organisationer som inte är demokratiska.
            Men vem som är demokrat beror på den som tolkar. Vi har en tolkning
            i Sverige, man har en annan tolkning i ett annat land.
          </note>
          <note>
            Jag kan tänka mig, utan att attackera kommunismen, att vi inte
            kallar den form av kommunism som fanns under Stalins tid i Sovjetunionen
            demokratisk.
          </note>
          <note>
            Ändå fanns det partier i Sveriges riksdag som hyllade
          </note>
          <note>
            Stalins idéer. Jag skulle aldrig våga eller ens tänka på att
            förbjuda dem att yttra sig, vare sig här i riksdagen, på Sergels
            torg eller i tidningarnas insändarspalter.
          </note>
          <note>
            Jag förstår mycket väl, precis som Gun Hellsvik sade, att de
            som ligger bakom förslagen gör det av välvilja. Men de måste tänka
            ett varv till, för vi riskerar att hamna ur askan i elden.
          </note>
          <note>
            Det var någon som tog i litet väl häftigt, tycker jag, och refererade
            till Polistidningen. Det är exakt det klassiska skolexemplet.
            Man säger att rasisterna har som ambition att ta över vårt samhälle.
            Det må de väl ha, men vilka möjligheter har de i praktiken? Låt
            dem behandlas på den nivå där de skall behandlas! En katt är en
            katt, även om pälsen ibland är hermelinfärgad.
          </note>
          <note>
            Nonchalera och ta med humor menar jag kan vara en metod och ett
            vapen, därför att vi vet - det har historien visat - att satir
            och humor är odemokraternas största fiender. Det är något som
            de definitivt inte besitter, och det slår rakt in i deras själ
            och i deras agerande.
          </note>
          <note>
            Till sist, herr talman, kanske regeringen skall sopa framför
            den egna dörren när det gäller den här frågan.
          </note>
          <note>
            Det finns alltså en person anställd på Civildepartementet som
            är sångare i ett rockband, Latin Kings, tror jag. Bandet åker
            land och rike runt och sjunger om död åt alla blonda svenska vikingar.
            Han är nu ansvarig för ett projekt som skall vara motståndare
            till främlingsfientlighet. Så länge han får vara kvar på departementet
            och ha betalt av svenska staten är det kanske svårt att få den
            trovärdighet som man behöver ha.
          </note>
          <note type="speaker">
            Anf. 15 ALICE ÅSTRÖM (v)
          </note>
          <note>
            Herr talman! Jag tror att det kan vara farligt om man begränsar
            den här debatten till att handla om skinnskallar eller enbart
            den typen av grupper. Det som jag tycker är viktigt med debatten
            i dag är just frågan hur man skall bekämpa rasism och främlingsfientlighet.
          </note>
          <note>
            Rasismen i sig är ju en politisk ideologi, som också måste bekämpas
            med politiska medel av politiker.
          </note>
          <note>
            Jag tror att det är farligt om vi också gör den till en fråga
            om ungdomsgäng som har ett visst sätt. Rasismen har alltså spritt
            sig på ett sådant sätt att den är en politisk ideologi som vi
            måste debattera och ta ställning till.
          </note>
          <note>
            Jag tillhör också dem som har varit och är tveksam till ett förbud.
            Kan man uppnå det syfte man har när man föreslår detta förbud?
            Men det har tagits fram förslag, bl.a. av Hans Stark, som också
            tar med straffskärpning när det gäller rasistiska inslag. I dag
            är det bara politiska motiv som har fått en straffskärpning, inte
            rasistiska inslag.
          </note>
          <note>
            Det har gjorts en del utredningar. Det har gjorts ett brett arbete
            som har handlat om rasismen och dess utveckling. Jag tycker att
            det är viktigt att vi inte ständigt går vidare till nya utredningar
            och nya kommittéer. Vi måste behålla det samlade greppet.
          </note>
          <note>
            Vi måste också gå vidare i den konkreta lagstiftningen eller
            också se till att den lagstiftning som finns följs. En viktig
            del en sådan här debatt kan bidra till tror jag är att ge tjänstemän
            inom olika organisationer, lärare i skolan och en mängd andra
            människor kurage och få dem att inse att de har en lagstiftning
            bakom ryggen. På det sättet kommer vi också att få ett mycket
            effektivare medel mot den här typen av uttryck.
          </note>
          <note>
            Anf. 16 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Juan Fonseca pekade på den redovisning som finns
            i Polistidningen av de resultat som ett aktivt polisarbete när
            det gäller den här typen av grupper har gett oss som underlag
            för vidare agerande. Det är väl bara en bekräftelse på det som
            jag tidigare sade, att bl.a. SÄPO men även den öppna polisen arbetar
            mycket intensivt med dessa frågeställningar.
          </note>
          <note>
            Vi kan därför notera att kunskapen om de här grupperna är större
            nu än tidigare och att möjligheten att också ingripa mot de här
            grupperna är bättre i dag än den kanske var tidigare.
          </note>
          <note>
            Men jag måste protestera mot formuleringen att de här organisationerna
            kan verka fritt. Jag trodde resultatet av vår gemensamma ståndpunkt
            kring vilken lagstiftning vi har och vilka möjligheter den faktiskt
            ger att ingripa mot de här organisationerna innebar just att de
            här organisationerna inte kan verka fritt i dag.
          </note>
          <note>
            Men det återstår naturligtvis en hel del att göra för att effektivisera
            samhällets arbete. Jag antar att det är det som Elisa Abascal
            Reyes är ute efter. Eftersom människor är rädda, eftersom människor
            blir utsatta för övergrepp har vi ju inte fullföljt det uppdrag
            vi har, nämligen att se till att den här typen av händelser inte
            förekommer.
          </note>
          <note>
            Vi har ett långsiktigt arbete framför oss. Det är det som gör
            det så viktigt att vi observerar de instrument vi har och förfinar
            dem, att vi prioriterar olika institutioners arbete och lyfter
            fram det som vi tror är verkningsfulla åtgärder.
          </note>
          <note>
            Jag tror att det finns mycket kvar inom polisen att göra, t.ex.
            att överväga på vilket stadium man skall ingripa mot yttringar
            av olika slag. Det viktigaste kanske inte är att upprätthålla
            ordningen på gator och torg när demonstrationer förekommer. Det
            kanske är viktigare att i första hand se efter om det finns någonting
            i demonstrationerna som är förbjudet och i första hand ingripa
            mot det i stället. Det finns en rad olika åtgärder att vidta för
            att effektivisera arbetet.
          </note>
          <note>
            Frågan om förbud av rasistiska organisationer har
          </note>
          <note>
            Sveriges riksdag haft anledning att ta ställning till tidigare.
            Vi har avvisat den åtgärden mot bakgrund av att vi inte tror att
            den egentligen tillför något verkningsfullt. Det är en sådan åtgärd
            man vidtar för att visa att man vill, men egentligen tillför den
            inte någonting ytterligare till vad man kan.
          </note>
          <note>
            Den här frågan är naturligtvis uppe i de diskussioner som bl.a.
            förs i EU när det gäller att hitta ett gemensamt aktionsprogram
            mot rasism och främlingsfientlighet. Jag företräder den uppfattning
            som Sveriges riksdag och regering har intagit i den här frågan.
            Men hur frågan kommer att hanteras i framtiden kan jag naturligtvis
            inte ha någon bestämd uppfattning om, beroende på att vi nu ingår
            i ett samarbete med andra länder. Vi måste också lyssna på vad
            andra tycker och anpassa vårt agerande efter det.
          </note>
          <note>
            Men jag tycker att jag har mycket goda argument när jag talar
            för Sveriges position i just den här frågan. Att ta Tyskland som
            exempel på ett land som, genom att förbjuda den här typen av organisationers
            existens över huvud taget, skulle vara ett föredöme i det här
            avseendet tillbakavisar jag. Tyskland har betydligt större problem
            än vi har. Jag kan inte se att de på ett verkningsfullt sätt har
            kunnat utnyttja den typen av lagstiftning till att komma vidare.
            Det är egentligen inget argument i sak för att vi också skulle
            förbjuda dessa organisationer som sådana.
          </note>
          <note>
            Jag vill återigen understryka att vi har förbjudit alla yttringar
            av rasism och främlingsfientlighet. De här grupperna kan egentligen
            inte verka över huvud taget utan enbart existera. De kan inte
            ens uttala sig inom sina egna slutna församlingar. Men var och
            en inser naturligtvis svårigheten att avslöja och ingripa mot
            den typen av aktiviteter. Men det är här vi kan utveckla våra
            metoder och bli betydligt bättre.
          </note>
          <note type="speaker">
            Anf. 17 KIA ANDREASSON (mp)
          </note>
          <note>
            Herr talman! Jag skulle tycka att det vore bra om utformningen
            av lagen om uniformering till att börja med sågs över så att den
            kunde tillämpas på ett riktigt sätt. Jag skulle tycka att det
            vore bra om vi kunde enas om att organisationer, socialnämnder,
            närpolis och skola skall samarbeta. Jag skulle tycka att det vore
            bra om skolan kunde få direktiv så att man kan sätta riktiga gränser
            för beteende och klädsel. Jag skulle tycka att det vore bra om
            vi kanske kunde vara öppna för ett förbud mot rasistiska organisationer
            om vi ser att utvecklingen skenar iväg. Det är kanske dags att
            verkligen visa var vi står politiskt. Sedan är det en annan sak
            att det i verkligheten inte alla gånger går precis så som man
            vill, men det är i alla fall ett sätt att visa var man står.
          </note>
          <note>
            Slutligen vill jag säga att jag inte tycker att den fria åsiktsbildningen
            skall vara helig. Det gäller flera viktiga frågor, t.ex. medievåld
            och barnporr.
          </note>
          <note>
            Redan John Stuart Mill sade: Även åsikter förlorar sin okränkbarhet
            om de förhållanden under vilka de kommer till uttryck är sådana
            att skadliga handlingar direkt uppmanas.
          </note>
          <note type="speaker">
            Anf. 18 JUAN FONSECA (s)
          </note>
          <note>
            Herr talman! Jag har förstått att jag är den ende i denna församling
            som förespråkar förbud mot rasistiska och nazistiska organisationer,
            och det är okej.
          </note>
          <note>
            Jag vill säga till justitieministern med all respekt att jag
            har en annan åsikt när det gäller frågan om de här organisationerna
            skall få verka fritt eller inte.
          </note>
          <note>
            De säljer faktiskt skivor, T-shirtar och vykort med
          </note>
          <note>
            Hitlerhälsning, de demonstrerar och de slår folk när de vill.
            De finns över hela Sverige och de har uniformer på sig. Om man
            inte ser upp med detta, då vet jag inte vad som händer.
          </note>
          <note>
            Jag vill gärna återge något för Sten Andersson som han kan reflektera
            över: I dag tar rasisterna en. I
          </note>
          <note>
            morgon tar de kanske två. Frankrike tog de med storm. Vem vet
            när det är dig de ger sig på. Vakna upp, fatta mod! Börja se dig
            omkring. Fatta mod, så att du kan säga till dina ungar när de
            frågar dig att du var en av dem som stod emot.
          </note>
          <note>
            Detta har skrivits av bl.a. Mikael Wiehe och Björn
          </note>
          <note>
            Alfzelius.
          </note>
          <note type="speaker">
            Anf. 19 ELISA ABASCAL REYES (mp)
          </note>
          <note>
            Herr talman! Jag vill börja med att rätta en sak i mitt tidigare
            inlägg som jag sedan glömde bort att ta upp: Varken Dagens Nyheter
            eller Svenska Dagbladet har några skyldigheter gentemot staten,
            vilket t.ex.
          </note>
          <note>
            Sveriges Television har. Jag vill bara föra det till protokollet
            så att ingen blir arg för att jag sagt konstiga saker.
          </note>
          <note>
            Men det finns också andra konstiga saker man kan påtala. En sådan
            är t.ex. det nazisterna kan säga på sina möten i dag. De kan ha
            torgmöten, de kan sälja
          </note>
          <note>
            T-shirtar, de kan slå på folk. Att de inte får, det vet vi, men
            de kan.
          </note>
          <note>
            Det var just därför - det är synd att jag skall behöva upprepa
            det - jag skrev den här interpellationen.
          </note>
          <note>
            De kan trots att de inte får, och de kan så himla mycket och
            det är så himla lätt.
          </note>
          <note>
            Jag vill bara tillägga att det här inte är en fråga som kommer
            att lösas, vare sig med ökade polisiära insatser, hur förträffliga
            de än må vara, eller med hjälp av skolan. Det här är en djupare
            samhällsfråga som vi måste ta tag i. Den handlar t.ex. om maktstrukturer.
          </note>
          <note>
            Jag återkommer säkert till regeringen vid ett senare tillfälle
            för att diskutera denna fråga. För övrigt tackar jag för svaret.
          </note>
          <note type="speaker">
            Anf. 20 STEN ANDERSSON (m)
          </note>
          <note>
            Herr talman! Jag kanske missuppfattade det statsrådet sa om hur
            polisen skall agera vid demonstrationer. Jag uppfattade att man
            kanske inte skall prioritera att ordningen upprätthålls vid en
            demonstration utan i första hand se vad som i praktiken står på
            plakaten.
          </note>
          <note>
            Förstod jag rätt? Jag hoppas i alla fall att jag förstod fel.
          </note>
          <note>
            Kia Andreasson sa att vi måste visa var vi står. Då hoppas jag
            att hon inte bara tänker på den debatt vi haft i dag, för samtliga
            av oss har visat exakt var vi står, vilka mål vi har med den här
            diskussionen och att vi alla vill angripa rasismen.
          </note>
          <note>
            Herr talman! Fortfarande talar man om klädsel.
          </note>
          <note>
            Man kan i och för sig ha synpunkter på Moderata samlingspartiet,
            men det är ändå drygt en miljon människor, kanske 1,3 enligt nu
            aktuella mätningar, som röstar på det partiet, och vi har ett
            sortiment, från mössor och ned till skor, som jag tror att man
            kan köpa i en valrörelse. Det är också en politisk uniform.
          </note>
          <note>
            Det är inte uniformen som sådan man skall angripa, det är idéerna.
            Går man till angrepp mot uniformen är man illa ute. Man kan förbjuda
            uniformerna, men man förbjuder ändå inte idéerna. Då är det bättre
            att strunta i den debatten och i stället lägga kraften på att
            motarbeta de här idéerna. Vi är alla överens om att de är fel.
          </note>
          <note>
            Statsrådet påpekade för Juan Fonseca det som jag glömde att säga,
            nämligen att förbudet mot uniformer i Tyskland är ett skolexempel
            på att förbud inte hjälper i praktiken.
          </note>
          <note type="speaker">
            Anf. 21 ALICE ÅSTRÖM (v)
          </note>
          <note>
            Herr talman! Justitieministern! Vänsterpartiet anser att justitiekansler
            Hans Starks förslag borde tas upp och prövas. Jag som person tror
            att det kan ha sådana negativa konsekvenser som man kanske inte
            är beredd att ta.
          </note>
          <note>
            Justitieministern sade att det här kan vara en lagstiftning som
            man använder för att visa att man vill göra någonting. Det kommer
            inte att innebära att man kan göra något annat än det vi gör i
            dag.
          </note>
          <note>
            Jag upplever att många av våra invandrare och många som känner
            sig rädda gärna vill ha en signal om att det här finns en mycket
            tydlig gräns och att vi inte tillåter detta. För dem kanske detta
            vore betydelsefullt, även om det bara är en signal.
          </note>
          <note>
            Dessa människor upplever det inte som tillräckligt att vi har
            en lagstiftning som redan täcker just handlingar och uttryck.
            Vi vet att informationen ute bland människorna om de här lagarna
            inte har varit tillräcklig. För dessa människor vore kanske den
            här signalen viktig.
          </note>
          <note>
            Därför tycker jag att det är viktigt att vi har den här breda
            och öppna diskussionen eller en diskussion om ett konkret förslag.
            Den behöver vi inte alltid föra i kammaren. Jag tror att det är
            viktigt att vi hittar samtalsformer där vi kan ta upp de här frågorna,
            där vi vågar pröva dem och där vi kan väga in vad denna signal
            har för värde för de människor som i dag är rädda.
          </note>
          <note>
            Anf. 22 Justitieminister LAILA
          </note>
          <note>
            FREIVALDS (s)
          </note>
          <note>
            Herr talman! Jag skall återigen säga något om det problem som
            framför allt Juan Fonseca tar upp, nämligen att man kan begå brott
            även om man inte får det.
          </note>
          <note>
            Det är detta som är vårt problem och som vi måste hantera. Låt
            oss koncentrera oss på den frågan och inte sväva ut igen i diskussionen
            om ytterligare åtgärder av mer symbolisk art.
          </note>
          <note>
            Förbud mot rasistiska organisationer anser jag vara litet av
            en demonstrationsåtgärd eller en symbolisk åtgärd.
          </note>
          <note>
            Symboliska åtgärder kan vara mycket betydelsefulla. Men just
            nu tror jag faktiskt att det viktiga är att vi visar att vi menar
            allvar, både med det vi säger och med det som vi har skrivit i
            våra lagar.
          </note>
          <note>
            Därför tror jag att det viktigaste i dag för de människor som
            går omkring och är rädda, och har anledning att vara rädda, är
            att känna att vi inte bara pratar
          </note>
          <note>
            - här i riksdagen eller genom att skriva lagar - utan att vi
            faktiskt är beredda att handla. Jag tror att det viktigaste är
            att var och en av oss på det område där vi har något inflytande
            i konkret handling visar att man menar det som våra lagar säger
            och som vi alla har givit uttryck för i dag. Var och en av oss
            har ett visst inflytande om inte över en myndighet som t.ex.
          </note>
          <note>
            jag så över en organisation eller de människor som man själv
            umgås med. Det tycker jag är det viktigaste resultatet av den
            i stort sett stora enighet som vi har visat i debatten i dag.
          </note>
          <note>
            Avslutningsvis vill jag säga till Sten Andersson att han inte
            hörde fel. Vad jag menade och sade var att jag tycker att man
            måste prioritera, att ingripa mot brott framför att vidta åtgärder
            som har att göra med att återskapa ordning. Ibland kan det vara
            samma sak.
          </note>
          <note>
            Att ingripa mot brott är att skapa ordning. Men om man har att
            välja kanske man ibland skall välja det ena framför det andra
            - detta i syfte att just i handling visa på vems sida vi står.
            Tack!
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 13.31 på förslag av förste vice talmannen
            att ajournera förhandlingarna till kl.
          </note>
          <note>
            14.30 då informationen från regeringen skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            4 § Information från regeringen om erfarenheter rörande vårens
            översvämningar
          </note>
          <note>
            Anf. 23 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag lovade i ett skriftligt frågesvar i somras att
            jag skulle återkomma till riksdagen med information om översvämningarna
            våren 1995.
          </note>
          <note>
            Årets vårflod i mellersta och norra Sverige var en av de största
            under detta århundrade. Många faktorer samverkade till de mycket
            höga flödena. Den snörika vintern innebar att det i stora delar
            av Norrlands och norra Svealands skogsområden och fjälltrakter
            fanns en halv gång mer snö än normalt vid månadsskiftet april/maj.
            Det kyliga vädret fram till mitten av maj försenade snösmältningen,
            och det gjorde att skogsflod och fjällflod kom att sammanfalla
            i tiden. I mitten av maj inleddes en lång period med varmt väder
            och stora mängder regn. Under tre veckor föll det i stora delar
            av Norrlands inland och fjälltrakter mer än
          </note>
          <note>
            80 mm regn, dvs. två till tre gånger den normala mängden under
            denna period. Regnet föll på redan mättade naturliga magasin,
            vilket ytterligare bidrog till de höga flödena i älvarna.
          </note>
          <note>
            Översvämningarna krävde mycket omfattande insatser av räddningstjänsten
            i de drabbade kommunerna. För att räddningstjänsten skulle kunna
            klara sin svåra uppgift fordrades en nära samverkan med bl.a.
          </note>
          <note>
            statliga myndigheter (inklusive militära förband), vattenregleringsföretag
            och frivilligorganisationer.
          </note>
          <note>
            Regeringen ansåg, när det akuta skedet var över, att de erfarenheter
            som vunnits borde tas till vara. Regeringen gav därför i slutet
            av juni i uppdrag åt Statens räddningsverk att i samråd med de
            berörda länsstyrelserna utvärdera den kommunala räddningstjänstens
            sätt att fungera i samband med översvämningarna.
          </note>
          <note>
            Förhållanden som avsåg beredskap, förvarning, information till
            allmänheten, samverkan och resurser skulle analyseras särskilt.
          </note>
          <note>
            Räddningsverket redovisade sitt uppdrag i början av september.
          </note>
          <note>
            Jämtlands, Västerbottens och Norrbottens län drabbades hårdast
            av vårfloden, men svåra översvämningar förekom också i Värmlands,
            Kopparbergs och Gävleborgs län. De största skadorna inträffade
            utmed oreglerade vattendrag. Jag kan nämna några orter som drabbades
            särskilt hårt. Piteälven, som är i det närmaste oreglerad, orsakade
            stora skador på ett stort antal permanentbostäder och fritidshus
            i Älvsbyn. Kommunens vatten- och avloppsverk var hotat. I
          </note>
          <note>
            Västerbotten översvämmades stora områden utmed
          </note>
          <note>
            Vindelälven, bl.a. i Sorsele. Ett antal byar isolerades sedan
            vägar förstörts av vattenmassorna. I Vännäsby var förutom ett
            stort antal fastigheter också en järnvägsbro hotad. I Jämtland
            ledde höga flöden i Indalsälven bl.a. till att järnvägstrafiken
            till Norge måste stängas av under några dagar. I Värmland förekom
            översvämningar i alla kommuner utmed Klarälven.
          </note>
          <note>
            Skadorna var störst i Torsby, Hagfors och Karlstad.
          </note>
          <note>
            Sammanfattningsvis visar Räddningsverkets utvärdering att den
            kommunala räddningstjänsten i allt väsentligt fungerat väl. Den
            möjlighet som finns för länsstyrelsen att ta över ledningen har
            inte utnyttjats i något fall. Enligt Räddningsverket skulle ett
            övertagande av ledningen inte ha påverkat resultatet av insatserna.
            Länsstyrelsernas uppgift har i stället varit att svara för samordning,
            information och annat stöd.
          </note>
          <note>
            I de län, där det finns etablerade samordningsgrupper mellan
            myndigheter, kommuner och näringsliv har samarbetet kommit i gång
            tidigast och fungerat bäst.
          </note>
          <note>
            Ytterligare forskning behövs enligt Räddningsverket om de faktorer
            som påverkar vattenflödena, t.ex.
          </note>
          <note>
            förhållandena mellan temperatur, nederbörd, snömängder och markens
            vatteninnehåll. Bättre prognoser och förvarning kan enligt Räddningsverket
            avsevärt påverka utgången av det skadeavhjälpande arbetet. För
            varje älvsystem behövs en regional samordning med uppgifter, när
            det gäller förebyggande åtgärder, information och planering.
          </note>
          <note>
            Räddningsverket konstaterar att dammsäkerheten har varit god.
            Inga skador på dammar eller risker för dammbrott har rapporterats.
          </note>
          <note>
            Herr talman! Så långt Räddningsverkets utvärdering. Jag vill
            gärna tillägga några ord om mina egna intryck från vårens översvämningar.
          </note>
          <note>
            Jag hade tillfälle att besöka tre av de svårast drabbade kommunerna,
            nämligen Älvsbyn, Sorsele och
          </note>
          <note>
            Vännäs. På mitt uppdrag besökte dessutom mina medarbetare på
            Försvarsdepartementet Jämtland och
          </note>
          <note>
            Klarälvsområdet i Värmland för att bilda sig en uppfattning om
            händelseutvecklingen där. Den bild som framträder är en räddningstjänst,
            som har klarat sin uppgift väl. Inom vissa områden har man tvingats
            vidta mycket omfattande åtgärder för att skydda byggnader och
            andra värden. Bl.a. militära förband, frivilligorganisationer
            och privata entreprenörer har bistått räddningstjänsten på ett
            mycket förtjänstfullt sätt.
          </note>
          <note>
            Vissa svagheter, dock inte av avgörande natur, förefaller ha
            förelegat i fråga om förmågan att analysera och förutsäga förloppen
            och att i tid få ut den information som behövs för att de skadebegränsande
            åtgärderna skall komma i gång. Det är vidare slående att människors
            önskan att bo nära vattnet är så stark att man bortser från riskerna
            med att bygga i anslutning till vattendragen. Det förefaller som
            om inte heller myndigheterna alltid väger in översvämningsriskerna
            i bebyggelseplaneringen.
          </note>
          <note>
            Jag vill påminna om att regeringen nyligen låtit utreda frågor
            om dammsäkerhet och skydd mot översvämningar. I rapporten Älvsäkerhet
            (SOU 1995:40)
          </note>
          <note>
            föreslår den särskilde utredaren bl.a. att länsstyrelserna får
            i uppdrag att, där det inte redan är gjort, bilda och leda älvvisa
            regionala samordningsorgan för flödesfrågor. Samordningsorganen
            skall bl.a. verka för att det görs riskanalyser och riskzonkartor.
            Vidare föreslås ett tillägg till vattenlagen, som skall göra det
            möjligt för länsstyrelsen att besluta om ökning eller begränsning
            av tappningen i en reglerad älv, om det är nödvändigt för att
            avvärja fara för liv, hälsa eller egendom. Avsikten är att ett
            ingripande skall kunna göras på ett tidigare stadium än vad som
            nu är möjligt med stöd av räddningstjänstlagen. Utredningens betänkande
            har remissbehandlats. I Räddningsverkets utvärdering berörs likartade
            frågor. Regeringen har nu ett omfattande underlag för att ta ställning
            till hur säkerheten vid höga flöden skall kunna förbättras.
          </note>
          <note>
            Erfarenheterna från vårens översvämningar bör emellertid också
            tas till vara i samband med beredningen av Hot- och riskutredningens
            betänkande
          </note>
          <note>
            (SOU 1995:19), vilket enligt regeringens planering skall resultera
            i förslag till riksdagen i anslutning till totalförsvarsbeslutets
            etapp 2 hösten 1996. Utredningen har föreslagit en rad olika åtgärder,
            som alla syftar till att göra samhället säkrare. Utredningen pekar
            på vikten av att samhällets samlade resurser kan utnyttjas vid
            alla slag av händelser - stora olyckor, allvarliga störningar
            i viktiga samhällsfunktioner och krig. Myndigheter, som får i
            uppgift att vidta beredskapsåtgärder skall göra det i hela hotskalan
            fred-krig.
          </note>
          <note>
            I den kommunala räddningstjänsten har integreringen av resurser
            för fredshändelser med resurser för krig gått längre än på andra
            områden. Räddningstjänsten bygger dessutom i hög utsträckning
            på samverkan.
          </note>
          <note>
            I samband med översvämningarna samverkade räddningstjänsten med
            en rad olika aktörer, bl.a. med militära förband och frivilligorganisationer.
            Detta har haft stor betydelse för resultatet. I propositionen
          </note>
          <note>
            (prop. 1995/96:12) Totalförsvar i förnyelse, som regeringen för
            några veckor sedan överlämnade till riksdagen, betonas att en
            helhetssyn skall prägla samhällets satsningar och åtgärder för
            att förebygga och hantera hot och risker i såväl fred som krig.
            Det är inte godtagbart att resurser som avdelats och dimensionerats
            för ett visst syfte inte kan utnyttjas fullt ut även för andra
            ändamål, när detta är möjligt och ändamålsenligt. Jag tycker att
            det finns mycket att lära i detta sammanhang av vårens översvämningar
            och räddningstjänstens sätt att hantera översvämningarna, när
            vi nu skall gå vidare i arbetet med att göra samhället säkrare.
          </note>
          <note type="speaker">
            Anf. 24 GÖTHE KNUTSON (m)
          </note>
          <note>
            Herr talman! Jag vill först till försvarsministern framföra hälsningar
            från Värmland, i synnerhet från de områden som är drabbade av
            översvämningarna.
          </note>
          <note>
            Jag kan också berätta - vilket kommer att utmynna i en fråga
            - att det finns turistföretagare i norra delen av Värmland som
            har fått mycket svåra ekonomiska avbräck. I ett fall - det är
            känt av försvarsministern och hans medarbetare i Försvarsdepartementet
            - rör det sig om ett nettobortfall på ca 1 miljon kronor. Det
            är oerhört mycket för en familjeföretagare. Det är dock bara ett
            av exemplen.
          </note>
          <note>
            En fråga är då: Vilka planer har försvarsministern på åtgärder
            som kan leda till att det blir ett ekonomiskt stöd för dessa drabbade,
            i det här fallet i
          </note>
          <note>
            Värmland?
          </note>
          <note>
            Får jag också berätta en sak som kommer att utmynna i ytterligare
            en fråga. När den här floden hade kommit ned genom Klarälvsdalen
            i Värmland var det en person i Torsby kommun som hade bekanta
            i
          </note>
          <note>
            Trysil. Vederbörande fick då veta att man uppe i
          </note>
          <note>
            Trysil strax intill den svenska gränsen hade planerat för åtgärder
            som skulle förhindra konsekvenser av översvämningar. Denna planering
            hade pågått i flera dagar, men det hade icke blivit känt på den
            svenska sidan.
          </note>
          <note>
            Har försvarsministern synpunkter på detta, och är han beredd
            att vidta vissa åtgärder för att förbättra kommunikationen över
            gränsen? Jag är övertygad om det.
          </note>
          <note>
            Anf. 25 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag har tidigare samtalat med Göthe
          </note>
          <note>
            Knutson i de här frågorna och fått värdefulla synpunkter av honom.
            Jag känner också väl till att många människor och företag har
            drabbats i Värmland. Göthe Knutson vet också att vi har haft utomordentligt
            goda kontakter med Norge i de här frågorna.
          </note>
          <note>
            Jag kan säga några ord om ersättningsfrågan. I
          </note>
          <note>
            princip är det försäkringssystemet som skall svara för det ekonomiska
            skyddet vid översvämningar. På det sättet stimuleras förebyggande
            åtgärder och rationella beteenden, t.ex. när det gäller bebyggelseplaneringen.
          </note>
          <note>
            Samma syfte har ju egentligen självrisken i det enskilda försäkringsavtalet.
            Enligt min och regeringens uppfattning skall staten alltså inte
            betala ersättning för skador som det går att försäkra sig mot.
          </note>
          <note>
            Det kan emellertid inte uteslutas att det kan uppstå särskilt
            ömmande fall med speciella omständigheter, och i sådana fall finns
            det en möjlighet för regeringen att efter prövning av det enskilda
            fallet besluta om ersättning ex gratia. Vi har på Försvarsdepartementet
            ett sådant ärende just från Värmland som har remitterats till
            länsstyrelsen i Karlstad för yttrande.
          </note>
          <note>
            Vi har kontakter med Norge för att utbyta erfarenheter från översvämningarna,
            både på den norska sidan och på den svenska sidan. Av det exempel
            som
          </note>
          <note>
            Göthe Knutson tog upp kan man dra en annan erfarenhet, och det
            tycker jag att vi skall göra i sådana här sammanhang. Det är att
            människor ute i en by eller en region, till följd av egna erfarenheter
            av vad som har gått vidare i släktled, ofta har haft respekt för
            naturen och för vattnet, kanske på ett helt annat sätt än vad
            dagens medborgare har.
          </note>
          <note type="speaker">
            Anf. 26 GÖTHE KNUTSON (m)
          </note>
          <note>
            Herr talman! Jag tackar försvarsministern för svaret och den
            redobogenhet som här kommer i dagen.
          </note>
          <note>
            Jag tar fasta på att de ömmande fallen finns i Värmland och att
            det dit kan sträckas en hjälpande hand från regeringen.
          </note>
          <note>
            Det är konstigt med en del försäkringar, och så är fallet även
            i norra Klarälvsdalen i Värmland. En turistföretagare kunde försäkra
            sig mot allt möjligt i sin egenskap av företagare vid älven, men
            inte mot översvämning. Det finns inte med i den försäkring som
            en campingorganisation håller honom med.
          </note>
          <note>
            Jag utgår från att Försvarsdepartementets positiva behandling
            fortsätter.
          </note>
          <note>
            Anf. 27 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag är medveten om det som Göthe
          </note>
          <note>
            Knutson pekar på. För ett antal år sedan var försäkringsskyddet
            verkligen torftigt på de här områdena.
          </note>
          <note>
            Nu kan man säga att försäkringsskyddet har byggts ut successivt
            och att hem-, villa- och fritidshusförsäkringarna relativt väl
            täcker skador som kan uppstå. I
          </note>
          <note>
            dessa försäkringar finns ett obligatoriskt skydd, som ingår i
            alla försäkringsavtal av det här slaget.
          </note>
          <note>
            Det går fortfarande inte att försäkra sig mot alla skador på
            själva tomtmarken och inte heller mot skador på viss egendom som
            hör till tomtmarken, t.ex.
          </note>
          <note>
            bryggor, staket och flaggstänger.
          </note>
          <note>
            De problem som uppkommer, som gäller flera fall i Värmland, har
            att göra med företagen och företagsförsäkringen, som är individuell.
            Där är det särskilda försäkringsavtalet avgörande för skyddets
            omfattning, och det växlar mellan olika bolag. Vi har blivit uppmärksammade
            på det här, och Göthe Knutson har också påpekat det tidigare.
            Vi funderar på vilka mått och steg vi kan ta i kontakter med försäkringsbolagen.
          </note>
          <note>
            Jag tror i varje fall att det är viktigt att försäkringsbolagen,
            inte minst i konkurrenssyfte, får en ordentlig information både
            om Räddningsverkets rapport och slutsatser och om mina egna och
            Försvarsdepartementets iakttagelser under och efter översvämningsperioden.
          </note>
          <note type="speaker">
            Anf. 28 MAGGI MIKAELSSON (v)
          </note>
          <note>
            Herr talman! Jag kommer från en av de kommuner som försvarsministern
            besökte i våras, nämligen Vännäs kommun. Vi skall vara glada att
            vi kom så pass lindrigt undan när det var som värst där uppe.
            Det har pågått ett arbete med att åtgärda de skador som skedde,
            och det har gått ganska bra. Det som nu återstår är att förebygga
            nya översvämningar. För Vännäs kommuns del handlar det mycket
            om att återuppbygga de vallar som har funnits längs Vindelälven.
          </note>
          <note>
            Jag kan hålla med försvarsministern om att det är märkligt att
            folk bosätter sig på vissa ställen. Men enligt gammal hävd sker
            den här typen av översvämningar, av den här omfattningen, en gång
            per mansålder, och minnet kanske inte sträcker sig så långt tillbaka.
            Det återstår att se om det blir på samma sätt i framtiden. Risken
            kanske finns att det kommer att inträffa oftare.
          </note>
          <note>
            Jag vill fråga om vilka medel som finns avsatta för kommunerna
            när det gäller att förebygga katastrofer eller nya översvämningar
            av den här typen, som kan vara ganska kostsamma att åtgärda och
            där man inte vet exakt när eller ens om de kommer att inträffa.
            Det gäller dels vallar, dels de skador på vägarna som försvarsministern
            själv nämnde, bl.a. i Sorsele, som är ganska omfattande och som
            kan bli ganska kostsamma att åtgärda. Finns det särskilda pengar
            för att göra någonting åt detta?
          </note>
          <note>
            Anf. 29 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Vi anser naturligtvis att de förebyggande åtgärderna
            är de viktigaste. Då är lokalkännedom oerhört viktig. Jag har
            också pekat på att det förekommer just att man alltför lätt glömmer
            att det tidigare i historien har inträffat svåra översvämningar
            med allvarliga följder. Den nya generationen kanske inte har fått
            tillräcklig information av föräldragenerationen. Man tar risker
            mot naturens krafter, och så händer det som hände på flera ställen
            i Norrbotten och Västerbotten.
          </note>
          <note>
            Det är just när det gäller de förebyggande åtgärderna som vi
            har ett tankearbete på gång i Försvarsdepartementet och i kontakter
            med olika myndigheter.
          </note>
          <note>
            Jag påpekade det i min ganska utförliga information om de här
            vägarna.
          </note>
          <note>
            För att svara mer konkret på frågan, är det så att
          </note>
          <note>
            Räddningsverket har ett antal miljoner för förebyggande åtgärder
            mot skred och översvämningar. Det finns alltså möjlighet för den
            kommun som nämndes att ta kontakt med Räddningsverket.
          </note>
          <note>
            Detta gäller inte en fråga av den typ som Göthe
          </note>
          <note>
            Knutson tog upp. Där är det frågan om en bedömning i ömmande
            fall ex gratia. Det har hittills kommit in ett ärende till regeringen
            med ett preciserat ersättningsbelopp. Det gäller ett vattenledningsföretag
            i Ekshärad i
          </note>
          <note>
            Värmland och avser bl.a. återställning av jordvallar och mark.
            Det ärendet har vi remitterat till Länsstyrelsen i Värmland för
            yttrande. Sedan får vi se vilket beslut regeringen kommer att
            fatta i frågan.
          </note>
          <note>
            Det konkreta svaret är att den berörda kommunen skall ta kontakt
            med Räddningsverket i Karlstad.
          </note>
          <note type="speaker">
            Anf. 30 MAGGI MIKAELSON (v)
          </note>
          <note>
            Herr talman! Det skulle vara bra att veta litet grand om vilka
            kriterier som gäller för att man skall kunna få del av pengarna
            till förebyggande åtgärder.
          </note>
          <note>
            Att det handlar om vallar är väl ganska naturligt, men gäller
            det också skador som har uppkommit på vägar på grund av översvämningen?
          </note>
          <note>
            Anf. 31 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Det får myndigheten, i det här fallet
          </note>
          <note>
            Räddningsverket, bedöma.
          </note>
          <note type="speaker">
            Anf. 32 KARIN STARRIN (c)
          </note>
          <note>
            Herr talman! Jag vill också tacka försvarsministern för den här
            informationen. Jag vill fortsätta där
          </note>
          <note>
            Maggi Mikaelsson stannade och understryka hur viktigt det nu
            är att man vidtar åtgärder för att förebygga.
          </note>
          <note>
            Jag har ganska stor erfarenhet av översvämningar som längre tillbaka
            i tiden har inträffat i min kommun,
          </note>
          <note>
            Ovanåker. Vi hade översvämningar också nu, men inte alls så omfattande.
            Ett omfattande arbete har utförts när det gäller rensning av Voxnan
            och Ljusnan som det här är frågan om. Man har muddrat och byggt
            vallar för att förstärka.
          </note>
          <note>
            Självklart behövs det pengar; det behövs anslag.
          </note>
          <note>
            Min fråga är: Behöver man inte fylla på när det gäller
          </note>
          <note>
            Räddningsverket för att de mest utsatta kommunerna skall kunna
            tilldelas resurser? Vi hörde ju just att det var de oreglerade
            vattendragen som blev mest utsatta den här gången.
          </note>
          <note>
            En annan fråga gäller om försvarsministern är beredd att ompröva
            vattendomar som gäller de reglerade vattendragen. Helt klart har
            dessa saker med varandra att göra. I vissa vattendomar krävs inget
            utrymme för eventuella översvämningar.
          </note>
          <note>
            Jag vill också ta upp något som tidigare berördes här. Man kan
            konstatera att det har fungerat med samverkan, men det efterfrågas
            bättre prognoser. Vem skall ta ansvar för att det kan tas fram
            bättre prognoser? Detta är ju också förenat med en hel del kostnader.
          </note>
          <note>
            Anf. 33 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! När dessa saker hände i våras, så grävde vi upp
            många erfarenheter som har kommit fram efter tidigare översvämningar.
            Jag kommer väl ihåg just det material som vi hade om Ovanåkers
            kommun. Jag skall påminna Rädddningsverket om att man kanske ytterligare
            en gång skall gå igenom gamla noterade erfarenheter. Lika viktigt
            är det att ta reda på vad som har gjorts ute i kommunerna efter
            att skadorna inträffat. Vilka förebyggande åtgärder har man vidtagit?
            Detta kan leda oss till att föreslå och anvisa erfarenheter.
          </note>
          <note>
            Jag tror säkerligen, Karin Starrin, att det behövs en påfyllning
            av kontot. Jag vet inget konto i dag som inte behöver fyllas på,
            och det gäller säkert också detta, men det får vi pröva i budgetarbetet.
            Nu har vi erfarenheter. Vi vet vad som hände under vårens översvämningar
            och har ett aktuellt material som vi kan grunda bedömningarna
            på.
          </note>
          <note>
            Jag skall se till att den fråga som Karin Starrin reste om vattenlagen
            kommer på miljöministerns bord, så att hon får ta del av inlägget.
            Detsamma gäller till åtminstone 50 % den sista frågan, om vilka
            resurser vi behöver för förvarning, kartor och varningssystem.
            Detta ligger dels under Kommunikationsdepartementet på SMHI, dels
            under mitt departement på Räddningsverket. Vi skall notera vad
            Karin
          </note>
          <note>
            Starrin har sagt.
          </note>
          <note type="speaker">
            Anf. 34 KARIN STARRIN (c)
          </note>
          <note>
            Herr talman! Jag kan anmäla till förvarsministern att om inte
            dessa olika förebyggande åtgärderna hade vidtagits efter 1985
            och 1986 års översvämningsskador, så hade det blivit katastrof
            även nu under våren.
          </note>
          <note>
            Det vill jag understryka. Tack vare muddringarna och rensningarna
            av hela älvfåran undvek man skador vid det här tillfället.
          </note>
          <note>
            Vad jag mer konkret vill få svar på är om förvarsministern är
            beredd att ge direktiv till någon myndighet eller länsstyrelse
            att ta fram ett underlag för att få bättre prognoser. Det är viktigt
            att det finns en klar inriktning så att man inte blir överraskad
            igen.
          </note>
          <note>
            Anf. 35 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Det Karin Starrin sade i den första delen av sitt
            senaste anförande är en utomordentligt viktig information som
            jag hoppas når utanför det här rummet. Det visar sig att när en
            naturkatastrof har inträffat, så finns en förmåga att bygga upp
            ett försvar mot kommande händelser. Detta har man tydligen lyckats
            med i Ovanåker. Jag skall hjälpa till att sprida den informationen,
            och det hoppas jag att även andra här i kammaren gör.
          </note>
          <note>
            En annan fråga gällde direktiven. Som jag ser det spontant behöver
            några direktiv inte utarbetas. De sakerna är på gång, och jag
            räknar med att vi så småningom på ett eller annat sätt skall återkomma
            till riksdagen i den frågan.
          </note>
          <note>
            Anf. 36 ANN-KRISTINE JOHANSSON (s)
          </note>
          <note>
            Herr talman! Jag vill också tacka försvarsministern för den här
            informationen. Jag vill ta upp frågorna om ersättningen till jordbruket
            och om skördeförlusterna. I Värmland ligger många jordbruk i Klarälvsdalen.
            En stor del av den ekologiska produktionen ligger där. En stor
            del av årets skörd blev förstörd.
          </note>
          <note>
            Vad jag förstår finns det inga försäkringar som täcker skadorna
            på jordbruksmarken och skördeförlusterna.
          </note>
          <note>
            Jag undrar om det finns några möjligheter för dessa företag att
            få någon hjälp.
          </note>
          <note>
            Anf. 37 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Detta blir egentligen en upprepning av mitt svar
            till Göthe Knutson. Företagsförsäkringen är ett individuellt försäkringsavtal
            som försäkringstagaren tecknar och som är avgörande för skyddets
            omfattning. Det beror alltså på vilken försäkring man har tecknat,
            vilka villkor som gäller. Detta skiftar från bolag till bolag.
          </note>
          <note>
            De frågor om ersättning som kan komma upp handlar om fall som
            regeringen anser vara särskilt ömmande. Då blir det en ersättning
            som kallas för ex gratia-ersättning. Det är ett sådant fall som
            har kommit in till Försvarsdepartementet just från Värmland. Det
            är fråga om ett vattenledningsföretag i Ekshärad. Innan regeringen
            tar ställning i denna fråga har vi hänskjutit den till länsstyrelsen
            i Karlstad för ett yttrande.
          </note>
          <note>
            För att sammanfatta är det alltså fråga om enskilda försäkringsavtal,
            och villkoren skiftar mellan olika företag. Det finns alltså en
            enda ersättningsform för de fall där skador redan har inträffat,
            nämligen om regeringen anser att fallet i fråga är särskilt ömmande.
          </note>
          <note type="speaker">
            Anf. 38 ÅKE CARNERÖ (kds)
          </note>
          <note>
            Herr talman! Jag vill tacka försvarsministern för den här informationen.
            Jag ser den som en värdefull komplettering till Hot- och riskutredningens
            arbete.
          </note>
          <note>
            Försvarsministern är väl medveten om att det i Hotoch riskutredningen
            planerades för ett scenario med allvarliga översvämningar. Det
            blev inte av, och så inträffade denna tragiska händelse. Det är
            ju värdefullt att det har utvärderats.
          </note>
          <note>
            I Hot- och riskutredningen fördes det fram flera förslag när
            det gäller ledningsfunktionen inom och mellan län.
          </note>
          <note>
            I det här konkreta fallet skulle jag vilja fråga försvarsministern:
            finns det ett behov av att ytterligare förbereda insatsarbetet,
            om det ändå sker olyckor, genom att se över ledningsfunktionerna?
            Kanske det är aktuellt i första hand i ett län där det finns stora
            älvar, där sådana händelser skulle kunna inträffa i framtiden.
          </note>
          <note>
            I det här fallet gällde det ett något så när långsamt förlopp,
            men man skulle kunna tänka sig ett scenario med ett mycket snabbt
            förlopp, t.ex. om en stor damm brister.
          </note>
          <note>
            Anf. 39 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! I min information hänvisade jag till
          </note>
          <note>
            Hot- och riskutredningen. En av ledamöterna i den var Åke Carnerö,
            en annan var Göthe Knutson. Jag har tidigare betygsatt den och
            sagt att det är en av de allra viktigaste utredningar jag har
            mottagit som statsråd.
          </note>
          <note>
            Vi bereder den nu till lagrådsremiss, och jag räknar med att
            den hösten 1996, alltså om ett år, skall finnas på riksdagens
            bord.
          </note>
          <note>
            Vad som behövs i den förebyggande verksamheten är någon form
            av samordning av insatserna i kommunerna älvvis. Det funderar
            vi på.
          </note>
          <note>
            Däremot är mitt intryck av vårens översvämningar att den kommunala
            räddningstjänsten fungerade väldigt bra. Detta bekräftades av
            samtliga länsstyrelser.
          </note>
          <note>
            Inte i något fall ville de använda den lagenliga möjligheten
            att ta över, utan ansåg att det kunde ligga kvar på kommunerna.
          </note>
          <note>
            I de tre kommuner jag besökte var det faktiskt mycket imponerande
            att få lyssna till hur man hade lagt upp räddningsarbetet, och
            med vilken snabbhet man hade satt i gång för att rädda människor
            och hem och miljöer och allt vad det är fråga om.
          </note>
          <note>
            I den delen tycker jag att våra erfarenheter är mycket positiva.
            Men det finns behov av samordning mellan kommunerna utmed varje
            älv.
          </note>
          <note>
            Vi håller just på att fundera över hur en sådan samordning skall
            kunna byggas upp.
          </note>
          <note>
            Överläggningen var härmed avslutad.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1995/96:54 och 58 till skatteutskottet
          </note>
          <note>
            1995/96:83 till näringsutskottet
          </note>
          <note>
            1995/96:85 till justitieutskottet
          </note>
          <note>
            1995/96:89 till utbildningsutskottet
          </note>
          <note>
            1995/96:95 till skatteutskottet
          </note>
          <note>
            Skrivelse
          </note>
          <note>
            1995/96:40 till utrikesutskottet
          </note>
          <note>
            Kammaren biföll talmannens förslag att motionstiden för ovan
            angivna propositioner och skrivelse skulle förlängas till den
            14 november
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1995/96:90 Registerbaserad folk- och bostadsräkning år 2000 m.m.
          </note>
          <note>
            1995/96:99 Spris fortsatta verksamhet
          </note>
          <note>
            Motioner
          </note>
          <note>
            med anledning av prop. 1995/96:21 Frister vid anhållande och
            häktning
          </note>
          <note>
            1995/96:Ju4 av Kia Andreasson (mp)
          </note>
          <note>
            med anledning av prop. 1995/96:45 Mervärdesskatt på allmänna
            nyhetstidningar
          </note>
          <note>
            1995/96:Sk9 av Isa Halvarsson och Karin Pilsäter (fp)
          </note>
          <note>
            1995/96:Sk10 av Bo Lundgren m.fl. (m)
          </note>
          <note>
            1995/96:Sk11 av Lars Bäckström m.fl. (v)
          </note>
          <note>
            1995/96:Sk12 av Marianne Samuelsson m.fl. (mp)
          </note>
          <note>
            med anledning av prop. 1995/96:60 Insättningsgaranti
          </note>
          <note>
            1995/96:N5 av Karin Falkmer m.fl. (m)
          </note>
          <note>
            1995/96:N6 av Bo Lundgren (m)
          </note>
          <note>
            1995/96:N7 av Eva Goës m.fl. (mp)
          </note>
          <note>
            med anledning av prop. 1995/96:62 Ändringar i kapitaltäckningsreglerna
            m.m.
          </note>
          <note>
            1995/96:N8 av Eva Goës m.fl. (mp)
          </note>
          <note>
            7 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 25 oktober
          </note>
          <note>
            1995/96:66 av Mikael Odenberg (m) till
          </note>
          <note>
            miljöministern om uranbrytningen i
          </note>
          <note>
            Krasnokamensk
          </note>
          <note>
            Frågan redovisas i bilaga som fogas till riksdagens snabbprotokoll
            tisdagen den 7 november.
          </note>
          <note>
            8 § Kammaren åtskildes kl.15.04.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
