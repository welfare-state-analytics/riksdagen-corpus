<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--69</head>
          <docDate when="1996-03-14">1996-03-14</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <u>
            <seg>
              ________________________________________________________________________
            </seg>
          </u>
          <note>
            1 § Justering av protokoll
          </note>
          <note>
            Justerades protokollet för den 8 mars.
          </note>
          <note>
            2 § Svar på interpellation 1995/96:96 om miljöstöd till jordbruket
          </note>
          <note>
            Anf. 1 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Göte Jonsson har frågat mig vilka åtgärder regeringen
              tänker vidta för att förenkla regelverket för att få miljöstöd.
            </seg>
          </u>
          <note>
            Miljöprogrammet för jordbruket godkändes av
          </note>
          <u>
            <seg>
              EG-kommissionen i augusti förra året och fungerar i full omfattning
              från i år. Miljöprogrammet innebär en väsentlig ambitionshöjning
              på jordbrukets miljöområde. Göte Jonsson riktar kritik mot att
              reglerna för miljöstödet motverkar sitt syfte. Jag utgår från
              att
            </seg>
          </u>
          <u>
            <seg>
              Göte Jonsson då avser de miljöåtgärder som är aktuella för den
              kommande växtodlingssäsongen och inte åtgärder av mer generell
              karaktär, t.ex. vall- och betesstöden som var möjliga att ansöka
              om redan förra året. Kritiken torde därför grunda sig mer på farhågor
              än på faktiska erfarenheter.
            </seg>
          </u>
          <note>
            I miljöprogrammets första delprogram ryms bl.a.
          </note>
          <note>
            åtgärder för bevarande av natur- och kulturmiljövärden i odlingslandskapet.
            Enbart de miljöåtgärder som syftar till att bevara den biologiska
            mångfalden i våra ängs- och hagmarker och de variationsrika, traditionellt
            skötta delarna av odlingslandskapet, rika på viktiga livsmiljöer
            och kulturhistoriskt intressanta lämningar, kostnadsberäknas till
            ca 536 miljoner kronor för 1996.
          </note>
          <u>
            <seg>
              Betydande summor pengar är alltså avsatta för att bevara och
              förstärka odlingslandskapets miljövärden.
            </seg>
          </u>
          <u>
            <seg>
              Miljöprogrammet är i denna del därför mycket målinriktat. Som
              villkor för att få ersättningen ställs bl.a.
            </seg>
          </u>
          <u>
            <seg>
              krav på motprestation i form av ändamålsenlig skötsel för att
              syftet med stödet skall uppnås. Alternativet hade varit ett mer
              schablonmässigt förfaringssätt.
            </seg>
          </u>
          <u>
            <seg>
              Regeringen har dock bedömt att det skulle medföra dålig måluppfyllelse
              och sämre kostnadseffektivitet av insatta medel.
            </seg>
          </u>
          <u>
            <seg>
              En nyhet med miljöprogrammet, jämfört med de tidigare nationella
              programmen för naturvårdsåtgärder i odlingslandskapet (NOLA) och
              landskapsvård är att initiativet till stor del har flyttas över
              på lantbrukaren.
            </seg>
          </u>
          <u>
            <seg>
              Det är nämligen i linje med önskemålen från näringens sida att
              lantbrukaren skall ges större frihet att själv ta initiativ i
              miljöarbetet. Lantbrukaren måste därför i förväg kunna avgöra
              om han är berättigad till miljöersättning eller inte. Detta kräver
              kunskaper. Ett stort mått av kompetensutveckling och information
              finns därför inlagt i programmet (35 miljoner år 1996 för denna
              del). Länsstyrelserna anordnar temadagar, informationsmöten och
              i vissa fall individuell rådgivning för att förtydliga och förklara
              miljöstöden och de villkor som är förenade med dem. Betydande
              erfarenheter har också gjorts genom de tidigare ersättningsformerna
              för NOLA och landskapsvård. I många fall berörs samma lantbrukare
              av miljöstöden.
            </seg>
          </u>
          <u>
            <seg>
              Regeringen och ansvariga myndigheter följer löpande utvecklingen
              av miljöstöden, och vid behov korrigeras regelverket. En utvärdering
              och översyn av miljöprogrammet i sin helhet kommer att göras under
            </seg>
          </u>
          <u>
            <seg>
              1997. Resultatet kommer att vara underlag för att bedöma behovet
              av förändringar. Det ligger i sakens natur att införandet av ett
              helt nytt och omfattande ersättningssystem av det här slaget till
              en början kan vara förenat med vissa svårigheter. Regeringen är
              dock mycket angelägen om att rätta till oklarheter och missförstånd
              så att syftet med miljöstödet kan nås.
            </seg>
          </u>
          <u>
            <seg>
              Jag menar att miljöprogrammet är ett bra sätt för samhället att
              ersätta lantbruket för kollektiva nyttigheter, som bevarandet
              av den biologiska mångfalden.
            </seg>
          </u>
          <u>
            <seg>
              Ersättningssystemet bör vara målinriktat och förenat med krav
              på ändamålsenlig motprestation. Regeringen har i sina beslut utgått
              från att miljöstödet till jordbruket grundas på dessa principer.
              Verksamheten med miljöstöden är storskalig och omfattar ett mycket
              stort antal lantbrukare. Därför är det av rationella skäl inte
              möjligt att tillämpa individuella stödkonstruktioner, utan det
              är nödvändigt med ett enhälligt regelverk, där det framgår under
              vilka förhållanden och villkor ersättning kan lämnas. En regelstyrning
              krävs också för att uppfylla bestämmelserna i den rådsförordning
              som ligger till grund för miljöstödet. Regeringen, som följer
              utvecklingen mycket noga, bedömer att bestämmelserna, som de nu
              ser ut, tjänar detta syfte. Om det vid den utvärdering som skall
              genomföras redan nästa år skulle visa sig att regelverket helt
              eller delvis motverkar syftet eller att anslutningen till programmet
              blir oväntat liten får förändringar övervägas. De miljöstöd som
              hitills har varit möjliga att söka visar på mycket god anslutning.
            </seg>
          </u>
          <note type="speaker">
            Anf. 2 GÖTE JONSSON (m)
          </note>
          <u>
            <seg>
              Fru talman! Jag ber att få tacka så mycket för svaret på min
              interpellation. Det är alldeles klart att miljöersättningarna
              är ett bra system för att ersätta Sveriges bönder när det gäller
              viktigt miljöarbete. Jag delar statsrådets uppfattning på den
              punkten.
            </seg>
          </u>
          <u>
            <seg>
              Visst måste vi ha ett regelverk och uppföljningsmetoder och visst
              måste vi ha sanktioner om man felar. Men det får inte gå så långt
              i byråkrati som blivit fallet i det här sammanhanget. Jag tror
              att jordbruksministern har missuppfattat det här med EU:s miljöstöd.
              Det var faktiskt inte så att vi skulle eftersträva en byråkratisk
              mångfald, utan målsättningen är en biologisk mångfald. Det är
              en stor skillnad.
            </seg>
          </u>
          <u>
            <seg>
              Nu vädjar jag till statsrådet att omgående se över reglerna.
              Vi behöver inte vänta till 1997, vi vet redan nu att det här regelverket
              är så krångligt att det på viktiga punkter motverkar sitt syfte.
            </seg>
          </u>
          <u>
            <seg>
              Från moderat sida är vi mycket kritiska till det komplicerade
              regelverket. Det måste bli ändringar. Vi skall inte bygga ett
              system på krångel och byråkrati.
            </seg>
          </u>
          <u>
            <seg>
              Det här uppfattas, Margareta Winberg, som ett hån mot bönderna
              ute i landet. Man skrattar åt både politiker och byråkrater för
              det sätt som det här regelverket har utarbetats på. Det gäller
              framför allt natur- och kulturstödet. Jag vet att både Jordbruksverket
              och länsstyrelserna är förtvivlade över hur det här skall kunna
              tillämpas. Det är ju de som har det största ansvaret för tillämpningen
              av systemet. Kritiken kommer alltså inte bara från landets bönder
              utan också från myndigheter.
            </seg>
          </u>
          <u>
            <seg>
              Till mångt och mycket är det så att det här regelverket mera
              liknar ett revyunderlag än ett seriöst underlag för att ge bönderna
              rimliga ersättningar för utfört miljöarbete. Det är fel med en
              så här långtgående detaljstyrning. Jag har inte samma uppfattning
              som statsrådet om generella åtgärder. Det är betydligt bättre
              med generella åtgärder. Vi har erfarenhet av den principen när
              det gäller NOLA och landskapsvård.
            </seg>
          </u>
          <u>
            <seg>
              Här finns en mängd nya begrepp, som landskapselement. Vad är
              ett landskapselement? Det finns noga preciserat. Jag skulle kunna
              läsa mycket ur det material som finns på området, men jag har
              inte tid med det, jag skall bara ge ett par exempel. För att ett
              stenröse skall vara ett landskapselement som har bevarandeintresse
              gäller att övervägande delen av stenarna inte får vara tyngre
              än en mansbörda. Hur mycket är en mansbörda? Vem skall gå och
              lyfta stenar ute i småländska stenrösen och se om man orkar lyfta
              dem över huvud taget? I Riksantikvarieämbetets svar på vissa frågor
              beträffande hur litet ett odlingsröse får vara skriver man så
              här:
            </seg>
          </u>
          <u>
            <seg>
              "En samling stenar som inte tar mer plats än att en vuxen man
              kan stå gränsle över dem kan dock inte räknas som ett röse i miljöstödet
              p g a att skötselåtgärder på ett sådant litet objekt är ringa."
            </seg>
          </u>
          <u>
            <seg>
              Varför är det bara karlar som skall grensla rösen?
            </seg>
          </u>
          <u>
            <seg>
              Varför skall inte kvinnor grensla stenrösen i Småland?
            </seg>
          </u>
          <u>
            <seg>
              Tänk om Maria-Pia Boëthius får tag i materialet, då är det risk
              för att statsrådet blir anmäld till Jämställdhetsombudsmannen.
              Det här kan man göra sig lustig över, men det är i princip väldigt
              allvarligt. Det motverkar sitt syfte.
            </seg>
          </u>
          <u>
            <seg>
              Jag vädjar än en gång till statsrådet att omgående se över reglerna
              så att de blir rimliga och vettiga när det gäller tillämpningen
              och möjligheterna att få ut det som är ämnat i Sveriges riksdag
              i form av ersättningar.
            </seg>
          </u>
          <note type="speaker">
            Anf. 3 LENNART BRUNANDER (c)
          </note>
          <u>
            <seg>
              Fru talman! Jag uppfattar svaret från jordbruksministern som
              ödmjukt. Där utgår hon ifrån att det kan finnas bekymmer med utformningen
              av det miljöstödprogram som vi nu har att arbeta efter och är
              beredd att göra ändringar, inte vänta med ändringarna till 1997
              eller senare utan under löpande arbete göra det.
            </seg>
          </u>
          <u>
            <seg>
              Miljöstödet är viktigt för att kunna skapa förutsättningar för
              ett landskap som är tilltalande och som bevarar de kvaliteter
              som genom bondens arbete tagits fram. Det är naturligtvis väldigt
              viktigt att man också får regler som gör det möjligt att hantera
              det. Över huvud taget är det viktigt att vi har pengar till det.
            </seg>
          </u>
          <u>
            <seg>
              Förutsättningen för att vi skulle ha det var att vi från
            </seg>
          </u>
          <u>
            <seg>
              Centerpartiet gick in ett samarbete med Socialdemokraterna, vilket
              vi gjorde förra våren. På det sättet påverkade vi det hela. Med
              hundra procent förbättrades förutsättningarna på området i förhållande
              till hur det annars skulle ha varit. Det är utgångspunkten och
              förutsättningen för det hela.
            </seg>
          </u>
          <u>
            <seg>
              Under 1995 har inte systemet utnyttjats till fullo, eftersom
              allting inte ha varit klart. Vi kom i gång sent med arbetet. Under
              1996 kan man förvänta sig att det blir bättre. Till det kommer
              det som Göte Jonsson och
            </seg>
          </u>
          <u>
            <seg>
              Margareta Winberg nu har diskuterat.
            </seg>
          </u>
          <u>
            <seg>
              Som Göte Jonsson sade finns det beskrivningar i materialet som
              man kan sätta frågetecken för. Vad som är en gärdsgård, en åker,
              en fägata eller en gammal väg är det svårt att bedöma. Det får
              ge sig så småningom. Jag är väldigt angelägen om att slå fast
              det som jorbruksministern säger i svaret: "Regeringen är dock
              mycket angelägen om att rätta till oklarheter och missförstånd
              så att syftet med miljöstödet kan nås." Det kan bara nås om de
              som skall utföra arbetet får sådana regler att det går att leva
              efter dem. I annat fall kan det aldrig gå. Därför är det viktigt
              att slå fast att jordbruksministern är beredd att medverka till
              sådana regler. Från Centerpartiets sida är vi beredda att hjälpa
              till så att reglerna blir så bra och enkla som möjligt. Enkelhet
              måste vara ett honnörsord i det sammanhanget.
            </seg>
          </u>
          <note>
            Anf. 4 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Låt mig först bemöta något av det som Göte Jonsson
              sade inledningsvis. Han raljerade litet grand och sade att vi
              mer sysslar med byråkratisk mångfald än med biologisk mångfald.
              Jag kan delvis hålla med. Jag skulle vilja gå längre än så. För
              EU:s system gäller närmast byråkratisk enfald. Det är på jordbrukets
              område en omfattande byråkrati, och det är mycket krångligt. Man
              kan fråga sig: Kan inte vi göra det enklare i Sverige när vi har
              makten att bestämma över det själva? Men då måste man komma ihåg
              att vi inte har hela makten att bestämma över det själva, utan
              själva programmen godkänns i slutändan i
            </seg>
          </u>
          <u>
            <seg>
              Bryssel, inte av vare sig Sveriges riksdag eller Sveriges regering.
            </seg>
          </u>
          <u>
            <seg>
              Sedan måste man också se på syftet med programmen. Här kanske
              vi skiljer oss åt något från vissa
            </seg>
          </u>
          <u>
            <seg>
              EU-länder. För oss är nämligen inte jordbrukspolitik social verksamhet,
              i synnerhet inte på det här området. Miljöprogrammet syftar till
              en måluppfyllelse som gör att miljön förbättras i det svenska
              landskapet.
            </seg>
          </u>
          <u>
            <seg>
              Jag tror att det är viktigt att ha som grund när man har synpunkter
              på det hela. Det är alltså inte så att man skall ha ett slags
              generell ersättning till bönder för att de skall tjäna litet pengar.
              Det är inte det som är meningen, utan meningen är att vi skall
              kunna bevara vissa marker, biotoper, odlingslandskap, ha öppet
              landskap osv. Gör man det hela generellt blir det en dålig måluppfyllelse.
            </seg>
          </u>
          <u>
            <seg>
              De axplock som Göte Jonsson gjorde kan, dragna ur sitt sammanhang,
              förefalla något roande. Jag drog också på mun åt dem. Jag har
              för övrigt inga synpunkter på det här med kvinnor-män, det är
              Riksantikvarieämbetet som har skrivit det där. En del i det hela
              är att det skall vara både miljö och kultur, och då kommer olika
              intressen in. Man kan visst ha synpunkter på ordval, jag kan hålla
              med om det. Men man skall också komma ihåg att det här skall kompletteras
              men utbildning för lantbrukarna. Det är krav på en dags utbildning.
              Sedan skall man inte glömma - jag tycker att det finns en tendens
              att göra det - att det här självklart måste användas med bondförnuft.
              Det måste användas med en viss flexibilitet. Man måste också göra
              regional anpassning, och vi skall komma ihåg att länsstyrelserna
              skall ut och se om det här är vettigt.
            </seg>
          </u>
          <u>
            <seg>
              Jag tror att vi i slutändan har ganska vettiga tjänstemän i våra
              länsstyrelser.
            </seg>
          </u>
          <note type="speaker">
            Anf. 5 GÖTE JONSSON (m)
          </note>
          <note>
            Fru talman! Lantbruksdirektören i Växjö Olof
          </note>
          <u>
            <seg>
              Nilsson har sagt: Skyll inte på EU! Den uppmaningen ger jag Margareta
              Winberg. Är det så att statsrådet bedömer EU:s miljöpolitik som
              enfald, varför skall vi då stå för kvalificerad enfald i dessa
              frågor? Det är inte kommissionen i Bryssel som har sagt att man
              skall grensla stenrösen i Småland. Det är inte kommissionen i
              Bryssel som säger att en gärdsgård skall ha ett antal meter osv.
              Det är inga axplock, det är helheten som är tokig, Margareta Winberg.
              Vi kan inte skapa regelsystem som motverkar syftet.
            </seg>
          </u>
          <u>
            <seg>
              Jag delar helt statsrådets uppfattning när det gäller syftet:
              det är för att klara miljön, det är vårt gemensamma intresse,
              det är för att bonden skall få rimlig ersättning för det gemensamma
              ansvar som vi har.
            </seg>
          </u>
          <u>
            <seg>
              Varför skall vi t.ex. ha både kvalifikationspoäng och stödpoäng?
              Varför skall vi ha kvalifikationspoäng utformade på ett sådant
              sätt att de som har stora marker gynnas under det att de som har
              små missgynnas?
            </seg>
          </u>
          <u>
            <seg>
              Låt mig ta ett exempel. Den som har en lång trädallé på en kilometer
              får bra betalt utifrån kvalifikationspoäng. Men om fem små lantbrukare
              i Småland utgör en by med stora gemensamma kulturvärden och ingen
              av byns gårdar får tio kvalifikationspoäng, får inte byn en enda
              krona. Vad är detta för stolligheter, Margareta
            </seg>
          </u>
          <u>
            <seg>
              Winberg? Statsrådet kan inte skylla på EU.
            </seg>
          </u>
          <u>
            <seg>
              Också sanktionssystemet är fullständigt orimligt.
            </seg>
          </u>
          <u>
            <seg>
              Det är enligt de regler som statsrådet har utformat på följande
              sätt. Låt oss säga att en bonde själv har gjort en rimlig bedömning,
              men det visar sig femte året, när myndigheten kommer för att kontrollera,
              att vederbörande gjort en felaktig bedömning på ett eller två
              landskapselement. Då riskerar han att förlora hela stödet och
              t.o.m. få betala tillbaka det efter fyra fem år. Är detta rimligt
              ur rättssäkerhetssynpunkt? Så kan det inte vara!
            </seg>
          </u>
          <u>
            <seg>
              Det är inte underligt att väldigt många bönder säger att de inte
              vågar skriva på avtalen därför att de är för krångliga. Då motverkar
              de sitt syfte.
            </seg>
          </u>
          <u>
            <seg>
              Jag skall ställa en fråga till Margareta Winberg.
            </seg>
          </u>
          <u>
            <seg>
              En bonde i Småland arrenderar fem små sidoarrenden.
            </seg>
          </u>
          <u>
            <seg>
              Fjärde året förlorar han ett sådant sidoarrende. Han har kvalifikationspoäng
              och stödpoäng utifrån de fem arrendena plus sin egen gård. Om
              han tappar ett arrende fjärde året, är det rimligt att han retroaktivt
              skall betala tillbaka hela stödbeloppet, även om han skött de
              andra åtgärderna fullständigt rimligt och han själv inte kan påverka
              det faktum att han förlorar ett av arrendena? Det här är bara
              ett exempel som gör att det inte är underligt om bönderna inte
              vågar skriva på avtalen i olika sammanhang.
            </seg>
          </u>
          <u>
            <seg>
              Vi skall ha regelverk. De kan göras enkla och generella. Vi skall
              ha en uppföljning. Om vi har ett vettigt regelverk, blir uppföljningen
              enklare. Vi måste ha sanktioner som bygger på rättssäkerhet för
              dem som får ersättningarna. Här är det inte, Margareta
            </seg>
          </u>
          <note>
            Winberg, fråga om socialpolitik för svenska bönder.
          </note>
          <u>
            <seg>
              Här är det fråga om att utifrån en miljöambition se till att
              de svenska bönderna får betald ersättning för det som de utför
              när det gäller våra gemensamma värden.
            </seg>
          </u>
          <u>
            <seg>
              Det gäller att slå vakt om ett öppet odlingslandskap, att värna
              den biologiska mångfalden och att se till att kulturelementen
              i odlingslandskapet kan bevaras. Med nuvarande system och regelverk
              motarbetas detta.
            </seg>
          </u>
          <u>
            <seg>
              Min uppmaning till statsrådet är än en gång: Omarbeta regelverket
              omgående!
            </seg>
          </u>
          <note type="speaker">
            Anf. 6 LENNART BRUNANDER (c)
          </note>
          <u>
            <seg>
              Fru talman! Det som Göte Jonsson sade i sitt senaste anförande
              är viktigt, dvs. att systemet måste vara sådant att de människor
              som skall sköta detta måste våga att skriva på och sätta i gång
              med verksamheten. Annars blir syftet förfelat. Jag tror inte som
            </seg>
          </u>
          <u>
            <seg>
              Göte Jonsson att det är fel på helheten. Den är riktig, men det
              finns tokigheter i systemet och det är dessa tokigheter som måste
              rättas till. Det ligger mycket i de beskrivningar som görs. Därför
              är det viktigt att sunt förnuft måste få råda. Det är nödvändigt
              att handläggarna på länsstyrelserna använder det sunda förnuft
              som de har vid handläggningen av sådana här ärenden. Annars kan
              det bli fel.
            </seg>
          </u>
          <u>
            <seg>
              Det är angeläget att departementet och Jordbruksverket tar till
              sig de synpunkter som kommer fram från olika håll och att man
              genomför förändringar.
            </seg>
          </u>
          <u>
            <seg>
              Det råder inget tvivel om att både Naturvårdsverket och Riksantikvarieämbetet
              har ett sätt att hantera dessa problem på som känns litet främmande
              för den enskilde bonden.
            </seg>
          </u>
          <u>
            <seg>
              Det finns stora miljövärden i det svenska jordbruket och i det
              svenska landskapet. Vi skall inte i första hand skapa nya miljövärden,
              utan vi skall se till att kunna bevara dem som de svenska bönderna
              redan har arbetat fram. Med ett idogt knog, en målmedvetenhet
              och känsla för det hela har man skapat dessa miljövärden utan
              att få ett enda öre för det. Nu kan man helt plötsligt få betalt,
              och det är väldigt bra och viktigt för framtiden. Det måste vi
              ta vara på. Då måste systemet bli sådant att bönderna vågar, kan
              och vill använda sig av det.
            </seg>
          </u>
          <note>
            Anf. 7 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Låt mig ta fasta på det som Lennart
            </seg>
          </u>
          <u>
            <seg>
              Brunander avslutade med och som är väldigt intressant ur ett
              miljöperspektiv. Det som har gjorts utan ersättning under lång
              tid kan man nu få betalt för, väldigt bra betalt om man hittar
              de olika reglerna och lyckas följa dem. Då uppkommer frågan: Är
              då villkoren så svåra att bönderna inte kan uppfylla dem?
            </seg>
          </u>
          <u>
            <seg>
              Genom historien kan man se att när det gäller regler för att
              få ut ersättning brukar bönderna lära sig dem.
            </seg>
          </u>
          <u>
            <seg>
              De brukar vara ganska bra på att få ut de ersättningar som står
              till buds. Vi har inte fullständig täckning eftersom ansökningstiden
              inte har gått ut, men enligt de signaler som vi hittills har fått
              kommer detta att gå rätt så bra. Det säger böndernas organisation,
              även om man har synpunkter på detaljerna.
            </seg>
          </u>
          <u>
            <seg>
              Till Lennart Brunander vill jag säga att till följd av den uppgörelse
              som Centerpartiet och Socialdemokraterna har träffat står dessa
              nya pengar till buds. Detta är ett oerhört miljölyft för jordbruket.
              Jag tycker att det är viktigt att understryka det och inte bara
              se på de besvärligheter som finns. Vi har aldrig någonsin haft
              så mycket pengar för detta ändamål som vi nu har. Då är det självklart
              att vi skall göra vårt yttersta dels så att pengarna går åt, dels
              så att de används för det som var avsikten, nämligen för att förbättra
              miljön.
            </seg>
          </u>
          <u>
            <seg>
              När det gäller det som ibland sägs i debatten, att pengarna inte
              utnyttjas, vet vi att det blev pengar över från i fjol beroende
              på att beslutet fattades så sent i
            </seg>
          </u>
          <u>
            <seg>
              Bryssel, i augusti. Det finns alltså kvar 0,5 miljarder -
            </seg>
          </u>
          <u>
            <seg>
              250 miljoner i svenska pengar och 250 miljoner från
            </seg>
          </u>
          <u>
            <seg>
              EU. Men i år räknar man med att alla pengar kommer att gå åt.
            </seg>
          </u>
          <u>
            <seg>
              Det är klart, Göte Jonsson, att miljöstödet inte får motverka
              sina egna syften genom att man straffar ut brukare från stödet
              om de inte fullföljer sina åtaganden in i minsta detalj. Här måste
              man naturligtvis göra en skälighetsbedömning. Såsom bestämmelserna
              nu är utformade skall det eventuella straffet stå i proportion
              till förseelsen. Länsstyrelsen skall då göra en skälighetsbedömning.
              Det finns inga givna skriftliga regler för detta, utan här får
              man använda det sunda förnuftet. Skulle det visa sig att man inte
              klarar detta måste regeringen självfallet överväga att förtydliga
              reglerna.
            </seg>
          </u>
          <u>
            <seg>
              En tredjedel av ägorna är arrenderade. Det är också väldigt angeläget
              att också den delen omfattas av miljöprogrammet. Brukaren måste
              göra sitt yttersta för att försäkra sig om att han har mark under
              de fem åren, t.ex. genom att få till stånd skriftliga arrenden.
            </seg>
          </u>
          <u>
            <seg>
              Nu vet vi att det inte alltid är möjligt därför att det finns
              en tradition av muntliga arrenden i det här landet. Men då får
              brukarna försöka på andra sätt att så långt det låter sig göras
              tillförsäkra sig det som krävs.
            </seg>
          </u>
          <u>
            <seg>
              Skulle det visa sig att brukaren tappar ett eller två år i slutet
              av perioden, måste länsstyrelsen också här göra en skälighetsbedömning
              för att se om detta var någonting som inte hade kunnat förutses.
              I så fall skall brukaren naturligtvis inte betala tillbaka för
              de år som han har fått ersättning.
            </seg>
          </u>
          <note type="speaker">
            Anf. 8 GÖTE JONSSON (m)
          </note>
          <u>
            <seg>
              Fru talman! Jag tycker nog, ärade kammarledamöter, att det bör
              finnas en gräns för skrupelfriheten i debatten. Ni står här och
              säger att det var en uppgörelse mellan Socialdemokraterna och
              Centern som gav mycket pengar till miljön. Den gav mer pengar
              än
            </seg>
          </u>
          <note>
            Margareta Winbergs proposition, men betydligt mindre pengar än
            vad den borgerliga regeringen under Carl
          </note>
          <u>
            <seg>
              Bildts och Karl Erik Olssons ledning förhandlade fram i departementet.
              Jag tror inte att ni är så naiva att ni tror att ni kan lura Sveriges
              bönder och Sveriges miljöintressenter genom den formen av argumentation
              där ni helt enkelt mörkar när det gäller sanningen om utnyttjandet
              av EU:s miljöstöd.
            </seg>
          </u>
          <u>
            <seg>
              Jag beklagar att statsrådet faktiskt ironiserar över
            </seg>
          </u>
          <u>
            <seg>
              Sveriges bönder. Hon säger att bönderna inte skulle klara att
              fylla i blanketterna. Så är det sannerligen inte, utan det har
              visat sig att de är duktiga på att lära sig fylla i blanketter.
              Vad är detta för ironi?
            </seg>
          </u>
          <u>
            <seg>
              Det är klart att man måste lära sig att fylla i blanketten, men
              det intressanta är ju varför jordbruksministern skall krångla
              till blanketterna så. Varför skall regelverket vara utformat så
              att det motverkar sitt syfte? Varför står statsrådet här i kammaren
              och säger att det säkerligen finns duktiga tjänstemän som är framsynta
              och som skall tolka hennes förordningar på ett sådant sätt att
              det blir rimligt. Min fråga är: Varför skriver inte statsrådet
              rimliga förordningar utan i stället litar på de tjänstemän som
              skall tolka statsrådets förordningar?
            </seg>
          </u>
          <u>
            <seg>
              Statsrådet säger att det skall göras skälighetsbedömningar. Det
              framgår av en bisats till den huvudsats i förordningen där det
              står att hela ersättningen skall betalas. Jag tycker att statsrådets
              svar i kammaren visar att det är nödvändigt att statsrådet omedelbart
              går tillbaka till departementet och ser över hela regelverket.
            </seg>
          </u>
          <note>
            Anf. 9 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Jag förstår inte vad Göte Jonsson menade med att
              jag mörkar när det gäller utnyttjandet av den framförhandlade
              ramen. Jag är ute minst en gång i veckan och pratar med bönder
              om just detta, och då är det inte fråga om att mörka. Jag säger
              rent ut att det som den tidigare borgerliga regeringen tyckte
              sig ha råd med, det har inte den nuvarande regeringen. Vi försöker
              att få balans i ekonomin för att därmed få ned räntan, vilket
              också gynnar våra företagare och bönder.
            </seg>
          </u>
          <u>
            <seg>
              Ja, ni hade framförhandlat en större ram, men ni hade inte talat
              om hur den skulle finansieras. När jag då frågar Sveriges bönder
              om de tycker att det vore rimligt om jag gick till Anna Hedborg
              och sade att pensionerna får sänkas ytterligare därför att jag
              måste ha ännu mer pengar till Sveriges bönder, då förstår de att
              det i dagsläget inte är rimligt att kräva ännu mer.
            </seg>
          </u>
          <u>
            <seg>
              Jordbruksnäringen i Sverige är ändå den näring som åtminstone
              på kort sikt har fått ett ganska stort plus genom medlemskapet,
              generellt plus åtta procent.
            </seg>
          </u>
          <u>
            <seg>
              Samtidigt fick många andra grupper, låt vara inte på grund av
              medlemskapet utan snarare på grund av den vanskötsel av landets
              ekonomi som ni ägnade er åt, en ganska kraftig neddragning. Det
              är orimligt att komma med de krav som Göte Jonsson nu framför.
            </seg>
          </u>
          <u>
            <seg>
              Sedan ironiserar jag inte över Sveriges bönder. Jag vet att de
              klarar detta, vilket jag också får signaler om.
            </seg>
          </u>
          <u>
            <seg>
              Jag var i Västergötland t.ex., där de skulle anordna inte mindre
              än 60 000 utbildningstillfällen för bönderna för att de skulle
              få ställa frågor och lära sig att klara av detta. Jag är övertygad
              om att de med hjälp av länsstyrelsernas tjänstemän kommer att
              klara detta på ett mycket bra sätt.
            </seg>
          </u>
          <u>
            <seg>
              Sedan är det inte så att man skall tolka förordningen, utan det
              är länsstyrelsen som har att tolka Jordbruksverkets föreskrifter.
              Om det finns några otydligheter, vilket jag har upptäckt att det
              gör, skall vi göra förtydliganden. Det är ett arbete som just
              nu pågår på departementet.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Svar på interpellation 1995/96:97 om salixodling
          </note>
          <note>
            Anf. 10 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Ingvar Eriksson har frågat mig om vilka åtgärder
              jag är beredd att vidta med anledning av problem i samband med
              salixodling.
            </seg>
          </u>
          <u>
            <seg>
              Som Ingvar Eriksson mycket riktigt påpekar är det positivt med
              en ökad odling av energigrödor. Odling av energigrödor är även
              ett bra sätt att utnyttja den uttagna areal som är en följd av
              EU:s arealstödssystem. Biobränslen är en viktig del i vår framtida
              energiförsörjning och en chans för jordbruket att finna ett alternativ
              till livsmedelsproduktion. En salixodling kan också utgöra ett
              välkommet inslag i landskapsbilden i slättbygderna där den också
              kan berika faunan.
            </seg>
          </u>
          <u>
            <seg>
              Samtidigt som salixodling i ett större perspektiv således kan
              innebära något positivt för miljön kan den också upplevas som
              ett störande element i närmiljön.
            </seg>
          </u>
          <u>
            <seg>
              Salix är en av EG godkänd gröda när det gäller odling på uttagen
              areal. Skördeperioden är ca fyra år, vilket gör att odlingen är
              att betrakta som jordbruksproduktion och därmed skiljer sig från
              skogsplantering, som är ett betydligt större och mer permanent
              ingrepp i landskapet. Det är endast under en begränsad tid av
              skördeperioden som salixen är så hög att den verkligen kan uppfattas
              som ett störande element.
            </seg>
          </u>
          <u>
            <seg>
              Ingvar Eriksson vill inte införa fler lagar eller mer byråkrati.
              Jag instämmer i detta. Det var en viktig princip i 1990 års livsmedelspolitiska
              beslut att jordbrukaren själv måste ta ansvar för vilken produktionsinriktning
              som skall väljas för att tillgodose marknadens efterfrågan. Ibland
              kan innehavarna av grannfastigheter uppfatta en viss markanvändning
              som intrång.
            </seg>
          </u>
          <u>
            <seg>
              Regler om den hänsyn som skall tas grannar emellan finns i jordabalken.
              Möjligen kan något eller några av de problem som Ingvar Eriksson
              tar upp aktualisera dessa regler. I allmänhet gäller dock att
              en salixodling har en begränsad inverkan som måste tålas av omgivande
              fastighetsägare.
            </seg>
          </u>
          <u>
            <seg>
              Det finns även tillfällen då t.ex. viss markanvändning eller
              byggande kolliderar med samhälleliga intressen. De allmänna intressena
              tillgodoses genom att naturvårdslagstiftningens regler om samråd
              är tillämpliga när det gäller salixodling. Med stöd av dessa regler
              kan länsstyrelsen besluta om åtgärder för att minska inverkan
              på naturmiljön eller, om det är nödvändigt från naturvårdssynpunkt,
              förbjuda odlingen.
            </seg>
          </u>
          <u>
            <seg>
              Enligt min uppfattning finns det således i dag ett regelverk
              som ger möjligheter att ta hänsyn till de olika intressen som
              kan finnas på detta område. Jag är inte beredd att ta initiativ
              till en förändring av befintlig lagstiftning.
            </seg>
          </u>
          <note type="speaker">
            Anf. 11 INGVAR ERIKSSON (m)
          </note>
          <u>
            <seg>
              Fru talman! Jag vill tacka statsrådet för svaret på min interpellation.
              Jag konstaterar att statsrådet har i stort sett samma uppfattning
              som jag när det gäller betydelsen av en salixodling i landet och
              att det dessutom är positivt när det gäller att utnyttja den mark
              som tas ut i EU-träda för odling av energigrödor.
            </seg>
          </u>
          <u>
            <seg>
              Intresset har ju också ökat efter EU-inträdet, vilket är ganska
              naturligt med hänsyn till att man får viss ersättning för EU-träda.
              Det har också skapat bättre möjligheter för en lönsammare biobränsleproduktion
              på sådan mark. Av svaret framgår att statsrådet delar min uppfattning
              i denna del, vilket givetvis är positivt.
            </seg>
          </u>
          <u>
            <seg>
              Men min fråga tar också upp att problem och tvister uppstår mellan
              markägares och odlares intressen kontra de som bor i närheten,
              som ibland drabbas av den höga växtlighet som efter tre fyra år
              är ett faktum. Det som har föranlett mig att ta upp frågan är
              ett aktuellt fall där salix lär växa upp över köksfönstret så
              att man kanske inte kan se ut genom fönstret på flera år. Det
              är då kanske inte så underligt att den som drabbas aktualiserar
              frågan och undrar hur man kan göra så här.
            </seg>
          </u>
          <u>
            <seg>
              Nu står vi inför risken att konflikterna blir fler i takt med
              att odlingen ökar. Det är då som klara regler saknas för hur man
              skall hantera problemet. Salixodlingen klassas ju som en jordbruksgröda,
              varför det inte finns några speciella regler eller restriktioner
              när det gäller denna odling.
            </seg>
          </u>
          <u>
            <seg>
              Det har också visat sig att myndigheterna har vissa problem att
              hantera sådana här fall. Nu hänvisade statsrådet till regler som
              finns i jordabalken och att möjligen något eller några av de problem
              som jag har tagit upp aktualiseras där. Statsrådet sade möjligen.
            </seg>
          </u>
          <u>
            <seg>
              Hon verkar lika osäker på området som både odlaren och den drabbade.
              Det är ett bevis på att man borde se över reglerna och dess tillämpning
              i praktiken. Jag vill därför återigen ställa frågan om det inte
              är möjligt att göra en liten översyn och kolla läget med hänsyn
              till den, som vi nu tror, fortsatta ökningen av salixodling.
            </seg>
          </u>
          <u>
            <seg>
              När det gäller de samhälleliga intressena gäller naturvårdslagstiftningen,
              svarade statsrådet, och där finns samråd. Det är ju riktigt, och
              där kan man t.o.m.
            </seg>
          </u>
          <u>
            <seg>
              gå in och få till stånd ett förbud. Men då framstår det som om
              det inte är lika allvarligt om det drabbar den enskilde som om
              det drabbar samhället. Jag vill gärna att statsrådet också kommenterar
              detta. Samhället är ju inte på samma sätt direkt beroende av en
              sådan här händelse utan mer av de övergripande naturvårdsintressena.
            </seg>
          </u>
          <u>
            <seg>
              Vidare säger statsrådet att hon inte är beredd att ta några initiativ
              till någon förändring av befintlig lagstiftning. Det är klart
              att i den mån det inte finns någon sådan lagstiftning, så är det
              mindre problem. Men detta är är ju ett nytt inslag i verkligheten.
              Visserligen har jag den bestämda uppfattningen att man inte skall
              införa lagar i onödan och att man rimligen borde klara av detta
              parterna emellan. Men i de situationer då problem uppstår skulle
              det finnas något klarare regler.
            </seg>
          </u>
          <u>
            <seg>
              Det är mot bakgrund av detta som jag har ställt interpellationen.
            </seg>
          </u>
          <u>
            <seg>
              Jag vill dessutom fråga statsrådet: Hur kommer statsrådet att
              följa upp frågan i fortsättningen? Det råder inget tvivel om att
              risk finns för fler konflikter framöver.
            </seg>
          </u>
          <note>
            Anf. 12 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Som Ingvar Eriksson säger är detta inte helt enkelt.
              Vi båda tycks vara överens om att det ur många aspekter är positivt
              och viktigt att salixodling finns, därför att vi skall använda
              den uttagna trädesmarken till något som är vettigt. Det är viktigt
              också ur energisynpunkt att vi försöker finna alla alternativ
              som kan stå till buds, när vi nu skall gå in och diskutera framtidens
              energipolitik osv. Samtidigt kan sådana här fall uppstå som Ingvar
              Eriksson tog upp. Jag har också träffat den person i Skåne som
              har initierat denna interpellationsdebatt. Jag kan inte gå in
              på ett enskilt ärende, som Ingvar Eriksson förstår.
            </seg>
          </u>
          <u>
            <seg>
              Men tidigare, när odlingen skedde på omställningsmark, var det
              länsstyrelsens miljöenhet som skulle ge sitt tillstånd innan anläggningsstöd
              beviljades. Den praxis som man då använde sig av byggde på att
              salixodling inte betraktades som markanvändning. Man var då mer
              restriktiv med att bevilja tillstånd, om anläggningen riskerade
              att hota natur- eller kulturmiljöer. Man kan väl ifrågasätta om
              ett hus där en person bor, för att ta det aktuella fallet, är
              en natur- och kulturmiljö. Det måste nog klassificeras som någonting
              annat.
            </seg>
          </u>
          <note>
            I dag råder i alla fall enligt 20 § Naturvårdslagen samrådsskyldighet
            vid anläggning av salix, eftersom denna kan komma att väsentligt
            förändra naturmiljön.
          </note>
          <u>
            <seg>
              Samrådet skall ske med länsstyrelsen. Man kan införa förbud mot
              plantering, men eftersom pågående markanvändning då försvåras,
              kan det innebära en ersättningsskyldighet gentemot lantbrukaren.
            </seg>
          </u>
          <u>
            <seg>
              Rent praktiskt verkar detta så att länsstyrelsen, om en sådan
              här anläggning gränsar till en grannfastighet, kan föreskriva
              en skyddszon, i allmänhet på tio meter, för att på så vis undvika
              störningar av olika typ.
            </seg>
          </u>
          <u>
            <seg>
              Det är så mycket jag kan säga i dag. Som Ingvar
            </seg>
          </u>
          <u>
            <seg>
              Eriksson förstår följer jag, eftersom jag själv har blivit uppvaktad
              av den här personen, detta ärende och eventuellt tillkommande
              mycket noga.
            </seg>
          </u>
          <note type="speaker">
            Anf. 13 INGVAR ERIKSSON (m)
          </note>
          <u>
            <seg>
              Fru talman! Jag vill tacka statsrådet för detta svar.
            </seg>
          </u>
          <u>
            <seg>
              Jag konstaterar att vi nog är ganska överens om vikten av att
              marken utnyttjas på ett bra sätt framöver. Det innebär mycket
              stora miljövinster om man kan göra det. Det här är ju en odling
              som är positiv på många sätt. Därför skall vi bidra till att den
              kan behålla sin omfattning, och även öka.
            </seg>
          </u>
          <u>
            <seg>
              Samtidigt är det så att om problemen ökar, får vi vara beredda
              att ta tag i dem. Där menar jag att svaret inte innebär något
              större, mer betydande tillskott i fråga om framtidens säkerhet
              för den som bor eller den som odlar.
            </seg>
          </u>
          <u>
            <seg>
              Just osäkerheten skapar problem genom att man som odlare kan
              befara att det blir problem om man sätter i gång, och en närboende
              blir givetvis bekymrad av debatten om att detta kan komma att
              växa upp över fönstren och ända upp till takskägget. Det kan t.o.m.
            </seg>
          </u>
          <u>
            <seg>
              bli så att man får dålig sikt vid infartsvägar eller krokiga
              vägar.
            </seg>
          </u>
          <u>
            <seg>
              Jag är dock nöjd med det svar som statsrådet har givit. Jag hoppas
              också att uppföljningen blir sådan att statsrådet, om det uppstår
              problem, är beredd att vidta de åtgärder som behövs.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 1995/96:102 om marina däggdjur och
            drivgarnsfiske i Östersjön
          </note>
          <note>
            Anf. 14 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Gudrun Lindvall har frågat hur regeringen ämnar arbeta
              för att uppfylla skyddet för de marina däggdjuren i FN:s resolution
              om begränsat drivgarnsfiske och för att EU:s regler om maximal
              drivgarnslängd på 2,5 km skall gälla även i Östersjön.
            </seg>
          </u>
          <u>
            <seg>
              Ända sedan medlemskapsförhandlingarna har
            </seg>
          </u>
          <u>
            <seg>
              Sverige hävdat att varken en maximigräns på 2,5 km eller ett
              eventuellt drivgarnsförbud skall bör omfatta
            </seg>
          </u>
          <u>
            <seg>
              Östersjön.
            </seg>
          </u>
          <u>
            <seg>
              Östersjön kan inte jämföras med något annat fiskeområde inom
              EU. De svårigheter med storskaligt drivgarnsfiske som uppmärksammas
              i FN-
            </seg>
          </u>
          <u>
            <seg>
              resolutionen är inte aktuella i Östersjön. Den typ av drivgarn
              som används Östersjön delas dessutom upp i mindre enheter vid
              fiske och är således inte storskaliga.
            </seg>
          </u>
          <u>
            <seg>
              Den svenska linjen grundar sig på det vetenskapliga underlag
              som finns tillgängligt. EG-
            </seg>
          </u>
          <note>
            kommissionens vetenskapliga arbetsgrupp för fiskefrågor har på
            uppdrag av EU:s ministerråd granskat drivgarnsfisket efter lax
            i Östersjön. Gruppens rapport från februari 1995 stöder den svenska
            ståndpunkten.
          </note>
          <note>
            Europaparlamentet har med anledning av EU:s förslag om förbud
            av drivgarn uttalat sitt stöd för att
          </note>
          <u>
            <seg>
              Östersjön undantas.
            </seg>
          </u>
          <u>
            <seg>
              Att införa EU:s regler om maximal drivgarnslängd på 2,5 km i
              Östersjön är mot bakgrund av hittills känt vetenskapligt underlag
              inte en ändamålsenlig åtgärd för att skydda de marina däggdjuren.
            </seg>
          </u>
          <u>
            <seg>
              Som Gudrun Lindvall mycket riktigt påpekar finns det flera orsaker
              till att marina däggdjur förolyckas eller t.o.m. hotas. I de fall
              där fisket är orsaken, är det viktigt att skilja på olika fiskeredskap
              och deras effekter. Jag konstaterar att redskapet drivgarn hittills
              inte bedömts utgöra ett sådant hot.
            </seg>
          </u>
          <u>
            <seg>
              Sverige är överens med medlemsländerna inom såväl FN och EU som
              Fiskerikommissionen för Östersjön om att fisket skall regleras
              genom beslut fattade på grundval av tillgängligt vetenskapligt
              underlag.
            </seg>
          </u>
          <u>
            <seg>
              Om vetenskapligt underlag visar att existensen av någon art är
              hotad skall självklart de åtgärder som är mest ändamålsenliga
              för att bevara den hotade arten vidtas.
            </seg>
          </u>
          <u>
            <seg>
              Genom nya rön har det under 1995 framkommit att tumlarna i Östersjön
              utgör ett bestånd som är isolerat från tumlarbeståndet i Västerhavet.
              Jag håller med
            </seg>
          </u>
          <u>
            <seg>
              Gudrun Lindvall om att det är allvarligt att omkring
            </seg>
          </u>
          <u>
            <seg>
              100 tumlare per år beräknas förolyckas i fiskeredskap.
            </seg>
          </u>
          <u>
            <seg>
              Jag vill återigen understryka just det som Gudrun
            </seg>
          </u>
          <u>
            <seg>
              Lindvall påpekar, att djuren främst snärjs i stormaskiga, bottensatta
              torskgarn, dvs. inte i drivgarn. Det finns dock ännu inga undersökningar
              som visar att de löst flytande drivgarnen hotar tumlaren.
            </seg>
          </u>
          <u>
            <seg>
              Regeringen fortsätter naturligtvis att följa arbetet med att
              utvärdera effekterna på det marina livet i
            </seg>
          </u>
          <note>
            Östersjön av fisket med såväl drivgarn som med andra redskap.
          </note>
          <u>
            <seg>
              Slutligen vill jag framhålla att regeringens arbete vad gäller
              fiskeregler för Östersjön bedrivs inom ramen för Fiskerikommissionen
              för Östersjön, eftersom reglerna bör avse alla länder som bedriver
              fiske i detta område.
            </seg>
          </u>
          <note type="speaker">
            Anf. 15 GUDRUN LINDVALL (mp)
          </note>
          <u>
            <seg>
              Fru talman! Jordbruksministern! Jag vill tacka så mycket för
              svaret. Bakgrunden till denna interpellation är att vi har marina
              däggdjur som förolyckas i
            </seg>
          </u>
          <u>
            <seg>
              Östersjön. FN har antagit en resolution där det sägs att man
              skall se till att marina däggdjur inte påverkas negativt. Där
              tar man bl.a. upp drivgarnsfisket. Genom att EU har sagt att vi
              inte skall tillämpa detta i
            </seg>
          </u>
          <u>
            <seg>
              Östersjön, utan att vi skall acceptera 21 km långa drivgarn -
              i stället för de 2,5 km som man har sagt skall gälla i havet i
              övrigt - är det här naturligtvis någonting som påverkar de marina
              däggdjuren. Det står också i Artdatabankens redogörelse för t.ex.
            </seg>
          </u>
          <u>
            <seg>
              tumlare att just drivgarnsfiske är ett av problemen.
            </seg>
          </u>
          <u>
            <seg>
              Det står alltså t.o.m. i en svensk skrift.
            </seg>
          </u>
          <u>
            <seg>
              Det här handlar alltså om vikare, gråsäl och tumlare. Alla tre
              arter är klassade som sårbara på Artdatabankens lista över hotade
              arter. Detta är också fastställt av Naturvårdsverket, så vi behöver
              inte sväva i tvivelsmål när det gäller att detta är sårbara arter.
            </seg>
          </u>
          <u>
            <seg>
              Tittar vi på detta, kan vi se att vikarsälen har minskat kraftigt
              i Östersjön sedan sekelskiftet; från ungefär
            </seg>
          </u>
          <u>
            <seg>
              250 000 djur till ungefär 5 000 i dag. Det är många just avvanda
              vikarkutingar som dör i drivgarn satta för lax i Östersjön. Vi
              vet dessutom att många vikarsälshonor är sterila på grund av miljögifter,
              så man kan säga att arten är hotad från flera håll.
            </seg>
          </u>
          <u>
            <seg>
              Gråsälspopulationen har sedan sekelskiftet minskat från ungefär
              100 000 djur till ungefär 5 000 i dag.
            </seg>
          </u>
          <u>
            <seg>
              Ungefär hälften finns runt den svenska Östersjökusten. Anledningen
              till tillbakagången är dels intensiv jakt, dels miljögifter, dels
              fiske. Miljögifterna har påverkat reproduktionen - för några år
              sedan kunde vi se bilder på gråsälslivmödrar som var helt igentäppta,
              så att äggen inte kunde passera. De var alltså helt sterila. Vi
              vet alltså att antalet gråsälar som drunknar i fiskeredskapen
              i Östersjön är stort men inte känt. Det här är alltså ett dolt
              problem.
            </seg>
          </u>
          <u>
            <seg>
              När det gäller Östersjötumlarna vet vi att det handlar om en
              ras som bara finns här. Vi vet att det finns ungefär 1 200 djur.
              Det är en sårbar art, och det dröjer nog inte länge innan man
              kan säga att den inte bara är sårbar, utan akut hotad.
            </seg>
          </u>
          <u>
            <seg>
              Tumlaren minskade med ungefär mellan 100 och
            </seg>
          </u>
          <u>
            <seg>
              400 gånger under perioden 1950-1980. Det är alltså fråga om en
              art som går mycket starkt tillbaka. Av de
            </seg>
          </u>
          <u>
            <seg>
              1 200 individerna fastnar 8 %, ungefär 100 individer, årligen
              i fiskgarn av olika slag. Samtidigt kan man se att det i Valkommissionens
              skrifter sägs att det är oroväckande om 1 % av beståndet av fastnar,
              och
            </seg>
          </u>
          <u>
            <seg>
              2 % får inte ske. En så stor bifångst måste absolut undvikas.
              Här gäller det alltså 8 %!
            </seg>
          </u>
          <u>
            <seg>
              Något måste göras. Vi måste fundera på hur vi skall rädda de
              marina däggdjuren i Östersjön. Det svar jag har fått handlar väldigt
              mycket om just drivgarnen, men jag har fått väldigt litet svar
              på hur vi skall göra för att gemensamt se till att de däggdjur
              som finns i Östersjön inte påverkas så negativt av fisket som
              i dag. Vi måste väl ändå vara överens om att fisket måste kunna
              bedrivas på ett sådant sätt att de marina däggdjuren inte skadas.
            </seg>
          </u>
          <u>
            <seg>
              Därför undrar jag om det inte är dags att börja tänka om. Kanske
              måste den FN-resolution som handlar om drivgarn och deras påverkan
              på marina däggdjur gälla Östersjön. Har vi bortsett från att vi
              hade samma hotbild här? Vilka förslag finns från jordbruksministern?
            </seg>
          </u>
          <u>
            <seg>
              Det skulle vara mycket intressant att få det här litet utvecklat.
              Det intressanta för mig är inte den exakta längden på drivgarn,
              utan att vi skall se till att bedriva ett fiske som inte leder
              till att de marina däggdjuren dödas. Jag hoppas att jag kan få
              ett mer uttömmande svar i nästa inlägg.
            </seg>
          </u>
          <note>
            Anf. 16 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Det som Sverige har haft som underlag när denna ståndpunkt
              tagits i ministerrådet i EU, och det jag antar att parlamentet
              har använt när man har stött den svenska ståndpunkten, är EG-
            </seg>
          </u>
          <note>
            kommissionens vetenskapliga arbetsgrupps utvärdering av effekterna
            av drivgarnsfisket efter lax i Östersjön. Den gjorde man i fjol
            på anmodan av Sverige.
          </note>
          <u>
            <seg>
              Man rapporterade då att det finns få fall där tumlare fastnat
              och dött i drivnät. Rapporter finns om vikarkutar som fastnat
              i drivnät. Gråsälens dödlighet till följd av fiskeredskap är 2-3
              % per år, varav drivgarnsandelen är mycket låg. Vi hade också
              en svensk representant från Laxforskningsinstitutet som deltog
              i detta arbete.
            </seg>
          </u>
          <u>
            <seg>
              Det finns dessutom två uppsatser i Sverige där man har påvisat
              genetiskt att det finns ett särskilt bestånd tumlare i Östersjön.
              Man uppskattar antalet till 1 200, precis som Gudrun Lindvall
              sade. Däremot har man en annan bedömning av hur många som har
              dött i fiskeredskap. Gudrun Lindvall säger att det är
            </seg>
          </u>
          <u>
            <seg>
              8 %. Men denna undersökning visar att fem tumlare per år har
              dött i fiskeredskap, och då troligen i drivgarn. Man kan inte
              fastställa det. Det är fem av 1 200.
            </seg>
          </u>
          <u>
            <seg>
              Vi arbetar vidare med detta. Vi låter oss inte nöjas med det
              som är. Vi avser att försöka med stöd av EU-
            </seg>
          </u>
          <u>
            <seg>
              medel redan i vår starta ett forskningsprojekt för att försöka
              fastställa antalet tumlare som fastnar i olika redskap i Östersjön.
              Bl.a. kommer observatörer att finnas ombord på svenska fiskefartyg.
              Fiskeriverket kommer att bistå med information om fångster och
              fångstfördelning på olika redskap. Vi räknar med att resultatet
              är klart i slutet av året. Dessutom har Fiskeriverket uppmärksammat
              möjligheten att använda skrämselanordningar på redskap i syfte
              att hålla tumlare borta. Det är en metod som bl.a. används i USA.
            </seg>
          </u>
          <note type="speaker">
            Anf. 17 GUDRUN LINDVALL (mp)
          </note>
          <u>
            <seg>
              Fru talman! Jordbruksministern! Var jordbruksministern får sin
              uppgift om fem tumlare per år ifrån vet jag inte. Det stämmer
              inte med det som står i
            </seg>
          </u>
          <u>
            <seg>
              Artdatabankens lista. Det stämmer inte heller med de samtal jag
              har haft med Artdatabanken, där man har varit i kontakt med en
              forskare som just skall doktorera på tumlare. Man säger där att
              ungefär hundra dödas varje år, och det är ca 8 % av 1 200.
            </seg>
          </u>
          <u>
            <seg>
              Det är alltså en mycket hög siffra. Om jordbruksministern har
              någon annan uppgift kanske det vore lämpligt att Artdatabanken
              får ta del av de uppgifterna, eftersom man just nu nytrycker sin
              bok som handlar om vilka djur som är sårbara i Sverige. Där står
              denna uppgift att ungefär hundra dödas varje år av fiskeredskap
              i Östersjön.
            </seg>
          </u>
          <u>
            <seg>
              Jag hoppas att jordbruksministern tar dessa frågor på allvar.
              De djur som inte syns diskuteras inte lika mycket som de som vi
              ser i våra skogar. Men de finns de facto och är en del av den
              biologiska mångfalden.
            </seg>
          </u>
          <u>
            <seg>
              Både fisk och däggdjur i Östersjön är utsatta för ett mycket
              massivt miljöproblem. Det finns många olika framför allt organiska
              kemikalier i Östersjön i betydligt högre halter än i många andra
              hav.
            </seg>
          </u>
          <u>
            <seg>
              Det kan man också se på tumlarna. Det intressanta är att man
              när man tog reda på om tumlarna var en egen underart eller ras
              i Östersjön också tittade på miljögiftsbilden. Man kan se att
              de tumlare som lever i Östersjön hela året är betydligt mer miljögiftsbelastade
              än alla andra tumlare. Också detta utgör ett hot, jordbruksministern.
            </seg>
          </u>
          <u>
            <seg>
              I och med detta finns en stor risk för tumlare, som har en mycket
              låg reproduktion - en tumlarhona kan i bästa fall få en tre, fyra
              ungar som når vuxen ålder.
            </seg>
          </u>
          <u>
            <seg>
              Miljögifter, framför allt PCB, gör att reproduktionsförmågan
              minskar. I det perspektivet kan hundra tumlare av 1 200 som fastnar
              i fiskeredskap vara det som avgör om arten kan finnas kvar eller
              inte.
            </seg>
          </u>
          <u>
            <seg>
              På samma sätt hade vi en diskussion om den viltlevande laxen.
              Där ansåg den expertgrupp som Margareta Winberg i dag hänvisar
              till att vi skulle ha ett absolut moratorium på laxfiske för att
              klara den viltreproducerande laxen. I det fallet lyssnade man
              inte på expertgruppen. Det är litet märkligt att man väljer att
              lyssna när det passar. Jag vill påstå att den expertgruppen var
              tillsatt för att titta på fisk.
            </seg>
          </u>
          <u>
            <seg>
              När det gäller tumlare har kunskapen än så länge varit ganska
              liten, men den börjar komma nu. Tumlarna drunknar på ett djup
              av mellan noll och hundra meter. Det handlar alltså inte bara
              om bottengarnen utan även om garn som ligger högre upp. Man kan
              se att det är många unga djur som drunknar. Det hänger ihop med
              att de lär sig.
            </seg>
          </u>
          <u>
            <seg>
              Som situationen är i dag är det inte acceptabelt. Vi måste från
              svensk sida visa att vi menar allvar med resolutioner av det här
              slaget. Vi måste visa att Sverige är en nation som vill gå före
              när det gäller att bevara en biologisk mångfald. Då måste vi också
              titta på de däggdjur som finns i Östersjön. De är inte många,
              och de minskar.
            </seg>
          </u>
          <u>
            <seg>
              Om fisket utgör ett hot måste vi se till att det minimeras, eftersom
              det hot som kanske egentligen är det största för Östersjön, nämligen
              miljöhotet, är så otroligt besvärligt att komma till rätta med.
              Det beror till stor del på att det inte riktigt finns en vilja
              att förbjuda kemikalier, men också på att många av dessa ämnen
              finns och kommer att finnas kvar i cirkulation under oerhört lång
              tid även om vi i dag skulle förbjuda samtliga.
            </seg>
          </u>
          <u>
            <seg>
              Jag är inte riktigt nöjd med svaret, Margareta
            </seg>
          </u>
          <u>
            <seg>
              Winberg. Jag anser att Sverige borde ha en betydligt tuffare
              attityd och att vi kunde göra mer. Jag vill höra mer om detta.
              Hur tänker Margareta Winberg agera i
            </seg>
          </u>
          <u>
            <seg>
              EU? Skall vi utnyttja EU för att komma längre? Eller skall vi
              ställa oss bakom att allting måste ske gemensamt, och att det
              därför inte kommer att ske någonting? Vad kommer att hända?
            </seg>
          </u>
          <note>
            Anf. 18 Jordbruksminister MARGARETA
          </note>
          <note>
            WINBERG (s)
          </note>
          <u>
            <seg>
              Fru talman! Vi har litet olika siffror. Hundra tumlare per år
              säger Gudrun Lindvall, och jag säger fem.
            </seg>
          </u>
          <u>
            <seg>
              Det är svårt att här utreda var dessa olika siffror kommer ifrån
              och varför de är olika. Möjligen kan det vara så att den siffra
              Gudrun Lindvall har avser inte enbart Östersjön utan också Västerhavet.
              Den siffra jag använde avsåg bara Östersjön. Det är Berggren m.fl.
              som under 1995 har gjort den här analysen.
            </seg>
          </u>
          <u>
            <seg>
              Den expertgrupp inom EU som vi fick igenom och som kommit med
              sin rapport skulle titta på lax och även på andra bifångster.
              Man har då kommit fram till detta resultat. Det är klart att man
              också har lagt in ett socio-ekonomiskt perspektiv. Man säger t.ex.,
              att om man förbjuder dessa saker så blir det inte lönsamt att
              vara fiskare i Östersjön.
            </seg>
          </u>
          <u>
            <seg>
              Det är en aspekt som vi naturligtvis också måste väga in i vårt
              ställningstagande. Självfallet får man inte driva det så långt
              att man därmed hotar arten.
            </seg>
          </u>
          <u>
            <seg>
              Men jag anser att vi för dagen inte har de kunskaperna som säger
              att om vi tillåter drivgarn också i fortsättningen så är arten
              hotad.
            </seg>
          </u>
          <u>
            <seg>
              Vi kommer att fortsätta arbetet med ett forskningsprojekt på
              det sätt jag har sagt, och Fiskeriverket arbetar vidare med frågan.
              Det är de två svar som jag kan lämna för dagen.
            </seg>
          </u>
          <note type="speaker">
            Anf. 19 GUDRUN LINDVALL (mp)
          </note>
          <u>
            <seg>
              Fru talman! Tack, jordbruksministern, att det nu kom: det är
              inte bara den biologiska mångfalden som man tittar på, utan det
              är det socio-ekonomiska. Tyvärr är det ofta så, att när man skall
              titta på vad man behöver göra för att klara den biologiska mångfalden
              och för att klara hotade arter är det inte till syvende och sist
              det som fäller avgörandet, utan det är om det är ekonomiskt lönsamt
              att ta hänsyn till hotade arter eller inte för dem som bedriver
              t.ex. fiske, jakt, skogsbruk, eller vad det nu kan vara.
            </seg>
          </u>
          <u>
            <seg>
              Ofta är det tyvärr inte det. Detta är ett stor och svårt dilemma.
              Det finns i dag arter som är akut hotade av det svenska skogsbruket,
              eftersom det inte lönar sig att bedriva ett hänsynsfullt skogsbruk.
              Det pågår fortfarande viss jakt på t.ex. hermelin, som knappt
              finns, därför att man inte riktigt bryr sig om den biologiska
              mångfalden. Vi har arter som är uppförda på
            </seg>
          </u>
          <note>
            Artdatabankens lista som sårbara.
          </note>
          <u>
            <seg>
              Den siffra som jag har gäller Östersjön. Det handlar om hundra
              tumlare i Östersjön av 1 200. Då måste frågan om biologisk mångfald
              också få ha betydelse ekonomiskt. Hur värderar man för framtiden
              att det existerar en biologisk mångfald, Margareta
            </seg>
          </u>
          <u>
            <seg>
              Winberg? Det är ett problem vi ständigt hamnar inför.
            </seg>
          </u>
          <u>
            <seg>
              Det går inte att få en beräkning på vad den biologiska mångfalden
              betyder i pengar. Därmed kommer den alltid till korta. Vad är
              tumlare värda? Vad är akut hotade lavar och svampar värda? Vad
              är fåglar värda?
            </seg>
          </u>
          <u>
            <seg>
              Det finns inget svar. Därför måste vi ha attityden att vi skall
              göra allt vi kan för att behålla de arter vi har på jorden. Det
              anser jag är en av våra mänskliga plikter.
            </seg>
          </u>
          <u>
            <seg>
              Vi har olika uppfattning, och Miljöpartiet kommer att fortsätta
              att driva på i dessa frågor. Jag skulle vilja sluta med bjuda
              in jordbruksministern och alla andra till det möte som vi har
              med Odd Lindberg kl 13.30 i rum L 4:17 här i riksdagshuset. Han
              är f.d. fälttillsyningsman från Norge och är här för att driva
              på så att
            </seg>
          </u>
          <u>
            <seg>
              Sverige blir en av flera nationer som säger nej till den jakt
              på sälungar som Norge är på väg att återuppta.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1995/96:95 om åtgärder mot främlingsfientlighet
            och rasism i skolan
          </note>
          <note>
            Anf. 20 Statsrådet YLVA JOHANSSON (s)
          </note>
          <u>
            <seg>
              Fru talman! Beatrice Ask har i en interpellation ställt frågor
              som rör skolans åtgärder mot främlingsfientlighet och rasism.
              Bl.a. undrar Beatrice Ask vilka initiativ jag avser vidta för
              att skolpersonalen skall kunna ingripa aktivt mot elever som konsekvent
              bryter mot skolans regler.
            </seg>
          </u>
          <u>
            <seg>
              Låt mig inledningsvis hänvisa till det svar jag gav i kammaren
              den 21 november förra året på en fråga från Göthe Knutson om spridning
              av nazistsymboler i skolorna. Jag redovisade då utförligt min
              och regeringens uppfattning i frågan. Jag framförde bl.a. att
              skolan har ett ansvar för att rasistiska åsikter och yttringar
              inte får stå oemotsagda och att skolan tydligt skall visa vilka
              värderingar som gäller. Jag framförde också att det är lokalt
              som man skall avgöra på vilket sätt man bäst skall bekämpa främlingsfientlighet
              och rasism i skolan och att detta arbete måste ske i samarbete
              med all personal och inte minst i samarbete med elever och föräldrar.
            </seg>
          </u>
          <u>
            <seg>
              I skolans arbete med åtgärder mot främlingsfientlighet och rasism
              måste utgångspunkten vara att handlingar som inte tolereras i
              det övriga samhället inte heller skall accepteras i skolan. På
              många skolor görs redan i dag ett bra arbete för att utveckla
              skolans tolerans, demokrati och respekt för alla människors lika
              värde. Vissa skolor har t.ex. i en handlingsplan slagit fast vad
              som skall gälla och hur man skall agera i enskilda fall.
            </seg>
          </u>
          <u>
            <seg>
              Skolan är inte någon värdeneutral plats. Skolans uppgift är att
              hävda, värna och utveckla de grundläggande demokratiska värderingarna
              om alla människors lika värde, om respekt för varandra och om
              tolerans. Skolan får aldrig huka, om dessa värden hotas.
            </seg>
          </u>
          <note>
            I grundskoleförordningen (6 kap. 9-10 §§) respektive gymnasieförordningen
            (6 kap. 27-31 §§) finns bestämmelser om disciplinära åtgärder
            mot elever som uppträder olämpligt. Bl.a. finns möjlighet till
            avstängning av en elev i gymnasieskolan. Någon möjlighet att avstänga
            ett skolpliktigt barn från undervisningen finns inte, vilket Beatrice
            Ask också påpekar i sin fråga.
          </note>
          <u>
            <seg>
              Avstängning är en ingripande åtgärd. Det är inte något medel
              för akuta situationer utan är snarast det sista steget i en räcka
              av åtgärder mot en elev med svårartade problem.
            </seg>
          </u>
          <u>
            <seg>
              För egen del är jag övertygad om att det främst är med kunskap
              och öppen diskussion som man bekämpar främlingsfientliga och rasistiska
              åsiktsyttringar.
            </seg>
          </u>
          <u>
            <seg>
              Det är det långsiktiga arbetet med attitydpåverkan genom fri
              debatt som enligt min mening är det mest effektiva.
            </seg>
          </u>
          <note>
            Inom Justitiedepartementet pågår en översyn av lagen (1947:164)
            om förbud mot politiska uniformer.
          </note>
          <u>
            <seg>
              Förbudet har funnits sedan 1933. Det innebär bl.a. att den som
              bär uniform eller en liknande klädedräkt som utmärker bärarens
              politiska meningsriktning skall dömas till böter och att det som
              olovligen burits skall förklaras förverkat. Det är ännu för tidigt
              att säga vad översynen kommer att mynna ut i. En utgångspunkt
              för översynen är emellertid att man inte bör acceptera att någon
              öppet bär starkt provocerande nazistiska symboler.
            </seg>
          </u>
          <u>
            <seg>
              Ingripande av rektorer mot elever som burit nazistiska symboler
              har anmälts till Justitieombudsmannen.
            </seg>
          </u>
          <u>
            <seg>
              JO har också på eget initiativ tagit upp ett fall där en rektor
              tagit hand om material innehållande nazistisk propaganda samt
              drogpropaganda. Tidigast i mars kan beslut från JO väntas.
            </seg>
          </u>
          <u>
            <seg>
              Många myndigheter arbetar nu med olika insatser för att bekämpa
              våld och rasism. Barn- och ungdomsdelegationen t.ex. har tillsatt
              en arbetsgrupp mot rasistiskt våld. Gruppen, som skall arbeta
              under 1996, skall lämna förslag som syftar till att bl.a. motverka
              och förebygga rasistiskt våld.
            </seg>
          </u>
          <u>
            <seg>
              Regeringen har också tillsatt en statsrådsgrupp mot våld. Den
              har till uppgift att samordna regeringens insatser på detta område.
              Syftet med gruppens arbete är att få en helhetssyn på de åtgärder
              som vidtas och att ta ett samlat grepp mot våldet.
            </seg>
          </u>
          <u>
            <seg>
              Inom regeringskansliet pågår vidare ett arbete med att ta fram
              ett nationellt brottsförebyggande program.
            </seg>
          </u>
          <note>
            För beredningen inom departementen har en arbetsgrupp tillsatts
            med företrädare för Justitie- , Social- ,
          </note>
          <u>
            <seg>
              Civil- , Arbetsmarknads- och Utbildningsdepartementen. Ett underlag
              har utarbetats av Brottsförebyggande rådet, (BRÅ), där också skolans
              roll i det brottsförebyggande arbetet belyses. Målsättningen är
              att det nationella brottsförebyggande programmet skall presenteras
              under våren.
            </seg>
          </u>
          <u>
            <seg>
              Skolan har alltså en viktig uppgift i att hävda våra grundläggande
              värden och fostra eleverna till demokratiska medborgare. Jag anser
              att skolan måste bli bättre på den uppgiften. Jag avser därför
              att tillsätta en särskild arbetsgrupp med uppgift att på olika
              sätt underlätta samverkan mellan myndigheter och föreslå åtgärder
              som stöder skolans fostrande arbete med demokrati, tolerans och
              respekt. Det är inte en kartläggning av skolans fostrande uppgifter
              som behövs i första hand, utan stöd och hjälp i det konkreta arbetet.
            </seg>
          </u>
          <u>
            <seg>
              Dessutom följer Skolverket i ett särskilt projekt hur värdegrunden
              enligt den nya läroplanen omformas i praktisk undervisning och
              allmänt förhållningssätt.
            </seg>
          </u>
          <u>
            <seg>
              Ett antal skolor har anmält sitt intresse för att arbeta med
              utveckling inom detta område. Skolverket kommer under två år att
              bidra till utvecklingsarbetet genom att bl.a. stå för viss del
              av kostnaderna.
            </seg>
          </u>
          <note type="speaker">
            Anf. 21 BEATRICE ASK (m)
          </note>
          <u>
            <seg>
              Fru talman! Låt mig först tacka för skolministerns svar. Vi är
              helt överens om att skolan inte kan vara en värdeneutral plats
              och att det är nödvändigt med ett aktivt och engagerat arbete
              i skolorna för att bekämpa främlingsfientlighet och rasism. Skolministern
              nämner också exempel på utredningar och annat som kan vara till
              stöd för skolornas arbete och som bedriver ett arbete som jag
              tycker är bra.
            </seg>
          </u>
          <u>
            <seg>
              Bakgrunden till min interpellation är emellertid att jag har
              uppfattat att det bland skolans personal i vissa situationer är
              svårt att hitta de verktyg och påföljder som man uppfattar att
              man behöver.
            </seg>
          </u>
          <u>
            <seg>
              I vissa fall har skolpersonal kritiserats för ingripanden som
              synes både logiska och rimliga. Det gäller t.ex. rektorer som
              har beslagtagit nazistiska flygblad och som inte accepterar att
              sådana delas ut på deras skola. Det gäller rektorer som skickat
              hem högstadieelever som trots upprepade samtal och olika aktiviteter
              envisas med att komma till skolan iklädda nazistiska symboler.
              Det finns också fall där rektorer kritiserats för att de har skickat
              hem elever som under lång tid på ett mycket brutalt sätt mobbat
              och utövat våld mot sina skolkamrater.
            </seg>
          </u>
          <u>
            <seg>
              Barn och ungdomar prövar ständigt vuxenvärldens gränser. Det
              är, tycker jag, fullt rimligt - ofta nödvändigt - att inte ge
              ungdomar samma frihet som gäller för vuxna. Därför blir det fel
              när Skolverket kritiserar skolans personal för att de tar sitt
              vuxenansvar. Jag anser att det är fullt rimligt att förbjuda elever
              t.o.m. att svära i skolan eller använda grova uttryck. Det kan
              aldrig vara yttrandefrihetens mening att det skall vara fel. Man
              skall helt enkelt inte få bete sig hur som helst i skolan. Det
              gäller i synnerhet när ungdomar många gånger på ett från början
              naivt sätt blir verktyg för extrema och antidemokratiska rörelser
              och deras propaganda. Nazistiska rörelser i Sverige i dag växer.
              De är mycket fokuserade på ungdomar och på mycket unga ungdomar,
              bl.a. genom sin musikrörelse.
            </seg>
          </u>
          <u>
            <seg>
              Därför tycker jag naturligtvis att det är bra - det var också
              min önskan med den här interpellationen -
            </seg>
          </u>
          <u>
            <seg>
              att ett arbete för att komma med förslag om vad skolorna skall
              göra när det gäller skolans fostrande uppgifter över huvud taget
              kommer tillstånd.
            </seg>
          </u>
          <u>
            <seg>
              Men jag skulle gärna vilja veta vad skolministern tycker att
              skolan skall göra när elever i grundskolan -
            </seg>
          </u>
          <u>
            <seg>
              det är ju där problemet ligger - trots samtal och förebyggande
              arbete hotar eller förnedrar sina kamrater.
            </seg>
          </u>
          <u>
            <seg>
              Är det i varje läge rimligt att elever får vara kvar i skolan?
              Eller kan skolministern tänka sig någon form av regler för att
              skilja eleven från skolans ordinarie verksamhet och gemenskap?
            </seg>
          </u>
          <u>
            <seg>
              Jag vill också rätta till vad jag uppfattar som en missuppfattning
              i svaret och upprepa frågan om skolministern anser det befogat
              att kartlägga vilka problem skolorna upplever när det gäller det
              fostrande arbetet. Vad som skall åstadkommas behöver ju inte beskrivas
              - det framgår av läroplan och annat. Men i svaret får jag intrycket
              att man tror att jag tycker att man skall lista vad som ingår
              i skolans uppgifter.
            </seg>
          </u>
          <u>
            <seg>
              Däremot har jag inte klart för mig - det kanske skolministern
              kan ge besked om - hur vanligt det är att skolans personal upplever
              de konflikter som ibland beskrivs i medier och i ett antal JO-ärenden.
              Mängden ärenden som har dykt upp på senare tid gör i varje fall
              mig bekymrad. Jag skulle väldigt gärna vilja ha fakta i målet.
              Det måste ju också vara grunden för det arbete som skall göras
              av den arbetsgrupp som skolministern tänker tillsätta.
            </seg>
          </u>
          <u>
            <seg>
              Min fråga är alltså om skolministern kan bidra med kunskap i
              just den här frågan om hur vanligt det faktiskt är.
            </seg>
          </u>
          <note type="speaker">
            Anf. 22 AGNETA LUNDBERG (s)
          </note>
          <u>
            <seg>
              Fru talman! Den utveckling som vi ser och har sett under ganska
              lång tid när gäller en viss uppluckring av normer samt bristande
              hänsyn och tolerans är något som vi måste ta mycket större ansvar
              för. Vi måste fundera över varför det har blivit så här och vilka
              motkrafter vi måste mobilisera för att få en ändring till stånd.
            </seg>
          </u>
          <u>
            <seg>
              Jag ser en koppling mellan mobbning, främlingsfientlighet och
              rasism. Förekomsten av detta har sin upprinnelse i en människosyn
              där man inte anser att alla människor är lika värda, och där man
              inte kan tolerera människor som är annorlunda, ser annorlunda
              ut eller tycker annorlunda.
            </seg>
          </u>
          <u>
            <seg>
              För att komma till rätta med detta måste man som förälder först
              inse vikten av en fostran som lär barnen att man skall visa respekt,
              förståelse och hänsyn för alla människor.
            </seg>
          </u>
          <u>
            <seg>
              Detta är inga honnörsord som man skall använda enbart i högtidliga
              sammanhang. Detta måste omsättas i vardagliga situationer, exempelvis
              vid matbordet, i umgänget med kamrater och mor- och farföräldrar,
              i undervisningen, på rasten, i föreningslivet osv.
            </seg>
          </u>
          <u>
            <seg>
              Föräldrarna har en oerhört viktig roll. Personalen på daghemmet,
              i skolan och på fritids, liksom vuxna i allmänhet har också ett
              stort ansvar för fostran och normbildning. Men då gäller det att
              vi verkligen är goda förebilder och att vi vägleder våra barn
              och ungdomar rätt.
            </seg>
          </u>
          <u>
            <seg>
              Att avstänga ett barn från skolan anser jag vara något av de
              vuxnas misslyckande. När en sådan situation uppstår är det många
              vuxna som på olika sätt svikit barnet. Det är angeläget att skolan
              tar hjälp av kompetens utanför skolan, som t.ex. Brottsförebyggande
              rådet eller andra engagerade människor och föräldrar så snart
              man upptäcker att något håller på att gå snett.
            </seg>
          </u>
          <u>
            <seg>
              Jag vet att detta görs i många kommuner, men jag tror att man
              kan göra mer utifrån ett grundläggande resonemang om rätt och
              fel och fastställande av riktlinjer för handlande.
            </seg>
          </u>
          <u>
            <seg>
              De här frågorna kanske är något för föräldrainflytandet i skolan.
            </seg>
          </u>
          <u>
            <seg>
              Att avskilja ett barn eller en ungdom från skolan innebär enbart
              att man flyttar problemet utanför skolan, kanske utan någon som
              helst kontroll.
            </seg>
          </u>
          <u>
            <seg>
              Självklart skall skolan inte vara någon frizon där svensk lag
              inte skall gälla. Brott som begåtts i skolan skall naturligtvis
              anmälas och få den rättsliga prövning som krävs. Här har det riktats
              en del kritik mot skolan när man där har försökt att lappa över
              i stället för att vidta de åtgärder som krävs.
            </seg>
          </u>
          <u>
            <seg>
              Eleven måste emellertid få behålla sin plats i skolan och få
              all den hjälp och det stöd som är möjligt för att komma till rätta
              med de oegentligheter som uppstått.
            </seg>
          </u>
          <u>
            <seg>
              Min erfarenhet är att många av de yttringar som mobbning, främlingsfientlighet
              och rasism är uttryck för egentligen är uttryck för ungdomarnas
              egna tillkortakommanden och ofta ett rop på hjälp och stöd från
              oss vuxna. Därför önskar jag att skolan tidigare och mer medvetet
              arbetar för att motverka uppkomsten av dessa yttringar, som är
              ytterst allvarliga i sig och som helt kan ödelägga unga människors
              liv.
            </seg>
          </u>
          <note type="speaker">
            Anf. 23 INGER DAVIDSON (kds)
          </note>
          <u>
            <seg>
              Fru talman! Jag vill också tacka för svaret. Omfattningen på
              det visar att det finns ett engagemang i frågan. När skolministern
              säger att skolan inte skall vara en värdeneutral plats klingar
              det som ljuv musik i mina öron. Det har inte alltid låtit så från
              det parti som skolministern företräder.
            </seg>
          </u>
          <u>
            <seg>
              Vi är också överens när det gäller öppenhet och att diskussioner
              är det första vi måste ta till. Men nu handlar det om de fall
              då det inte hjälper. Det måste finnas en tydlighet från hela vuxenvärlden,
              inte minst från skolan.
            </seg>
          </u>
          <u>
            <seg>
              Är det möjligt att utifrån vad som sägs i läroplan och skollag
              hindra elever från att bära kläder eller andra attribut som klart
              strider mot skolans grundläggande värderingar? Går det att förhindra
              att musiktexter och andra skrifter med klart rasistiskt innehåll
              sprids på en skola?
            </seg>
          </u>
          <u>
            <seg>
              Jag ser det här som ett test på om målsättningsformuleringarna
              i läroplanen betyder någonting i praktiken. Det är ju tänkt att
              de skall göra det. Skolan skall förmedla att alla människor är
              lika mycket värda, att människolivet är okränkbart. Hur går det
              ihop med att det inom skolans område förekommer budskap om att
              förintelsen skall upprepas, att invandrare skall dödas, att den
              ariska rasen är överlägsen osv.?
            </seg>
          </u>
          <u>
            <seg>
              Skolministern säger att det är viktigt med stöd i det konkreta
              arbetet. Det är just det det handlar om.
            </seg>
          </u>
          <u>
            <seg>
              Både skolministern och jag har tidigare arbetat som lärare och
              vet vilka problem som kan uppstå när inte samtalet hjälper.
            </seg>
          </u>
          <u>
            <seg>
              Det finns rektorer som har beslutat att omhänderta flygblad med
              rasistiskt innehåll. Det finns rektorer som har beslutat att skicka
              hem elever som vägrat plocka bort nazistsymboler från sina kläder.
              De har
            </seg>
          </u>
          <u>
            <seg>
              JO-anmälts, som vi har hört.
            </seg>
          </u>
          <u>
            <seg>
              Skolverket har yttrat sig. I vissa fall har de kritiserat rektorernas
              handlande, i andra fall har de uttryckt sig mycket luddigt. Så
              länge rektor och lärare har försökt att påverka elever genom samtal
              har de enligt
            </seg>
          </u>
          <u>
            <seg>
              Skolverket stöd av skollag och läroplan, men inte om de vidtar
              andra åtgärder.
            </seg>
          </u>
          <u>
            <seg>
              Vad anser skolministern? Räcker läroplanen och skollagens innehåll
              för att bekämpa rasistiska uttrycksformer på annat sätt än med
              ord? Om så inte är fallet behöver vi ändra lagen.
            </seg>
          </u>
          <note>
            Anf. 24 Statsrådet YLVA JOHANSSON (s)
          </note>
          <u>
            <seg>
              Fru talman! Den vanmakt som Beatrice Ask vältaligt beskrev och
              som man känner på en del av de skolor där man ställs inför problem
              med våld, rasism och nazipropaganda känner även vi som deltar
              i den här debatten.
            </seg>
          </u>
          <u>
            <seg>
              Våld, rasism och nazipropaganda är ett allvarligt samhällsproblem
              som också finns i skolorna. Den vanmakt man känner i skolan är
              nog inte direkt kopplad till skolan utan till detta samhällsproblem
              i sig. Det är också en del av bakgrunden till vår diskussion.
              Det är viktigt att komma ihåg.
            </seg>
          </u>
          <u>
            <seg>
              Jag fick en fråga om hur vanligt det är att man i skolan känner
              att man inte vet hur man skall agera.
            </seg>
          </u>
          <u>
            <seg>
              Jag kan inte svara på det. Jag tror inte att det finns något
              svar. Jag tror att man inte kan och inte heller bör skilja på
              var gränsen går för vad man kan göra i skolan och den vanmakt
              man känner för ett samhällsproblem som också finns i skolan.
            </seg>
          </u>
          <u>
            <seg>
              Vi kan slå fast att vi har en uppgift att förbättra skolans demokratiskt
              fostrande uppgift. Min uppfattning är att vi har tillräckligt
              tydliga riktlinjer i läroplan och skollag och att det bör räcka.
              Vi talar tydligt om att skolan inte är en värdeneutral plats.
              Skolan skall inte bara förhindra sådana brott som är olagliga
              i samhället i övrigt, utan skolan skall också aktivt arbeta för
              att hävda, värna och utveckla våra grundläggande demokratiska
              värderingar.
            </seg>
          </u>
          <u>
            <seg>
              Om det skulle visa sig att det inte finns tillräckligt stöd i
              lagar och förordningar för ett sådant agerande är jag självklart
              beredd att pröva frågan.
            </seg>
          </u>
          <u>
            <seg>
              När det gäller att justitieombudsmannen har valt att granska
              vissa ärenden vill jag säga att vi skall vänta med debatten tills
              JO har tagit beslut i frågan och inte spekulera i var ett beslut
              skulle hamna. Debatten vinner på att vi sparar den diskussionen.
            </seg>
          </u>
          <u>
            <seg>
              Min uppfattning är klar: Skolan har till uppgift att fostra demokratiska
              medborgare. Skolan har till uppgift att hävda, värna och utveckla
              grundläggande demokratiska värderingar. Det kan man inte göra
              om man samtidigt tillåter rasism och nazipropaganda på skolan.
              Jag menar att det är oförenligt med skolans demokratiskt fostrande
              uppgift. Jag är därför glad att man på många skolor har vågat
              agera och visa handlingskraft och civilkurage.
            </seg>
          </u>
          <u>
            <seg>
              Även om jag tror att det behövs stöd för det konkreta agerandet
              ute i skolorna skall vi nog akta oss för att stödja på ett sådant
              sätt att vi reglerar ytterligare.
            </seg>
          </u>
          <u>
            <seg>
              Det kan i stället bli en hämsko. I de grundläggande demokratiska
              uppgifter som finns i samhället och där skolan har en viktig uppgift
              handlar det om omdömet i mänskliga kontakter och i den dagliga
              samvaron med barn och ungdomar. Det behövs stöd, men jag är inte
              säker på att det behövs fler regler.
            </seg>
          </u>
          <note type="speaker">
            Anf. 25 BEATRICE ASK (m)
          </note>
          <u>
            <seg>
              Fru talman! Jag delar uppfattningen att det som vi talar om naturligtvis
              är ett samhällsproblem som kommer till uttryck i skolans arbete,
              och inte ett skolproblem i första hand. Likväl är skolan en av
              de få platser där vi har möjlighet att nå alla elever. Därför
              är arbetet med att sprida demokratiska värderingar, skapa tolerans
              osv. oerhört väsentligt.
            </seg>
          </u>
          <u>
            <seg>
              Skolministern hoppas att vi har de regler som behövs. Det gör
              jag också. Jag är glad över beskedet att det finns en beredskap
              att pröva frågan om så inte är fallet. Jag är inte heller tvärsäker
              på att reglerna är otillräckliga, men däremot uppfattar jag att
              det har skapats osäkerhet om vad som gäller. Vare sig osäkerheten
              beror på det sätt på vilket reglerna är skrivna, eller om den
              används som något slags dålig ursäkt för att inte agera är det
              ett faktiskt problem. Därför ser jag fram emot arbetsgruppen som
              kommer att se över frågorna, så att vi kan få någonting att hända.
            </seg>
          </u>
          <u>
            <seg>
              Jag uppfattar att detta är oerhört allvarligt. I ett mobbningsfall
              i Stockholmstrakten under den senaste tiden ingrep man inte, därför
              att man inte ansåg att en elev fick avstängas. Agneta Lundberg
              talade varmt för att man skall ge ungdomar som beter sig illa
              stöd och hjälp. Jag delar den uppfattningen. Men det är inte så
              enkelt att bara prata när man står inför en 15-åring med knogjärn,
              metallhättor på kängorna och huvudet fullt av rasistiska idéer.
              Under tiden man pratar sparkar och slår han sina kamrater. Man
              kan använda den svenska lagen, men det är viktigt att hantera
              detta.
            </seg>
          </u>
          <u>
            <seg>
              När jag ändå har ordet vill jag gärna säga att det är riktigt
              att vi inte skall diskutera JO-ärenden. Jag vet också att skolministern
              inte får yttra sig i enskilda ärenden, och det är inte heller
              någon som begär det.
            </seg>
          </u>
          <u>
            <seg>
              Jag törs i varje fall säga att jag är litet bekymrad.
            </seg>
          </u>
          <u>
            <seg>
              Skolverket gör nämligen ena dagen tolkningar av läroplaner, lagar
              och regler som innebär att man kritiserar rektorer som visar handlingskraft
              när det gäller att ingripa mot nazistiska tendenser och nazistisk
              propaganda, och nästa dag tycker att det är fel om eleverna har
              skolavslutning i kyrkan och sjunger psalmer. För de flesta i den
              svenska allmänheten skapar detta en väldigt bisarr bild av vad
              skolmyndigheterna står för, och därför är det väsentligt att vi
              reder ut detta. Vi måste veta vad som faktiskt gäller.
            </seg>
          </u>
          <u>
            <seg>
              Det är en politisk uppgift.
            </seg>
          </u>
          <u>
            <seg>
              Det finns en formulering i skolministerns svar som jag gärna
              vill uppmärksamma. Jag tror att den är ett olycksfall i arbetet.
              Angående politiska uniformer står det att en utgångspunkt för
              översynen inom Justitiedepartementet är att man inte skall acceptera
              någon som öppet bär starkt provocerande nazistiska symboler. Jag
              vill gärna påpeka att jag inte kan komma på några ickeprovocerande
              nazistiska symboler, framför allt inte på barn och i skolan. Det
              är alldeles självklart att det över huvud taget inte finns några
              lämpliga nazistsymboler som passar på barnkläder. Jag utgår ifrån
              att direktiven är mer generellt skrivna, men i detta arbete måste
              man också ta sig mödan att se detta i barns och ungdomars perspektiv.
            </seg>
          </u>
          <note type="speaker">
            Anf. 26 INGER DAVIDSON (kds)
          </note>
          <u>
            <seg>
              Fru talman! Vi har fått ett tydligt besked av skolministern att
              de regler och förordningar som finns i dag räcker som underlag
              när man vill bekämpa uttryck för främlingsfientlighet och rasism
              i skolan.
            </seg>
          </u>
          <u>
            <seg>
              Jag har fått besked om att JO-beslutet inte kommer i mars, utan
              vi får vänta på det till maj. Vi får föra den debatten då.
            </seg>
          </u>
          <u>
            <seg>
              Uppenbarligen tycker inte Skolverket att detta är lika självklart
              som skolministern gör. I ett s.k. stödmaterial som skickades ut
              från Skolverket för ungefär ett år sedan, och som handlade om
              hur man skulle handskas med främlingsfientlighet och rasism betonas
              den grundlagsfästa åsiktsfriheten. Det är självfallet riktigt.
            </seg>
          </u>
          <u>
            <seg>
              Sedan slås fast att det aldrig går att förbjuda vare sig kläder
              eller musik på grund av utseende eller innehåll.
            </seg>
          </u>
          <u>
            <seg>
              För att belysa vad detta egentligen handlar om vill jag återge
              ett par texter ur Vit makt-musik som gavs ut förra året i Sverige.
            </seg>
          </u>
          <u>
            <seg>
              Ja, nu skall ni få se, även om ni inte vill, hur den ariska eliten
              tar 6 miljoner till. De som inte är med oss, de skall rensas ut.
              Sionismens imperium krossar vi till slut.
            </seg>
          </u>
          <u>
            <seg>
              Ett annat exempel:
            </seg>
          </u>
          <u>
            <seg>
              Den s.k. förintelsen - hur länge skall vi lida för den? En hög
              med lögner som hålls vid liv om oskyldiga 6 miljoner människoliv.
              Ge mig bevis på att den har ägt rum. Innan dess viker jag ej en
              tum. Jag säger:
            </seg>
          </u>
          <u>
            <seg>
              Ge mig bevis på att den har ägt rum. Innan dess viker jag ej
              en tum.
            </seg>
          </u>
          <u>
            <seg>
              Det är denna typ av texter det handlar om. Om skolan inte kan
              förhindra att de sprids, var går då gränsen?
            </seg>
          </u>
          <note>
            Anf. 27 Statsrådet YLVA JOHANSSON (s)
          </note>
          <u>
            <seg>
              Fru talman! Jag kan upprepa vad jag har sagt: Min bedömning i
              dag är att de lagar och regler vi har räcker. Skulle det vid prövning
              visa sig att de inte räcker för att förhindra att den typ av propaganda,
              som Inger
            </seg>
          </u>
          <u>
            <seg>
              Davidson ger exempel på, kan spridas på våra skolor är jag beredd
              att agera. Låt oss göra den prövningen först.
            </seg>
          </u>
          <u>
            <seg>
              Jag delar inte den litet svepande kritiken av Skolverket som
              myndighet. Som jag säger i mitt svar tycker jag dock att det är
              angeläget att vi nu tillsätter en arbetsgrupp som skall titta
              på hur våra myndigheter gemensamt - det är flera myndigheter som
              har att agera på detta område - skall kunna bli mer effektiva
              och tydliga i sitt arbete och i sitt stöd på den lokala nivån.
              Det är ändå i den konkreta skolan som det konkreta arbetet skall
              utföras.
            </seg>
          </u>
          <u>
            <seg>
              En 15-årig ungdom som begår grova våldsbrott i skolan är självfallet
              straffmyndig, Beatrice Ask. Det är ett kriminellt beteende som
              inte på något sätt är tillåtet bara för att det sker i skolan.
            </seg>
          </u>
          <u>
            <seg>
              När vi diskuterar vad som är skolans uppgift är det viktigt att
              komma ihåg det som vi talar om i andra sammanhang, nämligen hur
              skolan behöver utvecklas.
            </seg>
          </u>
          <u>
            <seg>
              Det är oerhört viktigt, särskilt när det gäller frågor som är
              så grundläggande som våra demokratiska värderingar, att skolan
              utvecklar ett samarbete med hemmen och föräldrarna.
            </seg>
          </u>
          <u>
            <seg>
              Man måste bygga upp ett samarbete med eleverna i skolan. Det
              är i princip aldrig en majoritet av eleverna som accepterar våld,
              mobbning, rasism eller nazipropaganda i en skola. Det är ett fåtal
              elever som gör det. Det är viktigt att ta emot stödet från alla
              de elever som vill någonting annat med sin skola. Man måste också
              ta stöd av all personal som finns i skolan, de som finns i närsamhället
              och av föräldrarna.
            </seg>
          </u>
          <u>
            <seg>
              Det är oerhört viktigt att handlingsplaner, diskussioner och
              beslut om hur man skall agera i konkreta fall i en konkret skola
              inte bara fattas i slutna rum på rektorsexpeditionen. Det måste
              bli en diskussion där hela skolan blir involverad. Detta är också
              en av skolans viktiga uppgifter i en demokratisk fostran.
            </seg>
          </u>
          <note type="speaker">
            Anf. 28 BEATRICE ASK (m)
          </note>
          <u>
            <seg>
              Fru talman! Jag tror att vi är ganska överens, och jag är som
              sagt, precis som tidigare, ganska nöjd med skolministerns tydlighet
              i frågorna.
            </seg>
          </u>
          <u>
            <seg>
              Jag vill bara understryka att det naturligtvis är viktigt att
              skolans arbete stärker dem som tänker rätt, dem som inte mobbar
              och inte är rasister. Skolan måste också samverka med hemmen.
              Dessvärre är det de som tänker rätt och som inte utövar våld och
              annat, som mår allra sämst när denna samverkan inte finns.
            </seg>
          </u>
          <u>
            <seg>
              Det är de som utsätts för propagandan, våldet och bekymren, och
              därför skall man naturligtvis arbeta med den gruppen. Det är en
              av anledningarna till att jag tycker att vi skall se över reglerna
              för avskiljning.
            </seg>
          </u>
          <u>
            <seg>
              Jag anser nämligen att det finns exempel där det helt enkelt
              inte är rimligt att en individ får förstöra dag efter dag för
              väldigt många andra barn och föräldrar.
            </seg>
          </u>
          <u>
            <seg>
              Ibland beror problemen på ett bristande samarbete mellan hem
              och skola. Men dessvärre finns det också vuxna som inte alltid
              står upp för demokratiska värderingar. De stödjer inte, utan undergräver
              tvärtom skolans fostrande uppgifter. Just därför är det så viktigt
              att skolan är tydlig, och icke en värdeneutral plats.
            </seg>
          </u>
          <u>
            <seg>
              De barn som har denna typ av föräldrar eller omgivning måste
              få ett sunt stöd någonstans i sin uppväxt.
            </seg>
          </u>
          <u>
            <seg>
              Det sunda stödet skall skolan alltid stå för.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 13.29 på förslag av andre vice talmannen
            att ajournera förhandlingarna till kl.
          </note>
          <u>
            <seg>
              14.00 då den muntliga frågestunden skulle börja.
            </seg>
          </u>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note>
            Anf. 29 FÖRSTE VICE TALMANNEN
          </note>
          <u>
            <seg>
              Nu besvaras frågor från kammarens ledamöter till regeringen.
            </seg>
          </u>
          <u>
            <seg>
              Statsrådet Jan Nygren är förhindrad att närvara på grund av sjukdom.
              Det ankommer därför på de statsråd som är närvarande att inom
              sig fördela frågorna inklusive de frågor av mer övergripande karaktär
              som var avsedda att besvaras av statsrådet Nygren.
            </seg>
          </u>
          <u>
            <seg>
              Vindkraftsbidrag
            </seg>
          </u>
          <note type="speaker">
            Anf. 30 PER LAGER (mp)
          </note>
          <u>
            <seg>
              Herr talman! Jag skulle vilja ställa en fråga till statsrådet
              Jörgen Andersson angående vindkraftsbidraget. I höstas gjordes
              ju en överenskommelsen mellan Miljöpartiet och regeringen, och
              det avsattes
            </seg>
          </u>
          <u>
            <seg>
              100 miljoner till vindkraften i form av ett investeringsbidrag
              på 35 %. I dag är de här pengarna slut, och det finns ansökningar
              hos NUTEK på ungefär 120
            </seg>
          </u>
          <u>
            <seg>
              miljoner. Det saknas alltså 20 miljoner. I övrigt har det skett
              överklaganden i fråga om mellan 60 och 100
            </seg>
          </u>
          <note>
            miljoner på länsstyrelser, i kammarrätter och i Koncessionsnämnden.
          </note>
          <u>
            <seg>
              Jag skulle nu vilja fråga statsrådet Jörgen Andersson om regeringen
              har för avsikt att komma igen med ett fortsatt stöd för vindkraften
              senare i vår, t.ex. i tilläggspropositionen.
            </seg>
          </u>
          <note>
            Anf. 31 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Vi gav i höstas, som Per Lager säger, ett tilläggsanslag
              på 100 miljoner därför att vi ytterligare ville stimulera vindkraften.
            </seg>
          </u>
          <u>
            <seg>
              Något tilläggsanslag i vår är inte aktuellt. Däremot förutskickar
              jag att frågor rörande stöd och ekonomiska styrmedel till olika
              energislag kommer att tas upp i de energiöverläggningar som startar
              i maj med företrädare för de olika partierna. Jag ser därför möjligheter
              att då behandla frågan. Något extraanslag är emellertid för närvarande
              inte aktuellt.
            </seg>
          </u>
          <note type="speaker">
            Anf. 32 PER LAGER (mp)
          </note>
          <u>
            <seg>
              Herr talman! Problemet med stödet till de förnybara energikällorna
              är att när stödet upphör så upphör också verksamheten, eftersom
              den är så beroende av stödet. Stödet på 35 % till investeringar
              i vindkraft är kanske inte avgörande, men det kanske skulle vara
              det om stödet låg på 25 %. Får man inte det stödet upphör förmodligen
              väldigt mycket av byggandet, och det skulle vara synd, för vi
              är inne i en ganska god utveckling när det gäller vindkraften.
              Vindkraften skulle vara ett väldigt nyttigt alternativ.
            </seg>
          </u>
          <note>
            Anf. 33 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Också det Per Lager nu säger är korrekt. Ursprungsbidraget
              var 25 %, och om bidraget hade legat kvar på den nivån hade pengarna
              räckt längre. Men det var riksdagen som höjde procentsatsen till
              35 %.
            </seg>
          </u>
          <u>
            <seg>
              Kyrkoavgiften
            </seg>
          </u>
          <note type="speaker">
            Anf. 34 LENNART HEDQUIST (m)
          </note>
          <u>
            <seg>
              Herr talman! I riksdagsdebatten den 8 december förra året i samband
              med stat-kyrka-beslutet påtalade jag i anslutning till en motion
              det märkliga i den konstruktion som uppstår om riksdagen genom
              lag föreskriver att medlemsavgiften till Svenska kyrkan efter
              relationsändringen helt skall grundas på inkomst av tjänst och
              vara proportionell mot den inkomsten utan tak. Det blir egendomligt
              om kyrkan själv inte skulle kunna bestämma om kyrkoavgiftens konstruktion,
              och de här reglerna blir särskilt orimliga om de också skall gälla
              för frikyrkosamfunden, som vill ha uppbördshjälp med sina medlemsavgifter.
            </seg>
          </u>
          <u>
            <seg>
              Jag uppfattade det kyrkoministern sade i debatten som att hon
              var positiv till att Riksskatteverket skulle utreda möjligheten
              att införa en uppbördshjälp till
            </seg>
          </u>
          <u>
            <seg>
              Svenska kyrkan och samfunden som skulle vara oberoende av de
              nuvarande reglerna i kommunalskattelagen. Jag har nu hört rykten
              om att Riksskatteverket inte har fått något annat uppdrag än att
              utreda en uppbördshjälp som enbart grundas på medlemsavgift/kyrkoavgift
              som är proportionell mot inkomst av tjänst utan tak.
            </seg>
          </u>
          <u>
            <seg>
              Om så är fallet vill jag fråga kyrkoministern: Varför har kyrkoministern
              inte effektuerat det som jag uppfattade som ett löfte under debatten
              den 8 december?
            </seg>
          </u>
          <note>
            Anf. 35 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Jag kan inte erinra mig debatten så exakt som Lennart
              Hedquist gör. Det som har skett är att Riksskatteverket har fått
              ett uppdrag, och man kommer att redovisa hur man skall hantera
              detta vid
            </seg>
          </u>
          <note>
            Kyrka-stat-delegationens första sammanträde den 11
          </note>
          <u>
            <seg>
              april. Det är ett tillfälle för bl.a. partierna, som ju har representanter
              i Kyrka-stat-delegationen, att ställa frågor så att det kan skapas
              klarhet på den här punkten.
            </seg>
          </u>
          <u>
            <seg>
              Detta handlar om ett utredningsuppdrag. Nästa steg blir att ta
              politisk ställning till de förslag som
            </seg>
          </u>
          <u>
            <seg>
              Riksskatteverket eventuellt kommer att lägga fram i frågan.
            </seg>
          </u>
          <note type="speaker">
            Anf. 36 LENNART HEDQUIST (m)
          </note>
          <u>
            <seg>
              Herr talman! Enligt protokollet sade jag vid den här debatten:
              "Jag tror att det är viktigt att man i så fall låter Riksskatteverket,
              kanske även andra, räkna på vad det egentligen kostar att erbjuda
              den här uppbördshjälpen. Det är nog en felsyn om man tror att
              den hjälpen bara kan ske på ett billigt sätt om man har kommunalskattelagens
              regler i botten på systemet."
            </seg>
          </u>
          <u>
            <seg>
              Kyrkoministern svarade då helt kort: "Detta kommer också att
              bli Riksskatteverkets uppdrag."
            </seg>
          </u>
          <u>
            <seg>
              Jag menar att det är väldigt viktigt att Riksskatteverket nu
              ser på de olika möjligheter som föreligger, så att man inte blir
              låst vid ett system som innebär att
            </seg>
          </u>
          <u>
            <seg>
              Svenska kyrkan och frikyrkosamfunden måste ha en avgift som helt
              och hållet följer inkomst av tjänst utan tak. Jag kan här bara
              nämna att kapitalinkomster eller motsvarande i så fall skulle
              ligga helt utanför systemet. Jag tror att det är viktigt att kyrkoministern
              ser till att Riksskatteverket utreder även alternativen. Är ministern
              villig att tillse detta?
            </seg>
          </u>
          <note>
            Anf. 37 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Jag kommer att ta upp den här frågan vid Kyrka-stat-delegationens
              första sammanträde den
            </seg>
          </u>
          <note>
            11 april.
          </note>
          <u>
            <seg>
              Bosnien
            </seg>
          </u>
          <note type="speaker">
            Anf. 38 NILS T SVENSSON (s)
          </note>
          <u>
            <seg>
              Herr talman! Pierre Schori besökte Bosnien i förra veckan. Jag
              vill fråga honom vilka slutsatser han drar efter sin rundresa
              i landet och vilka eventuella konsekvenser det kan få för Sveriges
              fortsatta bistånd till
            </seg>
          </u>
          <u>
            <seg>
              Bosnien.
            </seg>
          </u>
          <note>
            Anf. 39 Statsrådet PIERRE SCHORI (s)
          </note>
          <u>
            <seg>
              Herr talman! Var och en av oss som besöker Bosnien blir påmind
              om att vi lever i ett tudelat Europa, att det finns två Europa
              - ett fredligt och ett krigiskt.
            </seg>
          </u>
          <u>
            <seg>
              Varenda by har tydliga spår av terror. Det är en resa i terrorns
              landskap man gör där, och man kan inte bli optimist efter att
              ha besökt landet. Fortfarande finns det stora byar och samhällen
              som lever isolerade från vatten, elektricitet, värme och kommunikationer
              på grund av att de är enklaver, isolerade öar, omgivna av en annan
              etnisk grupp. Det verkar som om inte ledarna är mogna för fred,
              fastän folken hungrar efter detta.
            </seg>
          </u>
          <u>
            <seg>
              Ett av de svåraste problemen som jag ser det är
            </seg>
          </u>
          <u>
            <seg>
              Daytonavtalet, som nu är tre månader gammalt, devalveras dagligen.
              Det finns inte en chans att leva upp till några av de väsentliga
              slutsatserna i avtalet. Det gäller bl.a. flyktingarna. Av de 2
              eller 3 miljoner flyktingar som skall komma hem igen räknar man
              i
            </seg>
          </u>
          <u>
            <seg>
              Daytonavtalet med att 800 000 skall få komma hem i år. Detta
              är fullkomligt omöjligt. Det finns inga hem att återvända till.
              Det finns inga skolor att skicka barnen till. Stora områden är
              kraftigt minerade.
            </seg>
          </u>
          <u>
            <seg>
              Det andra problemet har beröringspunkter med det första. Flyktingarna
              är inte dummare än att de väntar för att se vad som kommer att
              hända när de främmande militära styrkorna, som nu är en fredsfaktor,
              drar sig tillbaka om nio månader. Där är en slutsats som är viktig
              för det internationella samfundet som nu har investerat så mycket
              politiskt, ekonomiskt, humanitärt osv. Vad skall hända när tiden
              går ut i december? Vad kommer hända med freden? Har man hunnit
              överbrygga decennier av hat på denna korta tid? Det är fullkomligt
              otroligt. Därför måste vi börja tänka på tiden efter IFOR-styrkan.
              Nu hindras detta av att amerikanerna har valkampanj, men vi européer
              måste börja tänka, agera och förbereda.
            </seg>
          </u>
          <u>
            <seg>
              För svenskt vidkommande betyder det att vi skall fortsätta den
              stora insats som vi gör ekonomiskt, humanitärt och militärt med
              civilpolis osv., men också förbereda återkomsten för flyktingar.
              Det som behövs och efterfrågas där nere i första hand är utbildad
              personal - lärare, arkitekter, ingenjörer, stadsplanerare.
            </seg>
          </u>
          <u>
            <seg>
              Då får vi planera tillsammans. Jag har diskussioner med Leif
              Blomberg om hur vi bäst skall kunna gagna ett återvändande.
            </seg>
          </u>
          <note type="speaker">
            Anf. 40 NILS T SVENSSON (s)
          </note>
          <u>
            <seg>
              Herr talman! Jag tror att Pierre Schori också träffade Carl Bildt
              under sitt besök i Sarajevo. Kommer
            </seg>
          </u>
          <u>
            <seg>
              Sverige att lämna särskilt stöd till hans arbetsinsatser?
            </seg>
          </u>
          <u>
            <seg>
              Jag har förstått av information att det är svårigheter ibland
              vad gäller hans arbete där nere. Kommer Sverige att bidra på något
              särskilt sätt till den uppgiften?
            </seg>
          </u>
          <note>
            Anf. 41 Statsrådet PIERRE SCHORI (s)
          </note>
          <u>
            <seg>
              Herr talman! Carl Bildt har en oerhört svår uppgift. Det finns
              ett inbyggt problem i Daytonavtalet, nämligen en skiljelinje mellan
              den militära insatsen, som löper väl men snart tar slut, och den
              civila återuppbyggnaden. Freden hänger mycket på att den lyckas.
              Där finns en skiljelinje. Man kan se hur militär personal står
              och tittar på när olika människor trakasseras. De har inte rätt
              att ingripa. Man kan se att militär personal inte ingriper när
              Carl Bildts mission arbetar, t.ex. med att föra fram grupper för
              förhandlingar mellan olika etniska grupper.
            </seg>
          </u>
          <u>
            <seg>
              Därför måste vi stödja det som Carl Bildt nu vill, dvs. att IFOR-styrkorna
              - militärerna - skall samarbeta mer konkret. Man skall vidga mandatet
              med den civila missionen. Det är det ena.
            </seg>
          </u>
          <u>
            <seg>
              Det andra är att jag under besöket från Sveriges sida gav Carl
              Bildt sex tjänster som han kan använda till sitt sekretariat på
              strategiska poster.
            </seg>
          </u>
          <note type="speaker">
            Anf. 42 BJÖRN SAMUELSON (v)
          </note>
          <u>
            <seg>
              Herr talman! Jag vill ställa en fråga till statsrådet
            </seg>
          </u>
          <u>
            <seg>
              Pierre Schori. Vari ligger stötestenen - det största problemet
              - när det gäller det utökade mandatet för den militära delen?
            </seg>
          </u>
          <note>
            Anf. 43 Statsrådet PIERRE SCHORI (s)
          </note>
          <u>
            <seg>
              Herr talman! Det är två delar. Den ena är att man skall ha något
              slags militär eller annan trovärdig närvaro efter att IFOR-mandatet
              går ut i december. Jag tror att det är nödvändigt. Det måste man
              diskutera även om det är amerikansk valkampanj.
            </seg>
          </u>
          <u>
            <seg>
              Det andra är att Carl Bildt har skrivit till NATO:s generalsekreterare
              Javier Solana och givit konkreta förslag om hur det civila och
              det militära skall samarbeta kraftigare, framför allt med tanke
              på de stundande valen, så att man kan medverka till att de genomförs
              korrekt. Det kräver en förändring av mandatet.
            </seg>
          </u>
          <u>
            <seg>
              Jag har i dag skickat meddelande genom EU-nätet om att vi från
              vår sida stöder den höge representanten
            </seg>
          </u>
          <u>
            <seg>
              Carl Bildts synpunkter om att man måste ha ett närmare samarbete
              mellan det militära och det civila.
            </seg>
          </u>
          <note type="speaker">
            Anf. 44 BJÖRN SAMUELSON (v)
          </note>
          <u>
            <seg>
              Herr talman! Jag vill tacka för det svaret. Jag tycker nog ändå
              inte att Pierre Schori svarar på frågan om han har gjort någon
              analys av vari den politiska problematiken kan ligga. Ligger den
              i USA:s presidentvalskampanj, eller handlar det om ekonomiska
              frågor eller om en rädsla från vissa staters sida för att det
              skall bli ett mångårigt engagemang i Bosnienproblematiken?
            </seg>
          </u>
          <note>
            Anf. 45 Statsrådet PIERRE SCHORI (s)
          </note>
          <u>
            <seg>
              Herr talman! Avgörande är naturligtvis människornas egen vilja
              och förmåga i regionen. Vi utanför kan ju bara bidra på något
              sätt. Det har att göra med ledarskapet, där jag tycker att det
              finns stora brister.
            </seg>
          </u>
          <u>
            <seg>
              Folket vill ha fred.
            </seg>
          </u>
          <u>
            <seg>
              Samtidigt måste vi européer tänka på ett egenansvar och på hur
              vi på ett kraftfullare sätt kan göra någonting. Jag tror inte
              att det finns någon oenighet på den europeiska sidan. Det finns
              några problem i förhållande till amerikanerna i fråga om hur mycket
              det skall kosta, och så har vi det amerikanska valet.
            </seg>
          </u>
          <u>
            <seg>
              Men det måste vi se bortom. Det brinner en eld där borta som
              vi måste vara med och släcka.
            </seg>
          </u>
          <note>
            Märkning av livsmedel
          </note>
          <note type="speaker">
            Anf. 46 LENNART DALÉUS (c)
          </note>
          <u>
            <seg>
              Herr talman! När man diskuterar genteknikfrågorna intar frågan
              om märkning av livsmedel en alldeles speciell roll. Det beror
              på att människor kräver att få veta innehållet i produkter, särskilt
              när de känner viss oro för en del substanser. Frågan var uppe
              i Europaparlamentet för några dagar sedan. Man fattade ett ganska
              luddigt beslut. Den svenska gentekniknämnden har varit avvisande
              till en generell märkning av livsmedel.
            </seg>
          </u>
          <u>
            <seg>
              Jag skulle vilja fråga justitieministern vilken regeringens nuvarande
              ståndpunkt är i denna fråga och om hur och var man kommer driva
              den i EU-samarbetet.
            </seg>
          </u>
          <note>
            Anf. 47 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Egentligen är det jordbruksministerns fråga, men
              om jag får ge ett mycket allmänt svar vill jag säga att jag som
              konsumentminister och jordbruksministern i EU-sammanhang kommer
              att fortsätta driva märkningsfrågorna. Det handlar självfallet
              också om genteknikmärkning.
            </seg>
          </u>
          <u>
            <seg>
              Vi vet att det har förekommit en hel del seminarieverksamhet
              i EU-sammanhang för att försöka utröna vilken hållning man skall
              ha till genmanipulerade livsmedel. Här är EU och EU-området i
              händerna också på hela VHO-området.
            </seg>
          </u>
          <u>
            <seg>
              Det jag allmänt kan säga är att detta trots Gentekniknämndens
              uttalande, som Daléus hänvisar till, är högt prioriterade frågor
              för svenska regeringsledamöter i EU-sammanhang.
            </seg>
          </u>
          <note type="speaker">
            Anf. 48 LENNART DALÉUS (c)
          </note>
          <u>
            <seg>
              Herr talman! Att det är högt prioriterade frågor tycker jag är
              bra.
            </seg>
          </u>
          <u>
            <seg>
              Skälet till att jag ställde frågan till justitieministern är
              att den aktuella lagstiftningen och de aktuella myndigheterna
              märkligt nog ligger under Justitiedepartementet och justitieministern.
              Men nu när konsumentministern svarar svarar hon inte på den tydliga
              frågan. Kommer regeringen att i EU-sammanhang driva krav på en
              generell märkning av gentekniskt modifierade livsmedel?
            </seg>
          </u>
          <note>
            Anf. 49 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Svaret är ja. Vi kommer att göra det.
            </seg>
          </u>
          <u>
            <seg>
              Samtidigt kan vi, som Lennart Daléus väl förstår, inte i dag
              säga om vi kommer att ha framgång i den kampen. Men vi kommer
              att driva den.
            </seg>
          </u>
          <u>
            <seg>
              Momsfusket
            </seg>
          </u>
          <note>
            Anf. 50 ROSE-MARIE FREBRAN (kds)
          </note>
          <u>
            <seg>
              Herr talman! Jag vill ställa en fråga till justitieministern
              med anledning av det stora momsfusk som vi alla är väl medvetna
              om. En del uppger att det kostar i storleksordningen 14 miljarder
              per år. Andra säger drygt 30 miljarder kronor per år. Den tidigare
              fyrklöverregeringen avsatte ju särskilda pengar för projekt för
              att leta upp momsfuskare, som visade sig vara mycket framgångsrika.
              En satsad krona ger 10 kr tillbaka.
            </seg>
          </u>
          <u>
            <seg>
              Jag skulle vilja fråga om den nuvarande regeringen är beredd
              inte bara att fortsätta verksamheten utan att utöka den, eftersom
              det är en otroligt lönsam investering för statskassan. Det behövs
              naturligtvis även av andra skäl.
            </seg>
          </u>
          <note>
            Anf. 51 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Som Rose-Marie Frebran kanske känner till tog regeringen
              fram en strategi förra våren när det gäller att bekämpa den ekonomiska
              brottsligheten. Den strategin innebar en inventering av alla de
              områden där ekonomisk brottslighet förekommer.
            </seg>
          </u>
          <u>
            <seg>
              Skatteområdet är ett. Inom ramen för det är momsfrågorna ett
              viktigt område.
            </seg>
          </u>
          <u>
            <seg>
              Därefter under året har det kommit en rad olika förslag i form
              av direktiv till utredningar och uppdrag till myndigheter som
              innebär en effektivisering och förbättring av det pågående arbetet
              när det gäller ekonomisk brottslighet. Vi har förändrat lagstiftning,
              vi har förändrat arbetsmetoder och vi har tillskapat nya organ
              som arbetar på annat sätt.
            </seg>
          </u>
          <u>
            <seg>
              När det gäller just momsfrågan är en väldigt viktig aspekt i
              sammanhanget att se över regelsystemen så att man förebygger brottslig
              verksamhet. Det är också en av de bärande tankarna i strategin.
              Ekonomisk brottslighet är ju av den typen att den utnyttjar lagstiftningens
              i vissa sammanhang icke heltäckande natur, dvs. möjligheterna
              att kringgå regelverket.
            </seg>
          </u>
          <u>
            <seg>
              Därför är det viktigt att vi ser över lagstiftningen, så att
              den är så svår att kringgå och utnyttja som möjligt.
            </seg>
          </u>
          <u>
            <seg>
              När det gäller skattefrågor och inte minst momsfrågor pågår arbete
              i Finansdepartementet med att se över regelverket för att säkerställa
              att det skall bli betydligt svårare att ägna sig åt momsfusk.
              På Justitiedepartementet arbetar vi vidare med att säkerställa
              att myndigheterna, som har att hantera de här frågorna, blir bättre
              på att hantera dem och effektivare när det gäller att utreda dem.
            </seg>
          </u>
          <u>
            <seg>
              I anslutning till detta har också Finansdepartementet, som ansvarar
              för skattemyndigheterna i det här sammanhanget, sett till att
              Riksskatteverkets förslag om att Riksskatteverket skall få ökade
              befogenheter när det gäller att utreda och ingripa mot skattefusk
              av olika slag förs vidare. Vi kommer alltså att föreslå att vi
              skall förenkla förfarandet och ge ett vidare mandat till skattemyndigheterna
              för att effektivisera deras verksamhet.
            </seg>
          </u>
          <note>
            Anf. 52 ROSE-MARIE FREBRAN (kds)
          </note>
          <u>
            <seg>
              Herr talman! Jag har ingenting att invända emot allt det justitieministern
              här har svarat på min fråga, men det har inte direkt berört min
              fråga utan snarare kretsat omkring den. Jag håller med om att
              man skall arbeta förebyggande - självklart skall man göra det
              -
            </seg>
          </u>
          <u>
            <seg>
              men beräkningarna av hur omfattande momsfusket i dag är finns
              där. Oavsett vilken siffra som kommer närmast sanningen är det
              mångmiljardbelopp som inte kommer in till den svenska statskassan.
            </seg>
          </u>
          <u>
            <seg>
              Vi behöver dessa pengar för att få ned underskottet och för att
              klara välfärden i vårt land. Vi behöver komma åt detta för att
              markera samhällets inställning:
            </seg>
          </u>
          <u>
            <seg>
              Vi accepterar inte denna uppluckring av samhällsmoralen eller
              att de hederliga företagarna solkas ned osv.
            </seg>
          </u>
          <u>
            <seg>
              Vi har nu facit från 1995 av hur framgångsrik satsningen på detta
              speciella projekt har varit. Man har i t.ex. mitt hemlän fått
              tillbaka mer än tiofaldigt av det som har satsats. Är regeringen
              beredd att gå vidare på den här vägen?
            </seg>
          </u>
          <note>
            Anf. 53 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Rose-Marie Frebran har väldigt väl beskrivit bakgrunden
              till den stora satsning som regeringen gör när det gäller ekonomisk
              brottslighet och skatter och när det gäller momsfrågan i sig.
              Vi arbetar vidare i enlighet med dessa principer. Det sätt att
              arbeta som Rose-Marie Frebran här redogör för är en del av hela
              den stora satsningen, och den går vidare.
            </seg>
          </u>
          <u>
            <seg>
              Företagsrekonstruktionslag
            </seg>
          </u>
          <note type="speaker">
            Anf. 54 HENRIK S JÄRREL (m)
          </note>
          <u>
            <seg>
              Herr talman! Jag har en fråga till justitieministern.
            </seg>
          </u>
          <note>
            Lagutskottet har sedan senhösten sakbehandlat regeringens proposition
            1995/96:5 Lag om företagsrekonstruktion. Vid lagutskottets sammanträde
            den
          </note>
          <note>
            6 februari beslutade Socialdemokraterna och Centerpartiet i samförstånd
            att bordlägga ärendet för att, som det hette, tänka över förslaget
            närmare.
          </note>
          <u>
            <seg>
              Regeringens avsikt var att lagen skulle träda i kraft den 1 april
              i år. Det är nu inte längre möjligt, eftersom bordläggningen snart
              har varat i en och en halv månad. Ärendet är heller inte upptaget
              i kammarens arbetsplan för den resterande delen av vårsessionen.
            </seg>
          </u>
          <u>
            <seg>
              Känner justitieministern till dessa omständigheter, och har regeringen
              någon beredskap för att om möjligt mildra kostnadskonsekvenserna
              av en rejäl försening av lagens tänkta ikraftträdande? Det här
              handlar ju bl.a. om utbetalning av fler statliga lönegarantier
              än vad som annars torde bli aktuella samt om att rädda företag
              med överlevnadspotential undan konkurs och bereda fortsatt meningsfull
              sysselsättning i många fall.
            </seg>
          </u>
          <note>
            Anf. 55 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Jag delar den uppfattning som Fredrik S Järrel uppenbarligen
              har. Jag tolkar i alla fall in i frågan att det är mycket angeläget
              att vi får till stånd en företagsrekonstruktionslag som är ett
              alternativ till att försätta företag i konkurs. Jag tror nämligen
              att ett sådant alternativ skulle vara mycket värdefullt, och jag
              tycker att det är angeläget att vi får till stånd en sådan lagstiftning
              så fort som möjligt.
            </seg>
          </u>
          <u>
            <seg>
              Däremot råder inte regeringen över riksdagens arbete.
            </seg>
          </u>
          <note type="speaker">
            Anf. 56 HENRIK S JÄRREL (m)
          </note>
          <u>
            <seg>
              Herr talman! Jag är väl medveten om att regeringen inte råder
              över riksdagens arbete. Den skall så heller icke göra. Men jag
              tänkte att det kanske finns några informella band mellan socialdemokraterna
              i riksdagen och socialdemokraterna i regeringskretsen som kan
              påverka skeenden hos saker och ting ändå.
            </seg>
          </u>
          <u>
            <seg>
              Det vore kanske lämpligt att tala varmt, lika varmt som justitieministern
              gör nu, för lagens ikraftträdande.
            </seg>
          </u>
          <note>
            Anf. 57 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Säkerligen finns det både formella och informella
              vägar, men de informella brukar inte jag tala offentligt om.
            </seg>
          </u>
          <u>
            <seg>
              Fredsprocessen i Mellanöstern
            </seg>
          </u>
          <note type="speaker">
            Anf. 58 GÖRAN MAGNUSSON (s)
          </note>
          <u>
            <seg>
              Herr talman! Jag har en fråga till Pierre Schori om fredsprocessen
              i Mellersta Östern. Den är ju i sig en mycket besvärlig och komplicerad
              fråga, och den försvåras naturligtvis ytterligare av de förskräckliga
              terrordåd som på den senaste tiden utförts där.
            </seg>
          </u>
          <u>
            <seg>
              Min fråga gäller det svenska biståndet och stödet till fredsprocessen.
              Är regeringen beredd att öka detta stöd och kanske också rikta
              det på olika sätt? Det finns ju en rad olika områden som erbjuder
              svåra problem, exempelvis lagstiftningsområdet, för det man nu
              skall bygga upp av administration på Västbanken och i Gaza. Men
              också att få tag på kompetenta poliser som kan utbilda palestinier
              i polisarbete erbjuder i dag stora svårigheter. Det skulle vara
              intressant att veta om regeringen överväger att öka de svenska
              insatserna för att stödja fredsprocessen.
            </seg>
          </u>
          <note>
            Anf. 59 Statsrådet PIERRE SCHORI (s)
          </note>
          <u>
            <seg>
              Herr talman! Vi har sedan regeringen tillträdde gått in kraftfullt
              som ett stöd till fredsprocessen i
            </seg>
          </u>
          <u>
            <seg>
              Mellanöstern. Vi har gjort det ekonomiskt, politiskt och även
              personellt genom att utse förre utrikesministern Sten Andersson
              till så att säga särskilt ombud för detta.
            </seg>
          </u>
          <u>
            <seg>
              Det råder egentligen inte brist på pengar i Mellanöstern nu i
              Gaza och Västbanksområdet. Det handlar mer om att få hjulen att
              börja snurra, undanröja slummen, skapa jobb och också nu stärka
              den gryende palestinska staten med rättshjälp, poliser m.m. Det
              finns nu en internationell koordinering under FN, där vi också
              ingår i olika arbetsgrupper och leder en del, bl.a. den som behandlar
              palestinska barns framtid som är väldigt viktig.
            </seg>
          </u>
          <u>
            <seg>
              Men det som framför allt har varit fredens fiende är fattigdomen,
              i detta område liksom på andra håll i världen. Jag såg vid mitt
              senaste besök i Gaza hur det faktiskt har skett en synlig förändring.
              Det pågår en byggboom i området. Man får in palestinska investeringar
              utifrån, planterar träd, röjer slum, bygger gator m.m.
            </seg>
          </u>
          <u>
            <seg>
              Fredsprocessen går alltså framåt. Det enda som kan störa är terroristhandlingar.
              Men då skall man också komma i håg att det är små isolerade extrema
              grupper som står för motståndet, och man kan bara hoppas på att
              det inte får ett överslag i den israeliska opinionen så att högerkretsarna
              kan komma till makten där och bromsa upp det hela.
            </seg>
          </u>
          <u>
            <seg>
              Jag kan lugna Göran Magnusson med att Sverige gör en kraftfull
              insats, och vi kommer att fortsätta med detta. Sten Andersson
              har nyligen varit nere och talat med båda parterna, och det är
              en insats som också uppskattas av båda parterna.
            </seg>
          </u>
          <note>
            Miljökontrollen av Öresundsbroprojektet
          </note>
          <note type="speaker">
            Anf. 60 ELISA ABASCAL REYES (mp)
          </note>
          <u>
            <seg>
              Herr talman! Jag har en fråga till miljöminister
            </seg>
          </u>
          <u>
            <seg>
              Anna Lindh. Den gäller den kritik som professor
            </seg>
          </u>
          <u>
            <seg>
              Torkild Carstens och Björn Gillberg riktade mot Öresundsbrokonsortiet.
              Den här kritiken har inte bemötts av Ines Uusmann på saklig grund
              utan tillbakavisats med att Länsstyrelsen i Malmöhus län, som
              är tillsynsmyndighet, inte har haft någon anledning att klaga.
            </seg>
          </u>
          <u>
            <seg>
              Jag undrar då om Naturvårdsverket har bemött den kritik som har
              riktats från de f.d. miljökontrollanterna och om Anna Lindh har
              tagit del av den kritiken om det har gjorts. Jag undrar också
              om det inte är dags att
            </seg>
          </u>
          <u>
            <seg>
              Naturvårdsverket tar på sig en aktivare roll i kontrollen av
              miljöarbetet så att inga olagligheter begås.
            </seg>
          </u>
          <note>
            Anf. 61 Miljöminister ANNA LINDH (s)
          </note>
          <u>
            <seg>
              Herr talman! Det som Björn Gillberg bl.a. kritiserade var hur
              mätningarna gjordes. Efter det har man bytt mätteknik, och såvitt
              jag förstår gör man nu mätningarna rent tekniskt på det sätt som
              Björn Gillberg ville. Sedan följer Länsstyrelsen och Naturvårdsverket
              arbetet. Regeringen kommer snart att få se en halvårsrapport om
              arbetet. Såvitt jag har förstått, är det ingen ytterligare kritik
              som har framförts efter det att Öresundskonsortiet delvis bytte
              teknik.
            </seg>
          </u>
          <note type="speaker">
            Anf. 62 ELISA ABASCAL REYES (mp)
          </note>
          <u>
            <seg>
              Herr talman! Det är ju den s.k. ålgräsmodellen som skall mäta
              spillet och fiskvandringen. Det är också två punkter som har kritiserats,
              dvs. inte bara mätutrustningen för själva spillet nu. Jag undrar
              om riksdagen kommer att få ta del av den här halvårsrapporten.
            </seg>
          </u>
          <note>
            Anf. 63 Miljöminister ANNA LINDH (s)
          </note>
          <u>
            <seg>
              Herr talman! Både länsstyrelser och myndigheter följer det här
              noga, och om det finns någon som helst anledning till oro kommer
              regeringen självfallet att ta det på allvar och försöka åtgärda
              det. Men än har vi alltså inte sett något som direkt ger anledning
              till oro.
            </seg>
          </u>
          <note type="speaker">
            Anf. 64 BJÖRN SAMUELSON (v)
          </note>
          <u>
            <seg>
              Herr talman! Min fråga handlar också om Öresundsbron, men jag
              vill rikta den till justitieministern.
            </seg>
          </u>
          <u>
            <seg>
              Det var en demonstration mot Öresundsbrobygget den 9 mars, och
              därvid släpptes en polishund lös. Jag undrar om det är Polisens
              sak att kontrollera vad som händer med en människa som attackeras
              av en lössläppt polishund. Gäller samma lag för Polisen som för
              andra hundägare?
            </seg>
          </u>
          <note>
            Anf. 65 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Ja, Polisen ansvarar naturligtvis för sina hundar.
              Det är Polisen själv som gör bedömningen av vilka åtgärder man
              skall vidta och vilka medel man skall använda, t.ex. hund eller
              häst. Polisen ansvarar naturligtvis själv för effekterna av sitt
              handlande.
            </seg>
          </u>
          <note>
            Offentlig upphandling
          </note>
          <note type="speaker">
            Anf. 66 LENNART FREMLING (fp)
          </note>
          <u>
            <seg>
              Herr talman! Jag skulle vilja ställa en fråga till näringsminister
              Jörgen Andersson.
            </seg>
          </u>
          <u>
            <seg>
              För små och medelstora företag är det av särskild betydelse att
              offentlig upphandling ger möjligheter till konkurrens på lika
              villkor. Från företagare hemma i
            </seg>
          </u>
          <u>
            <seg>
              Dalarna har jag hört att kommuner och statliga myndigheter inte
              alltid ger alla företag goda möjligheter att konkurrera. Det kan
              handla om olämplig storlek och kombination i den enskilda entreprenaden
              och en hel del hysch-hysch i samband med upphandlingen.
            </seg>
          </u>
          <u>
            <seg>
              Detta gör naturligtvis att medborgarna inte heller får den bästa
              valutan för skattepengarna. Bättre kunskap behövs alltså om hur
              man sköter upphandlingar inom den offentliga sektorn.
            </seg>
          </u>
          <u>
            <seg>
              Har näringsministern också uppmärksammat det här problemet, och
              vad avser regeringen att göra åt det?
            </seg>
          </u>
          <u>
            <seg>
              Möjligen är det delvis en fråga även för justitieministern och
              civilministern, och det råkar nu vara så lyckligt att de båda
              också finns här.
            </seg>
          </u>
          <note>
            Anf. 67 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Det är naturligtvis viktigt att konkurrensen fungerar
              överallt i samhället, så också inom den offentliga sektorn. Vi
              har haft en underprissättningsutredning, som nu har lagt fram
              sitt betänkande.
            </seg>
          </u>
          <u>
            <seg>
              Utredningen är ute på remiss, och jag vill inte föregripa det
              remissarbetet eller vad som kommer som följd av utredningens arbete.
              Vi får avvakta tills vi börjar bereda ärendet. Det är självfallet
              oerhört viktigt att konkurrensen fungerar.
            </seg>
          </u>
          <note type="speaker">
            Anf. 68 LENNART FREMLING (fp)
          </note>
          <u>
            <seg>
              Herr talman! Redan nu har vi ganska mycket lagstiftning om upphandlingsfrågorna,
              om vad som skall vara offentligt osv. Dessutom kan upphandlingar
              göras på olika sätt. Man kan dela upp en entreprenad i mindre
              delar, t.ex. så att även små företag kan konkurrera framgångsrikt.
              Jag menar att information om vad som är mest effektivt behöver
              komma ut till statliga myndigheter och kommuner. Det är delvis
              det jag undrar om: Har regeringen för avsikt att agera redan innan
              man får de här utredningarna?
            </seg>
          </u>
          <note>
            Anf. 69 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Det finns också anledning att understryka att majoriteten
              inom den offentliga sektorn sköter det här med upphandling på
              ett bra sätt. Det finns alltid exempel, både från den offentliga
              sektorn och från den privata sektorn, på att upphandling kunde
              ske bättre. Dessutom har vi genom EU-medlemskapet fått regler
              för hur det här skall hanteras.
            </seg>
          </u>
          <u>
            <seg>
              Jag vill bara än en gång understryka att det är viktigt för skattebetalarna
              och för konsumenterna att konkurrensen fungerar. Jag tycker att
              kommunerna sköter det i stort sett bra, och huruvida det finns
              anledning till ytterligare åtgärder på den här punkten får vi
              se när vi har remisserna på Underprissättningsutredningen.
            </seg>
          </u>
          <note type="speaker">
            Anf. 70 MARGARETA SANDGREN (s)
          </note>
          <u>
            <seg>
              Herr talman! Jag har också en fråga med anledning av Underprissättningsutredningen.
              Enligt vad jag förstår, vill ministern inte föregripa den remissomgång
              som nu pågår. Men förslaget innebär ju att kommunerna kanske skulle
              tvingas arbeta med vinstmarginaler på verksamhet som är ute och
              konkurrerar med privata aktörer. Innebörden av förslaget är ju
              att den här självkostnadsprincipen därmed skulle skrotas.
            </seg>
          </u>
          <u>
            <seg>
              Jag vill ställa en fråga till statsrådet: Kan förslaget leda
              till att kommuner och landsting tvingas höja avgifter på dagis,
              bad, vård och annan service eller att man får gå in och subventionera
              privata alternativ?
            </seg>
          </u>
          <note>
            Anf. 71 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Jag vill läsa ur Underprissättningsutredningen,
              där det står följande: samtliga för kalkylobjekt relevanta direkta
              och indirekta kostnader inklusive ett avkastningskrav som är skäligt
              med hänsyn till real avkastning och risk.
            </seg>
          </u>
          <u>
            <seg>
              Vad som är rättvisande får så småningom avgöras i praxis. Men
              klart är dock att kalkylmetoden skall baseras på en självkostnadskalkylering.
            </seg>
          </u>
          <note>
            Tillsättning av avregleringsdelegation
          </note>
          <note type="speaker">
            Anf. 72 KARIN FALKMER (m)
          </note>
          <u>
            <seg>
              Herr talman! Jag vill fokusera på en problematik som är viktig
              för tillkomsten av nya företag, nya jobb och villkoren för företagaren.
              Det gäller de direkt hämmande regelsystem som vi har, som är betungande.
              Den borgerliga regeringen tillsatte en avregleringsdelegation.
              Tyvärr avskaffades denna snabbt av den socialdemokratiska regeringen,
              men jag hoppas att förståelsen för värdet och vikten av de här
              frågorna finns hos den nuvarande regeringen.
            </seg>
          </u>
          <u>
            <seg>
              Min fråga är: Avser regeringen att tillsätta någon form av avregleringsdelegation,
              som kan fortsätta det viktiga arbetet?
            </seg>
          </u>
          <u>
            <seg>
              En annan fråga är: Kan ni i den nuvarande regeringen, efter ett
              år och fyra månaders regeringsansvar, peka på några saker där
              ni har genomfört en minskning av den regelmassa som drabbar företagarna?
            </seg>
          </u>
          <note>
            Anf. 73 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Regeringen planerar inte att tillsätta någon sådan
              delegation. Det finns ett antal delegationer som arbetar. Får
              jag hänvisa till Arbetsrättskommissionen, där parterna sitter
              för att diskutera den framtida arbetsrätten.
            </seg>
          </u>
          <u>
            <seg>
              Jag håller inte riktigt med om att allting skulle vara så förtvivlat
              krångligt i vårt land. Jag läste Dagens
            </seg>
          </u>
          <u>
            <seg>
              Industri i går, och där stod det att gummifabriken i
            </seg>
          </u>
          <u>
            <seg>
              Gislaved, som har övertagits av tyska storägare, planerar att
              flytta produktion till Sverige från Tyskland.
            </seg>
          </u>
          <u>
            <seg>
              Skälet är att vi har liberalare permitteringsregler än man har
              i Tyskland. Här finns nog både det som är negativt men också oerhört
              mycket som är positivt i det svenska företagsklimatet.
            </seg>
          </u>
          <u>
            <seg>
              Ett ytterligare bevis för det är att industriinvesteringarna
              1996 kommer att slå alla rekord och uppgå till 69 miljarder. Sådana
              stora investeringar görs inte i ett land som har ett företagsfientligt
              klimat.
            </seg>
          </u>
          <note type="speaker">
            Anf. 74 KARIN FALKMER (m)
          </note>
          <u>
            <seg>
              Herr talman! I den situation som vårt land befinner sig i nu,
              med den höga arbetslösheten och med alla de fagra ord som bl.a.
              har kommit från regeringspartiet om de mindre företagens betydelse
              för tillkomsten av nya arbeten, blir jag bekymrad av industriministerns
              svar. Det jag tänker på är den lille företagaren, som står i begrepp
              att starta eller driva verksamhet och som får en enormt tung ryggsäck
              med en regelmassa på många olika områden. Den återreglering som
              den nuvarande regeringen har gjort sedan regeringsansvaret gick
              över till den har för övrigt också inneburit att den här ryggsäcken
              har blivit allt tyngre.
            </seg>
          </u>
          <u>
            <seg>
              Jag är bekymrad, om det inte finns någon förståelse för den mindre
              företagarens situation. När en företagare, han eller hon, vill
              starta finns det i dag många hinder - det kan inte vara en nyhet
              för industriministern - som gör att man tvekar, att man inte kommer
              i gång och att de som redan har kommit i gång tvekar och avstår
              från att anställa. Det här är verkliga bekymmer. Jag hoppas att
              industriministern tänker om i fråga om det här problemkomplexet,
              därför att det är avgörande för många små företag.
            </seg>
          </u>
          <note>
            Anf. 75 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Det absolut viktiga för småföretagen är att det
              finns en ordentlig efterfrågan i landet. Det finns en investeringsvilja
              - det rör sig, som sagt, om
            </seg>
          </u>
          <u>
            <seg>
              69 miljarder kronor - och andelen småföretag är uteslutande underleverantörer
              till storindustrin. Det är det som är det absolut viktiga för
              att småföretagen också skall kunna fortsätta med sin framgångsrika
              verksamhet. Denna investeringsvilja är en följd av den industripolitik
              som den här regeringen har fört.
            </seg>
          </u>
          <u>
            <seg>
              Avgångsvederlag för politiskt anställda
            </seg>
          </u>
          <note type="speaker">
            Anf. 76 BJÖRN VON SYDOW (s)
          </note>
          <u>
            <seg>
              Herr talman! Jag har en fråga, ursprungligen avsedd att ställas
              till Jan Nygren.
            </seg>
          </u>
          <u>
            <seg>
              För några dagar sedan fanns det uppgifter i medierna om att regeringen
              eventuellt vid dagens regeringssammanträde skulle fatta ett beslut
              innebärande att förmånerna fördubblas för politiskt sakkunniga
              m.fl. knutna till regeringskansliet. Jag undrar om det förhåller
              sig på det sättet.
            </seg>
          </u>
          <note>
            Anf. 77 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Det är inte en fråga som behandlats i regeringen.
              Jag skall ändå försöka besvara den, mest utifrån samma medier
              som Björn von Sydow tagit del av.
            </seg>
          </u>
          <u>
            <seg>
              Jag har uppfattat situationen så att det finns en grupp som har
              berett frågan om vilka villkor som skall gälla för vissa politiskt
              anställda i regeringskansliet. Vidare finns det ett förslag om
              att förändra den regel som gäller i dag, nämligen att man har
              rätt till avgångsvederlag i sex månader oberoende av om man under
              den tiden får ett annat arbete. Förslaget går ut på att i stället
              få avgångsvederlag under ett år. I
            </seg>
          </u>
          <u>
            <seg>
              gengäld skall det inte utgå om man får ett annat arbete. Den
              information jag har är att man gjort bedömningen att detta skulle
              bli billigare för statskassan. Det är en bättre regel från statsfinansiella
              utgångspunkter.
            </seg>
          </u>
          <u>
            <seg>
              Jag vill i detta sammanhang passa på att erinra om följande.
              Att man över huvud taget för denna diskussion om avgångsvederlag
              för nämnda kategori anställda har att göra med att dessa människor
              inte har någon anställningstrygghet. När den här kategorin i medier
              ibland jämförs med kollektivanställda och det hävdas att den har
              betydligt bättre regler i samband med avgång är det fullständigt
              fel. Hela det trygghetssystem som normalt finns inbyggt i vår
              arbetsrätt gäller inte för denna kategori.
            </seg>
          </u>
          <note type="speaker">
            Anf. 78 BJÖRN VON SYDOW (s)
          </note>
          <u>
            <seg>
              Herr talman! Om jag uppfattat saken rätt är det för närvarande
              så att inget beslut har fattats. Min fråga blir då: Avser regeringen
              att överlägga med de andra riksdagspartierna i frågan innan beslut
              tas i regeringen?
            </seg>
          </u>
          <note>
            Anf. 79 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Jag kan tyvärr inte svara på den frågan.
            </seg>
          </u>
          <u>
            <seg>
              Den avreglerade elmarknaden
            </seg>
          </u>
          <note type="speaker">
            Anf. 80 RUNE EVENSSON (s)
          </note>
          <u>
            <seg>
              Herr talman! Jag vill rikta min fråga till näringsoch energiminister
              Jörgen Andersson.
            </seg>
          </u>
          <u>
            <seg>
              I december förra året fattade ju riksdagen beslut om en avreglering
              av elmarknaden. Ett av motiven var att få bättre konkurrens och
              att konsumenten skulle sättas i centrum. Vidare skulle konsumenten
              kunna förhandla med olika leverantörer för att få bästa möjliga
              pris.
            </seg>
          </u>
          <u>
            <seg>
              Resultatet hittills är, som när det gäller de flesta andra avregleringar:
              Det har blivit dyrare för konsumenterna, framför allt för små
              och enskilda konsumenter.
            </seg>
          </u>
          <u>
            <seg>
              En av orsakerna till att konsumenterna skulle byta leverantör
              är att man måste investera i en mätutrustning som kostar ungefär
              5 000 kronor. Det tar lång tid att tjäna in ett sådant belopp
              om konkurrensen gäller några ören per kilowatt. Därför väljer
              konsumenten förmodligen att behålla sin gamla leverantör som är
              medveten om detta och som kanske höjer priset med anledning härav.
              Därför vill jag fråga vad energiministern tänker göra för att
              eliminera dessa hinder för den fria konkurrens som var avsedd.
            </seg>
          </u>
          <note>
            Anf. 81 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Först vill jag slå fast att för det som är konkurrensutsatt,
              nämligen produktionen av el, har kostnaden gått ner på grund av
              att vi nu har en gemensam nordisk elmarknad innebärande att norsk
              el finns på den svenska marknaden. Detta har alltså inneburit
              att produktionskostnaderna har gått ner.
            </seg>
          </u>
          <u>
            <seg>
              Där monopolet fortfarande gäller, det gäller då mätverksamheten,
              har sju företag valt att på ett eventuellt otillbörligt sätt höja
              sina nättariffer. Det kommer NUTEK att ta sig an. Med all säkerhet
              kommer man att kalla till sig de ärendena. Skulle det visa sig
              att den av riksdagen tecknade lagen inte följs kommer åtgärder
              att vidtas.
            </seg>
          </u>
          <u>
            <seg>
              När det gäller mätutrustningen kan jag säga att
            </seg>
          </u>
          <u>
            <seg>
              NUTEK har fått i uppdrag att senast den 30 april redovisa möjligheter
              till billigare mätutrustning. Jag har gott hopp om att man lyckas.
              Skulle man inte lyckas kommer vi att övergå till den norska modellen,
              dvs. någon form av generell mätning.
            </seg>
          </u>
          <note type="speaker">
            Anf. 82 RUNE EVENSSON (s)
          </note>
          <u>
            <seg>
              Herr talman! Det låter positivt. Man kan självfallet ana att
              det inte ligger i elmarknadens intresse att göra det lätt när
              det gäller konkurrensen.
            </seg>
          </u>
          <u>
            <seg>
              Om nu el köps av en ny leverantör, varför skulle man då inte
              kunna läsa av sin mätare vid ett visst datum och säga att fr.o.m.
              det datumet kommer el att köpas från en ny leverantör? Då behöver
              det inte bli fråga om de våldsamma belopp som har diskuterats
              i pressen.
            </seg>
          </u>
          <u>
            <seg>
              Kan inte också leverantörerna stå för mätarkostnaderna?
            </seg>
          </u>
          <note>
            Anf. 83 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Jag har ingen annan uppfattning, Rune
            </seg>
          </u>
          <u>
            <seg>
              Evensson! Det bör vara fullt möjligt att hitta billigare mätutrustning.
              Det finns faktiskt företag som har tagit fram nämnda modell. Om
              det håller måttet får vi reda på när NUTEK den 30 april avlämnar
              sin rapport.
            </seg>
          </u>
          <u>
            <seg>
              Skulle det inte göra det, men så tror jag inte att det blir,
              kommer vi att gå in för den norska modellen.
            </seg>
          </u>
          <u>
            <seg>
              Den gör det möjligt för alla konsumenter att få del av den billigare
              producerade el som vi fått genom den nordiska elmarknaden.
            </seg>
          </u>
          <u>
            <seg>
              Vindkraftsutbyggnad
            </seg>
          </u>
          <note type="speaker">
            Anf. 84 SIVERT CARLSSON (c)
          </note>
          <u>
            <seg>
              Herr talman! Jag har en fråga till näringsministern, alternativt
              till miljöministern.
            </seg>
          </u>
          <u>
            <seg>
              Vid omställningen av vårt energisystem kommer -
            </seg>
          </u>
          <u>
            <seg>
              jag förutsätter att vi alla är överens om det - bl.a.
            </seg>
          </u>
          <u>
            <seg>
              vindkraftens utbyggnad att få stor betydelse. Internationellt
              utvecklas den ju mycket snabbt.
            </seg>
          </u>
          <u>
            <seg>
              Vid bedömningen av tillåtelse och därmed bygglov för vindkraftverk
              i dag tas, tyvärr, ganska sällan hänsyn till naturresurslagens
              portalparagraf. I stället medverkar lagstiftningen beträffande
              exempelvis strandskydd, rörligt friluftsliv, militära aktiviteter,
              skydd för landskapsbilden, kulturminnesvård och naturvård till
              omfattande och enligt min och flera andras mening - det vet jag
              - onödiga svårigheter när det gäller etableringen av vindkraft.
            </seg>
          </u>
          <u>
            <seg>
              Min fråga blir därför: Är miljöministern - jag ser att hon vill
              svara på frågan - villig att medverka till en översyn och en reviderad
              lagstiftning på nu nämnda områden för att därmed underlätta vindkraftens
              utbyggnad och stärka dess ställning?
            </seg>
          </u>
          <note>
            Anf. 85 Miljöminister ANNA LINDH (s)
          </note>
          <u>
            <seg>
              Herr talman! Jag kan hålla med om att det i alltför många fall
              har varit alltför komplicerat att placera ut vindkraftverk. Vi
              har därför sett till att myndigheterna
            </seg>
          </u>
          <u>
            <seg>
              - Boverket m.fl. - gått samman för att komma med råd när det
              gäller utplaceringen av vindkraftverk. Vi i regeringen har också
              väldigt tydligt i praxis markerat i fråga om ärenden som gått
              till beslut hos regeringen att vi vill ha en mycket generös tillämpning
              av reglerna för att det verkligen skall bli möjligt att placera
              ut vindkraftverk. Vindkraften är ju en av de viktiga förnyelsebara
              energikällorna.
            </seg>
          </u>
          <u>
            <seg>
              Om det blir behov av ytterligare lagändringar för att den här
              generositeten verkligen skall kunna slå igenom kommer vi att se
              till att vi får den sortens lagändringar.
            </seg>
          </u>
          <note type="speaker">
            Anf. 86 SIVERT CARLSSON (c)
          </note>
          <u>
            <seg>
              Herr talman! Jag tackar miljöministern för ett, tycker jag, positivt
              svar. Det är ett steg på rätt väg. Jag tror att i slutändan måste
              vissa lagstiftningsbitar ses över. Här finns ju ett ganska hårt
              motstånd.
            </seg>
          </u>
          <u>
            <seg>
              Har vi nu kommit överens om att introducera vindkraften och att
              bygga ut den och denna i sin tur kan svara för, som NUTEK säger,
              för 12-13 terawattimmar, bör vi göra det möjligt för vindkraften
              att utvecklas så som den kan utvecklas där den kan utvecklas.
            </seg>
          </u>
          <u>
            <seg>
              Besparingar i skolan
            </seg>
          </u>
          <note>
            Anf. 87 BRITT-MARIE DANESTIG-
          </note>
          <u>
            <seg>
              OLOFSSON (v)
            </seg>
          </u>
          <u>
            <seg>
              Herr talman! Jag har en fråga till skolminister Ylva Johansson.
            </seg>
          </u>
          <u>
            <seg>
              För några veckor sedan frågade jag skolministern om de konsekvenser
              som nedskärningarna beträffande elevvårdspersonalen fått inom
              skolan - för eleverna och för elevernas psykiska status. Sedan
              dess har det kommit en rapport från Skolverket, Besparingar i
              skolan. Den ger i varje fall mig en ganska dyster bild av vad
              som i dag händer i skolan. Jag känner mig oroad och jag tror att
              också skolministern är oroad.
            </seg>
          </u>
          <u>
            <seg>
              Det talas alltså om personalminskningar, dvs. om färre vuxenkontakter.
              Det får till följd att det blir större klasser och därmed stökigt.
              Tysta elever, de som inte syns - ofta flickor - glöms bort. De
              får inte den hjälp som de behöver, utan de osynliggörs. Färre
              grupptimmar och färre laborativa moment påverkar undervisningen
              bl.a. i naturvetenskapliga ämnen som kemi och fysik. Minskad specialundervisning
              drabbar mest barn med läs- och skrivsvårigheter. Men framför allt
              handlar det om minskad hemspråksundervisning.
            </seg>
          </u>
          <u>
            <seg>
              Slutsatsen i rapporten blir att de största nedskärningarna i
              skolan procentuellt har gjorts på särskilda stödinsatser. Det
              tycker jag är allvarligt.
            </seg>
          </u>
          <u>
            <seg>
              Jag skulle vilja fråga skolministern vilka slutsatser skolministern
              drar av rapporten och vilka åtgärder hon eventuellt kommer att
              vidta för att förbättra situationen.
            </seg>
          </u>
          <note>
            Anf. 88 Statsrådet YLVA JOHANSSON (s)
          </note>
          <u>
            <seg>
              Herr talman! Det finns många tecken som tyder på att de senaste
              årens ganska stora nedskärningar som har drabbat skolan i många
              kommuner har slagit på ett sådant sätt att de genomsnittliga eleverna
              klarat sig ganska väl, medan de elever som har litet större behov
              av stöd än andra, gråzonsbarnen, fått bära det tyngsta lasset
              och drabbats hårdast. Inte minst mot den bakgrunden är det oerhört
              viktigt att vi klarar av att föra en ekonomisk politik som på
              sikt kan garantera resurserna till våra grundläggande verksamheter
              i välfärdssamhället, dit skolan hör. Det är också viktigt att
              vi på kort sikt ser till att vi prioriterar resurserna på ett
              sådant sätt att vi faktiskt når en likvärdig utbildningsstandard
              för alla barn.
            </seg>
          </u>
          <u>
            <seg>
              Skolverket har fått i uppdrag från regeringen att särskilt granska
              hur kommunerna fördelar sina resurser mellan olika elever och
              olika elevgrupper för att nå en likvärdig skola.
            </seg>
          </u>
          <u>
            <seg>
              Jag tror också att det är viktigt att vi blir bättre på att värdera
              kvalitet i skolan. Även om vi kan konstatera att det varit stora
              besparingar på skolans område och kan befara att det fått stora
              konsekvenser för kvaliteten, vet vi sedan tidigare att kvaliteten
              under den tid då resurserna till skolan stadigt ökade inte alls
              höjdes i den takt som resurserna ökade. Resurserna är en viktig
              fråga, men en ännu viktigare fråga är: Vad blir det konkreta kvalitativa
              resultatet både för enskilda elever och för skolan i dess helhet?
              Där kommer vi inom kort att få ta del av Skolverkets rapport Bilden
              av skolan.
            </seg>
          </u>
          <note>
            Anf. 89 BRITT-MARIE DANESTIG
          </note>
          <u>
            <seg>
              OLOFSSON (v)
            </seg>
          </u>
          <u>
            <seg>
              Herr talman! Det här är en oerhört viktig jämlikhetsfråga. Det
              är också en viktig klassfråga. Det är ett nationellt ansvar som
              regeringen har när det gäller likvärdighet. Det är något basalt
              för svensk utbildningspolitik. I 1 kap. 2 § skollagen står det
              att utbildningen inom varje skolform skall vara likvärdig varhelst
              den anordnas i landet. Den skall också ta hänsyn till elever med
              särskilda behov och som har svårigheter i skolarbetet.
            </seg>
          </u>
          <u>
            <seg>
              Tycker skolministern att de här kraven uppfylls i dag, att vi
              verkligen med gott samvete kan säga att vi har en likvärdig skola?
              Jag är medveten om de ekonomiska svårigheterna. Men bristande
              möjligheter i den här viktiga delen innebär mycket stora svårigheter
              att kompensera det senare i livet. Är skolministern beredd att
              överväga att återinföra sektorsbidraget till skolan?
            </seg>
          </u>
          <note>
            Anf. 90 Statsrådet YLVA JOHANSSON (s)
          </note>
          <u>
            <seg>
              Herr talman! Det är ett nationellt ansvar att se till att vi
              har en likvärdig skola. Det finns oroande tecken bl.a. därför
              att resurserna till skolan under flera års tid har minskat. Men
              vi vet ännu inte säkert hur det har slagit på kvaliteten. Jag
              måste ändå säga att mitt intryck är - jag besöker väldigt många
              skolor - att det finns kvalitetsskillnader mellan svenska skolor
              men att de kvalitetsskillnaderna inte huvudsakligen handlar om
              hur mycket resurser en skola får. De största kvalitetsskillnaderna
              finns inte heller mellan kommuner utan inom kommuner, kanske mellan
              skolor som ligger bara ett stenkast ifrån varandra. Då blir det
              intressant att fråga sig: Vad är det egentligen som avgör kvaliteten
              i skolan? Vad är det som gör att vissa skolor lyckas bättre än
              andra? Självklart är de ekonomiska resurserna en viktig förutsättning,
              men inte den enda.
            </seg>
          </u>
          <u>
            <seg>
              Nej, jag är inte beredd att återinföra sektorsbidraget i skolan.
              Under den tid vi hade sektorsbidrag täckte det mindre än hälften
              av skolans kostnader. Det skulle det göra också i framtiden. Det
              betyder att det bara är för syns skull man inför öronmärkta pengar.
            </seg>
          </u>
          <u>
            <seg>
              Egentligen handlar det inte om att staten talar om vilka pengar
              som skall användas i skolan ute i kommunerna. Det skulle däremot
              vara olyckligt att försöka definiera vilka kostnader som hör till
              skolan, vilka som hör till barnomsorgen och skolbarnomsorgen i
              de många exempel som finns på en bra integrering mellan dessa
              olika verksamheter.
            </seg>
          </u>
          <note type="speaker">
            Anf. 91 BJÖRN SAMUELSON (v)
          </note>
          <u>
            <seg>
              Herr talman! När vi hade ett detaljerat reglerat statsbidrag
              till skolan täckte det inte heller kostnaderna till hundra procent.
              Det var ett svar rakt ut i luften.
            </seg>
          </u>
          <u>
            <seg>
              Det kan vidtas andra åtgärder som inte kostar så mycket. Jag
              skulle vilja fråga skolministern om hon ser möjligheter till strukturella
              förändringar, t.ex. att förskolan får ett annat myndighetsansvar
              än vad den har i dag, att vi genomför strukturella organisationsförändringar
              när det gäller Skolverket, genomför förändringar som underlättar
              samarbetet mellan kommuner så att de slutar att märka revir.
            </seg>
          </u>
          <note>
            Anf. 92 Statsrådet YLVA JOHANSSON (s)
          </note>
          <u>
            <seg>
              Herr talman! Det var just det jag sade: Under den tid vi har
              haft specialdestinerade resurser eller sektorsbidrag till skolan
              har det ändå bara täckt en del, som mest ungefär hälften, av skolans
              kostnader och därför egentligen inte varit något egentligt mått
              på vilka pengar som satsas på skolan.
            </seg>
          </u>
          <u>
            <seg>
              Jag kan försäkra Björn Samuelson om att regeringen arbetar mycket
              intensivt med hur vi på bästa sätt skall kunna underlätta integrering
              både lokalmässigt och verksamhtsmässigt mellan förskola, skolbarnomsorg
              och grundskola. Jag tror att det är oerhört viktigt att man får
              ett möte till stånd mellan förskolepedagogiken och skolpedagogiken,
              där det bästa av de olika kulturerna kan mötas. Det finns många
              exempel ute i kommunerna på att man med samarbete mellan olika
              professioner kring barnen - grundskollärare, förskollärare och
              fritidspedagoger löser gemensamt uppgifterna för en gemensam grupp
              barn - lyckats höja kvaliteten också med befintliga resurser.
            </seg>
          </u>
          <note type="speaker">
            Anf. 93 MARGITTA EDGREN (fp)
          </note>
          <u>
            <seg>
              Herr talman! Av de resurser som används i skolan är lärarna en.
              Många säger att lärarutbildningen är dålig. Men jag skulle vilja
              få in en annan aspekt. Kan det inte vara så att hela organisationen
              av skolan, som är hundratals år gammal, är som en korsett, en
              hämmande gördel, runt det arbete som lärare vill utföra i skolan?
              Om man skulle släppa betydligt fler nya idéer och tillåta större
              frihet rent organisatoriskt, skulle man därmed kanske få en bättre
              skola?
            </seg>
          </u>
          <note>
            Anf. 94 Statsrådet YLVA JOHANSSON (s)
          </note>
          <u>
            <seg>
              Herr talman! Jag tror att det kan vara en riktig beskrivning
              av många enkilda skolor. Det kan finnas en organisation som är
              en hämmande korsett. Däremot har vi i dag en mycket stor lokal
              frihet när det gäller att organisera arbetet i skolan och skolverksamheten
              i kommunen eller på en konkret skola. Men det är fortfarande ganska
              få skolor och kommuner som utnyttjat den friheten. Men mitt intryck
              från mina många besök i skolor är att de skolor som har tagit
              vara på den nya friheten och utgått från den konkreta pedagogiska
              verksamheten, låtit de organisatoriska strukturerna anpassas till
              verksamheten och inte tvärtom, har kunnat ha en mycket hög kvalitet,
              även om de inte fått mer utan kanske i stället mindre resurser.
            </seg>
          </u>
          <note type="speaker">
            Anf. 95 BJÖRN SAMUELSON (v)
          </note>
          <u>
            <seg>
              Herr talman! För ett tag sedan hade jag en diskussion med Margot
              Wallström om skolan och skolbiblioteken. Hon delade min oro över
              den ickeutveckling som vi nu ser. Det står i olika artiklar i
              pressen att Ylva Johansson anser att skolbiblioteksstandarden
              och kvaliteten är god sådan den är i svenska skolor i dag. Artikeln
              från bl.a. Östgöta Correspondenten kan jag överlämna. Vad tycker
              ni egentligen? Detta har också bäring på likvärdigheten. Språket
              är ju en demokratifråga. Det kan man bl.a. läsa i den debattrunda
              som Ylva Johansson haft med Beatrice Ask. Hon säger på ett ställe
              att man skall ha voiceexit-perspektivet på demokratin i skolan.
              Vad tycker ni? Är det bra med skolbibliotekens standard och kvalitet
              eller inte? Det tycker i varje fall inte författarna.
            </seg>
          </u>
          <note>
            Anf. 96 Statsrådet YLVA JOHANSSON (s)
          </note>
          <u>
            <seg>
              Herr talman! Det kan både vara så att den generella standarden
              är god och att man ändå är oroad över de tendenser som finns till
              att det inte är lika bra överallt. Det gäller på många områden
              när det handlar om en så stor verksamhet som skolan.
            </seg>
          </u>
          <u>
            <seg>
              Generellt har vi en god standard i den svenska skolan, även när
              det gäller skolbiblioteken. Det hindrar inte att också jag som
              skolminister är oroad över att skolbiblioteken på vissa håll har
              varit satta på undantag. Det gäller också en del andra verksamheter
              inom skolan. Dessa båda perspektiv kan faktiskt förenas.
            </seg>
          </u>
          <note>
            OS i Stockholm
          </note>
          <note type="speaker">
            Anf. 97 EWA LARSSON (mp)
          </note>
          <u>
            <seg>
              Herr talman! Min fråga riktar sig till civilminister
            </seg>
          </u>
          <u>
            <seg>
              Marita Ulvskog.
            </seg>
          </u>
          <u>
            <seg>
              Regeringen föreslår nu att vi skall stå som garanter. Vi skall
              garantera 2,5 miljarder kronor till sommar-OS. Garantin avser
              att täcka ett eventuellt underskott vid ett planerat OS-lotteri.
              Ingen, inte ens civilministern, tror att lotteriet kommer att
              gå ihop. Man talar om att det kanske kan tas in 1 miljard på lotteriet.
            </seg>
          </u>
          <u>
            <seg>
              Den arrangör som nämnts och som har förts i debatten är AB Tipstjänst.
              Men styrelsen har ännu inte tagit ställning till om man vill arrangera
              ett OS-lotteri.
            </seg>
          </u>
          <u>
            <seg>
              Styrelsen har sammanträde på måndag. Om man nu säger nej, kvarstår
              då garantin? Gäller den andra lotteriverksamheter och andra spelbolag?
              Eller är garantin knuten just till AB Tipstjänst?
            </seg>
          </u>
          <note>
            Anf. 98 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Det finns en balanserad budget med ca 11 miljarder
              på inkomstsidan och 11 miljarder på utgiftssidan för det OS-arrangemang
              som Stockholms stad har ansökt om att vi skall utställa en garanti
              för.
            </seg>
          </u>
          <u>
            <seg>
              Det som regeringen vill föreslå riksdagen genom en proposition
              är att man på inkomstsidan vill ställa upp med en garanti på 2,5
              miljarder av de 11 miljarderna.
            </seg>
          </u>
          <u>
            <seg>
              De övriga miljarderna handlar sponsorsintäkter som i stort sett
              redan i dag är färdigförhandlade. Det rör sig bl.a. om TV-inkomster.
              Det finns en mycket osäker post på inkomstsidan, och det gäller
              lotteriinkomsten på 2,5 miljarder.
            </seg>
          </u>
          <u>
            <seg>
              Från regeringens sida säger vi att det är mycket bättre att vi
              - om vi skall gå in med en garanti för ett
            </seg>
          </u>
          <u>
            <seg>
              OS-arrangemang - tar ansvaret för just denna post.
            </seg>
          </u>
          <u>
            <seg>
              Men det är också den enda post som vi tar ansvar för.
            </seg>
          </u>
          <u>
            <seg>
              Vi vill inte gå in på utgiftssidan och ge några garantier om
              att eventuella överdrag av kostnaderna skall kompenseras i efterhand
              av staten. Vi vill tvärtom lägga en väldigt stark kostnadspress
              på OS-
            </seg>
          </u>
          <u>
            <seg>
              arrangörerna. Det får inte kosta mer än vad man har angett i
              den balanserade budgeten.
            </seg>
          </u>
          <u>
            <seg>
              När det gäller själva lotteriet skall staten få rätten att anordna
              ett OS-lotteri. Om vi sedan tar in 1 miljard, 2 miljarder eller
              2,5 miljarder kan diskuteras. Jag tror inte att man kan ta in
              2,5 miljarder på ett sådant lotteri, utan man får skjuta till
              av ordinarie budgetmedel.
            </seg>
          </u>
          <u>
            <seg>
              Tipstjänst, som blir det nya stora sammanslagna statliga spelbolaget,
              har angett att man tror sig kunna ta in 1-2 miljarder på lotteriet.
              Eftersom Tipstjänst är ett professionellt spelbolag litar jag
              på den bedömningen. Med min allmänna kännedom om spelmarknaden
              - jag får också väldigt ofta framhålla vikten av att folkrörelselotterierna
              har ett vitt spelrum - tvivlar jag inte på att Tipstjänst kommer
              att vara intresserat av att ta på sig uppgiften med ett sådant
              här lotteri.
            </seg>
          </u>
          <u>
            <seg>
              Men det handlar först om att Stockholms stad skall lämna in en
              ansökan senast i augusti. Sedan gäller det kampen om att vinna
              kandidaturen. Därefter kan det bli dags att diskutera detaljerna
              kring detta lotteri, som alltså utgör en ganska liten del av detta
              jättearrangemang.
            </seg>
          </u>
          <note type="speaker">
            Anf. 99 EWA LARSSON (mp)
          </note>
          <u>
            <seg>
              Herr talman! Anledningen till förslaget att riksdagen skall besluta
              om en garanti är ju att det förutsätts en statlig garant för att
              man över huvud taget skall kunna gå in med en ansökan. Men det
              var inte detta som var min fråga.
            </seg>
          </u>
          <u>
            <seg>
              Faktum kvarstår att styrelsen för AB Tipstjänst ännu inte har
              tagit ställning till om man vill arrangera ett OS-lotteri. Min
              fråga var: Vi kan ha hypoteser om att AB Tipstjänst tycker att
              detta är en bra affär osv., men om styrelsen säger nej, vad gäller
              då för den statliga garantin? Gäller den andra bolag? Eller vad
              är det som gäller, om AB Tipstjänst säger nej?
            </seg>
          </u>
          <note>
            Anf. 100 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Propositionen går ut på att staten vill ha rätten
              till att anordna detta lotteri för att ställa upp med garantin
              på 2,5 miljarder kronor. Vi kommer inom kort att ha bara ett spelbolag,
              nämligen det sammanslagna Tipstjänst och Penninglotteriet. Skulle
              styrelsen för Tipstjänst i en framtid inte vilja ta på sig ett
              sådant uppdrag kan ägaren - staten - byta styrelse.
            </seg>
          </u>
          <u>
            <seg>
              Rasism och främlingsfientlighet
            </seg>
          </u>
          <note type="speaker">
            Anf. 101 ELISABETH FLEETWOOD (m)
          </note>
          <u>
            <seg>
              Herr talman! För ett par timmar sedan hade jag tillfälle att
              lyssna på en interpellationsdebatt mellan skolministern och Beatrice
              Ask. Det gällde rasism och främlingsfientlighet. Där nämndes också
              Holocaust, eller Förintelsen som vi brukar säga i Sverige.
            </seg>
          </u>
          <u>
            <seg>
              För ett par veckor sedan träffade jag i Melbourne en man, och
              han var som nioåring tillsammans med sin mamma några av de allra
              sista som Raoul Wallenberg lyckades rädda. Resten av familjen
              förintades.
            </seg>
          </u>
          <u>
            <seg>
              I interpellationsdebatten talades det om rasism och främlingsfientlighet.
              Min fråga riktar sig då givetvis till Ylva Johansson. Vad kan
              skolan göra för att kommande generationer inte glömmer bort vad
              Förintelsen innebar? Vi vet att det finns individer, grupper och
              organisationer som förnekar att Förintelsen över huvud taget har
              ägt rum. För den framtida demokratiska världen och för alla mänskliga
              värden som vi tror på är det nödvändigt att vi inte glömmer bort
            </seg>
          </u>
          <u>
            <seg>
              Förintelsen. Jag vill fråga Ylva Johansson: Vad kan vi göra för
              att skolan skall ta sitt mycket stora ansvar för att vi inte glömmer
              vad Förintelsen innebar och för att kommande generationer får
              veta vad som skedde?
            </seg>
          </u>
          <note>
            Anf. 102 Statsrådet YLVA
          </note>
          <note>
            JOHANSSON (s)
          </note>
          <u>
            <seg>
              Herr talman! Elisabeth Fleetwood berör en av skolans allra mest
              grundläggande uppgifter, den som handlar om att förmedla, utveckla
              och hävda våra grundläggande demokratiska värderingar och att
              i ordets vidaste bemärkelse fostra demokratiska medborgare.
            </seg>
          </u>
          <u>
            <seg>
              Självfallet är det skolans uppgift att ge en saklig och engagerad
              undervisning kring andra världskriget, kring Förintelsen och kring
              de förutsättningar som fanns till varför det kunde gå som det
              gjorde. Men det handlar också om att göra kopplingar till dagens
              samhälle och till de värderingar som vi har att diskutera och
              debattera i skolverksamheten och skolvardagen i dag. Det är kanske
              där som de största bristerna finns.
            </seg>
          </u>
          <u>
            <seg>
              Många som arbetar i skolan har nog känt sig osäkra.
            </seg>
          </u>
          <u>
            <seg>
              Det råder kanske brist på stöd när det gäller hur man skall arbeta
              med skolans värdegrund och med skolans demokratiska uppgift.
            </seg>
          </u>
          <u>
            <seg>
              Utöver de riktlinjer som finns i läroplan och skollag deltar
              vi också som medborgare, föräldrar och politiker i det offentliga
              samtalet i skolan. Skolan är en del av samhället, men man har
              en speciell uppgift när det gäller den demokratiska fostran. Där
              har vi alla en uppgift att fylla, att komma till skolan och diskutera.
              Ungdomar vill diskutera värdefrågor med andra vuxna, med sina
              lärare naturligtvis men också med andra, och där kan vi alla bidra.
            </seg>
          </u>
          <note type="speaker">
            Anf. 103 ELISABETH FLEETWOOD (m)
          </note>
          <u>
            <seg>
              Herr talman! Jag instämmer naturligtvis i det som skolministern
              säger om att skolan behöver stöd. Men jag tror också att vi kontinuerligt
              måste se till att skolan får det stödet allteftersom utvecklingen
              rullar vidare.
            </seg>
          </u>
          <u>
            <seg>
              Det finns också en annan syn på detta, nämligen att vi aktivt
              måste angripa dem som förnekar det som har hänt. Det gäller de
              som är rasistiska, främlingsfientliga och som i dag utnyttjar
              det som hände. De kanske också vinner anhängare bland unga människor.
            </seg>
          </u>
          <u>
            <seg>
              Vi måste se till att vi finner medel att motarbeta dessa människor
              och att vi har mod att motarbeta dem, var de än dyker upp.
            </seg>
          </u>
          <note>
            Anf. 104 Statsrådet YLVA
          </note>
          <note>
            JOHANSSON (s)
          </note>
          <u>
            <seg>
              Herr talman! Jag delar den uppfattningen, och jag tror också,
              som Elisabeth Fleetwood avslutade med att säga, att det handlar
              mycket om mod och civilkurage. Vi kan alla bidra till att skapa
              detta. Det sägs redan i dag i läroplanen att alla som aktivt arbetar
              i skolan skall motarbeta uttryck för främlingsfientlighet och
              rasism.
            </seg>
          </u>
          <u>
            <seg>
              Jag har i ett interpellationsvar i dag här i kammaren meddelat
              att jag har för avsikt att tillsätta en särskild arbetsgrupp med
              uppgift att komma med förslag på hur statliga myndigheters arbete
              och stöd i dessa frågor kan effektiviseras och samordnas. Gruppen
              skall också komma med ytterligare förslag om hur man skall stödja
              det viktiga lokala arbetet. Det är självklart så att det är de
              människor som dagligen arbetar tillsammans med barn och ungdomar
              som har de största förutsättningarna att lyckas i detta arbete.
            </seg>
          </u>
          <u>
            <seg>
              Det är också viktigt att vi kommer ihåg att främlingsfientlighet,
              rasism och antidemokratiska värderingar inte är något ungdomsproblem.
              Det finns vissa sådana tendenser i vårt samhälle över huvud taget,
              men det är förstås särskilt viktigt att aktivt motarbeta dem bland
              ungdomar.
            </seg>
          </u>
          <note>
            Anf. 105 FÖRSTE VICE TALMANNEN
          </note>
          <u>
            <seg>
              Vi kommer som längst att fortsätta frågestunden till kl. 15.30.
              Antalet frågare blir därför beroende frågornas och svarens längd.
            </seg>
          </u>
          <u>
            <seg>
              Miljövänlig offentlig upphandling
            </seg>
          </u>
          <note type="speaker">
            Anf. 106 CARINA HÄGG (s)
          </note>
          <u>
            <seg>
              Herr talman! Under senare år har konsumenternas möjligheter och
              ansvar när det gäller miljön diskuterats. Inte minst den nuvarande
              regeringen har uppmanat konsumenterna att bli mer medvetna och
              ställa större krav. Det handlar då inte om prisnivån, utan det
              är vidare än så.
            </seg>
          </u>
          <u>
            <seg>
              Vi som enskilda försöker efter bästa förmåga att ta oss igenom
              reklamflödet letande efter svanar, falkar och beteckningar som
              "bra miljöval". Vi gör detta trots att det inte alltid är så enkelt
              och trots att stödet från konsumentsekreterarna ofta är bortsparat
              ute i kommunerna.
            </seg>
          </u>
          <u>
            <seg>
              Men vad gör då regeringen och civilministern? Jo, det utreds
              en hel del, och det hänvisas ibland till EU.
            </seg>
          </u>
          <u>
            <seg>
              Jag ställer därför nu, otåligt, frågan: När skall regeringen
              börja använda sin egen stora konsumentmakt -
            </seg>
          </u>
          <u>
            <seg>
              indirekt och direkt - genom en konsekvent miljövänlig upphandling
              av varor och tjänster? Jag tycker att det nu är dags att vi hjälps
              åt, både enskilda och politiker, för att flytta fram positionerna
              och dela miljöansvaret.
            </seg>
          </u>
          <note>
            Anf. 107 Miljöminister ANNA LINDH (s)
          </note>
          <u>
            <seg>
              Herr talman! Regeringen har ju haft en utredning om vilka hinder
              som finns när det gäller miljövänlig upphandling. Den är nu klar,
              och vi kommer att fortsätta att se över kriterierna gällande miljöregler
              vid offentlig upphandling. Vi tror att det är väldigt viktigt
              att försöka använda den offentliga upphandlingen till att gynna
              en miljövänlig produktion. Det kommer alltså att komma riktlinjer
              för miljövänlig upphandling.
            </seg>
          </u>
          <note type="speaker">
            Anf. 108 CARINA HÄGG (s)
          </note>
          <u>
            <seg>
              Herr talman! Jag tror inte att man kan vänta på den slutgiltiga
              utredningen i denna fråga. Här gäller det att man, på samma sätt
              som i fråga om prisnivån, mycket tydligt från tungt politiskt
              håll markerar hur man vill att utvecklingen skall vara. Det handlar
              om att ge inköparna råg i ryggen så att de vågar gå vidare och
              ställa krav. I dag tvekar man väldigt mycket om vilka befogenheter
              man har, och om vad man vågar göra. Det måste till någonting ganska
              snart, vi kan inte vänta längre.
            </seg>
          </u>
          <note>
            Anf. 109 Miljöminister ANNA LINDH (s)
          </note>
          <u>
            <seg>
              Herr talman! Alla statliga organ och alla kommunal- och landstingsorgan
              har redan i dag möjlighet att använda kriterier för miljövänlig
              upphandling. Det finns också en hel del förslag och rekommendationer
              från t.ex. Naturvårdsverket och Kommunförbundet.
            </seg>
          </u>
          <u>
            <seg>
              Dessutom kommer regeringen, för att undanröja de eventuella hinder
              som finns, att komma tillbaka med förslag i frågan om kriterier
              för miljövänlig offentlig upphandling.
            </seg>
          </u>
          <u>
            <seg>
              Bostadskostnaderna
            </seg>
          </u>
          <note type="speaker">
            Anf. 110 LENNART NILSSON (s)
          </note>
          <u>
            <seg>
              Herr talman! En stor del av skatteomläggningen finansierades
              genom ökade kostnader för de boende.
            </seg>
          </u>
          <u>
            <seg>
              Nu har en utredning analyserat skatteomläggningens effekter.
              Tyvärr saknas fördelningspolitiska analyser när det gäller just
              bostadsområdet. Det har ju visat sig att hyran för en stor del
              av låginkomsthushållen är ganska betungande.
            </seg>
          </u>
          <u>
            <seg>
              Kommer regeringen att medverka till att det görs ordentliga analyser
              av, och eventuellt dras slutsatser kring, boendet och av huruvida
              man behöver göra justeringar som har samband med skattereformen?
            </seg>
          </u>
          <note>
            Anf. 111 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Det är alldeles rätt det som Lennart
            </seg>
          </u>
          <u>
            <seg>
              Nilsson säger. Boendet fick ta en mycket stor del av finansieringen
              i samband med skatteomläggningen.
            </seg>
          </u>
          <u>
            <seg>
              Det är klart att många av hushållens kostnadsfördyringar har
              kommit därigenom.
            </seg>
          </u>
          <u>
            <seg>
              Jag tror att det i och för sig finns tillräckliga analyser på
              detta område. Jag tror inte att det är nödvändigt att göra ytterligare
              analyser. Vad vi skall dra för slutsatser är jag inte beredd att
              ha någon mening om i dag. Vi vet att förändringar på detta område
              är oerhört kostsamma, och vi har ett statsfinansiellt läge som
              gör det mycket svårt att komma med några generella lättnader.
            </seg>
          </u>
          <note type="speaker">
            Anf. 112 LENNART NILSSON (s)
          </note>
          <u>
            <seg>
              Herr talman! Orsaken till min fråga är bl.a. att statliga Boverket
              har varit väldigt kritiskt i sin analys av utredningens resultat.
              Man konstaterar att det har gjorts alldeles för litet analyser
              kring fördelningspolitiska effekter på boendeområdet. Den stora
              delen av kostnaderna i samband med omläggningen fick ju bäras
              av dem som hade statliga subventioner.
            </seg>
          </u>
          <u>
            <seg>
              Det innebär att låginkomsthushåll i dag har väldigt svårt att
              efterfråga en modern bostad. Det är därför jag undrar om man är
              beredd att analysera frågan utifrån dessa utgångspunkter.
            </seg>
          </u>
          <note>
            Anf. 113 Näringsminister JÖRGEN
          </note>
          <note>
            ANDERSSON (s)
          </note>
          <u>
            <seg>
              Herr talman! Jag tror att den riksdag som fattade beslut om skatteomläggningen
              och dess finansiering var fullt medveten om att de kostnader som
              skulle komma på boendesidan hade den här profilen. Vad
            </seg>
          </u>
          <u>
            <seg>
              Boverket nu har kommit med är väl en bekräftelse på detta.
            </seg>
          </u>
          <u>
            <seg>
              En stor del av denna fråga hänför sig också till hur vi skall
              finansiera det framtida bostadsbeståndet. Där är jag trygg, för
              jag vet att det sitter en utomordentlig utredning, där Lennart
              Nilsson är ledamot, och arbetar med detta.
            </seg>
          </u>
          <u>
            <seg>
              Kuba
            </seg>
          </u>
          <note>
            Anf. 114 KARL-GÖRAN BIÖRSMARK (fp)
          </note>
          <u>
            <seg>
              Herr talman! Utrikesdepartementet har gett ut en liten förnämlig
              broschyr som heter PS om biståndet.
            </seg>
          </u>
          <u>
            <seg>
              Där skriver biståndsminister Pierre Schori under rubriken En
              ny politik för solidaritet och säkerhet bl.a.
            </seg>
          </u>
          <u>
            <seg>
              att det nu gäller att bygga samhällen som respekterar medborgerliga
              fri- och rättigheter och som präglas av en stark demokratisk kultur.
              Det gör vi genom att ge stöd till fria val och genom att stödja
              framväxten av en rättsstat med demokratiska institutioner, ett
              demokratiskt levande partiväsen, fria, kritiska och granskande
              medier och oberoende folkrörelser. Så slutar man med ett PS: Utan
              demokrati och respekt för mänskliga rättigheter blir det ingen
              varaktig och fredlig utveckling.
            </seg>
          </u>
          <u>
            <seg>
              Då kommer min fråga till statsrådet Pierre Schori.
            </seg>
          </u>
          <u>
            <seg>
              Delar biståndsministern uppfattningen att det bästa som kan hända
              för att kyla ned det spända förhållandet mellan USA och Kuba är
              att diktatorn Fidel
            </seg>
          </u>
          <u>
            <seg>
              Castro störtas och att Kuba blev demokratiskt och införde mänskliga
              rättigheter?
            </seg>
          </u>
          <note>
            Anf. 115 Statsrådet PIERRE SCHORI (s)
          </note>
          <u>
            <seg>
              Herr talman! Tala om ledande fråga!
            </seg>
          </u>
          <u>
            <seg>
              Det upphetsade klimatet just nu beror ju på att kubanskt flyg
              sköt ned två civilflygplan på ett förkastligt sätt. Det har vi
              entydigt fördömt. Det upphetsade klimatet kommer sig också av
              att det är valrörelse i
            </seg>
          </u>
          <u>
            <seg>
              Förenta staterna. Då tillgriper man överträdelser mot den internationella
              folkrätten, något som nu påtalas av bl.a. EU.
            </seg>
          </u>
          <u>
            <seg>
              Det upphetsade läget beror också på frånvaron av demokrati på
              Kuba. Frågan är: Hur bidrar omvärlden bäst till att få till stånd
              en demokratiseringsprocess på
            </seg>
          </u>
          <u>
            <seg>
              Kuba? Sverige anser, liksom övriga nationer inom
            </seg>
          </u>
          <u>
            <seg>
              EU, att det, precis som under det kalla kriget, är viktigt med
              dialog, samtidigt som man upprätthåller de grundläggande värderingarna
              om demokrati och mänskliga rättigheter. Det är den politiken Sverige
              och EU för i dag.
            </seg>
          </u>
          <note>
            Anf. 116 KARL-GÖRAN
          </note>
          <note>
            BIÖRSMARK (fp)
          </note>
          <u>
            <seg>
              Herr talman! Jag har en kort följdfråga. Tror biståndsministern
              att det är möjligt att föra denna konstruktiva dialog med Kuba
              så länge Fidel Castro är kvar som diktator där?
            </seg>
          </u>
          <note>
            Anf. 117 Statsrådet PIERRE SCHORI (s)
          </note>
          <u>
            <seg>
              Herr talman! Det är det som testas nu. Det är segt, vill jag
              säga. För övrigt vill jag tacka för reklamen för den broschyr
              vi har givit ut.
            </seg>
          </u>
          <u>
            <seg>
              Rave-kulturen
            </seg>
          </u>
          <note type="speaker">
            Anf. 118 ANNIKA NILSSON (s)
          </note>
          <u>
            <seg>
              Herr talman! Jag vill ställa en fråga till civilminister Marita
              Ulvskog.
            </seg>
          </u>
          <u>
            <seg>
              De senaste veckorna har det pågått en intensiv debatt om den
              s.k. rave-kulturen. Diskussionerna har handlat om rave, knark,
              Docklands och otillåtna danstillställningar.
            </seg>
          </u>
          <u>
            <seg>
              Det finns de som anser att samhället helt borde ta avstånd från
              rave-kulturen, medan andra menar att detta är en form av ungdomskultur
              som faktiskt inte har något med knark att göra och att vuxenvärlden
              har missförstått det hela när de kopplar ihop rave och knark.
            </seg>
          </u>
          <u>
            <seg>
              Det vi i dag ser av förhållandet mellan statsmakterna och rave-kulturen
              är polisinsatser och hetsiga diskussioner i tidningarna. Jag vill
              fråga civilministern vad hon allmänt anser om rave-kulturen och
              den koppling den har fått till narkotika. Vilket förhållande har
              statsmakterna i dag till rave-kulturen? Hur anser civilministern
              att denna skall utvecklas?
            </seg>
          </u>
          <note>
            Anf. 119 Civilminister MARITA
          </note>
          <note>
            ULVSKOG (s)
          </note>
          <u>
            <seg>
              Herr talman! Om jag talar för regeringens räkning kan jag säga
              att vårt förhållande till rave-kulturen är gott. Vi tillhör inte
              den vuxengeneration som säger usch och fy till all ungdomskultur.
              Det har varit så genom tiderna att vare sig det gällt jazz, pop
              eller rock har en del av den äldre generationen förfasat sig.
            </seg>
          </u>
          <u>
            <seg>
              Ravekulturen är inget annat än en växande ungdomskultur som ägnar
              sig åt musik, dans och mycket kreativ konstnärlig verksamhet.
            </seg>
          </u>
          <note>
            Från ungdomsstyrelsens sida, dvs. den myndighet som sorterar
            under civildepartementet, anslogs t.o.m.
          </note>
          <u>
            <seg>
              så sent som i höstas drygt 100 000 kr för att stötta de svenska
              raveorganisationerna. Det finns ett trettiotal i landet. Det de
              vill arbeta för är att visa att ravekulturen inte kommer att låta
              sig utnyttjas av de intressen som alltid brukar vilja utnyttja
              ungdomskulturen för att tala om droger och försälja droger.
            </seg>
          </u>
          <u>
            <seg>
              Det olyckliga är när rave-kulturen utnyttjas för politiska PR-kupper
              som får en direkt kontraproduktiv verkan. Man bidrar till att
              skapa ett intryck av att all rave-kultur är förknippad med droger.
              Det är inte sant.
            </seg>
          </u>
          <u>
            <seg>
              Det görs väldigt mycket bl.a. inom den organisation som har fått
              stöd från ungdomsstyrelsen för att se till att det är fullständigt
              klart att droger är förbjudna på ravepartyn, att de som har droger
              på sig polisanmäls och att man vill ha ett nära samarbete med
              Folkhälsoinstitutet i de här frågorna.
            </seg>
          </u>
          <u>
            <seg>
              Från regeringens sida stöder vi alltså rave-kulturen, men vi
              är inte beredda att ge oss iväg till Docklands och dansa för att
              stötta den lilla del av arrangörerna av ravepartyn som faktiskt
              är mycket aktiva förespråkare för en drogliberal syn som vi inte
              delar.
            </seg>
          </u>
          <note>
            Polisregister
          </note>
          <note type="speaker">
            Anf. 120 BENGT HURTIG (v)
          </note>
          <u>
            <seg>
              Herr talman! Jag riktar mig till justitieminister
            </seg>
          </u>
          <note>
            Laila Freivalds.
          </note>
          <u>
            <seg>
              Jag ställde i december en s.k. skriftlig fråga till justitieministern
              om hur man såg på analysregistret för Europol som det hade lagts
              förslag om i juli 1995.
            </seg>
          </u>
          <u>
            <seg>
              Där sade man sig vilja samla in persondata om rasursprung, politiska
              åsikter, religiösa och andra övertygelser, tecken på olika hälsotillstånd
              och tecken på sexuellt beteende.
            </seg>
          </u>
          <u>
            <seg>
              Jag fick ett svar som kan tolkas som att regeringen tyckte att
              detta var i enlighet med de konventioner och regler som gäller
              i Sverige.
            </seg>
          </u>
          <u>
            <seg>
              Sedan det svaret har man diskuterat detta i det danska parlamentet.
              Från justitieministeriet där har man fått svaret att en rad länder,
              däribland Danmark, har tagit avstånd från det här utkastet till
              analysregister. I dag har också EU-parlamentet röstat om detta
              och sagt att man i varje fall skall ta bort införandet av tecken
              på sexuellt beteende i registret.
            </seg>
          </u>
          <u>
            <seg>
              Är det verkligen så att den svenska regeringen inte har agerat
              på något sätt när det gäller förslaget till särskilt analysregister
              med uppgifter om persondata av den karaktär som jag nyss beskrev?
            </seg>
          </u>
          <note>
            Anf. 121 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Sverige har deltagit i diskussionerna kring uppbyggnaden
              av Europol och haft många synpunkter i olika frågor. Vi har däremot
              inga invändningar mot att man i likhet med vad vi gör i dag i
            </seg>
          </u>
          <u>
            <seg>
              Sverige registrerar t.ex. ett visst sexuellt beteende när det
              gäller efterspaning av en grov sexualförbrytare.
            </seg>
          </u>
          <note type="speaker">
            Anf. 122 BENGT HURTIG (v)
          </note>
          <u>
            <seg>
              Herr talman! Jag uppfattar det som att man inte har haft några
              synpunkter när det gäller den övriga registreringen, dvs. rasursprung,
              politiska åsikter, religiösa och andra övertygelsers samt tecken
              på hälsotillstånd.
            </seg>
          </u>
          <u>
            <seg>
              Varför skall det vara nödvändigt att registrera sexuellt beteende
              i förväg hos människor som eventuellt kan vara vittnen eller utsättas
              för brott? Det är ju om en människa har begått sexualbrott som
              man kan vara förvissad om beteendemönstret.
            </seg>
          </u>
          <note>
            Anf. 123 Justitieminister LAILA
          </note>
          <note>
            FREIVALDS (s)
          </note>
          <u>
            <seg>
              Herr talman! Enligt de regler som gäller i Sverige och de vi
              förfäktar i Europasammanhang skall bara sådana uppgifter registreras
              som är relevanta för brottsutredning.
            </seg>
          </u>
          <note>
            Säljakt
          </note>
          <note>
            Anf. 124 MARIETTA DE POURBAIX-
          </note>
          <note>
            LUNDIN (m)
          </note>
          <u>
            <seg>
              Herr talman! Jag har en fråga till miljöministern.
            </seg>
          </u>
          <u>
            <seg>
              Sälungejakten, eller man kanske skall säga slakten, kan inte
              pågå utan bidrag från norska staten.
            </seg>
          </u>
          <u>
            <seg>
              Båtarna är nu på väg.
            </seg>
          </u>
          <u>
            <seg>
              Vad är miljöministern beredd att göra för att Norge skall upphöra
              med denna slakt?
            </seg>
          </u>
          <note>
            Anf. 125 Miljöminister ANNA LINDH (s)
          </note>
          <u>
            <seg>
              Herr talman! Jag har diskuterat detta med min norska kollega.
              Jag har framfört både mina egna betänkligheter och de reaktioner
              som detta har väckt i
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Utöver att framföra våra uppfattningar är det inte så mycket
              vi kan göra. Det här är en fråga för norska staten. Jag beklagar
              att norska staten har intagit den attityd som de har.
            </seg>
          </u>
          <note>
            Anf. 126 MARIETTA DE POURBAIX-
          </note>
          <note>
            LUNDIN (m)
          </note>
          <u>
            <seg>
              Herr talman! Jag är nöjd med det svar som miljöministern ger.
            </seg>
          </u>
          <u>
            <seg>
              Jag har ytterligare en fråga. Vad kan miljöministern göra via
              EU? Vi vet ju att man importerar sälskinn till EU. Det är både
              norska sälskinn och sälskinn från andra länder som går till EU
              via Norge.
            </seg>
          </u>
          <u>
            <seg>
              Såvitt jag förstår är detta inte lagligt, men det fortgår ändå.
            </seg>
          </u>
          <u>
            <seg>
              Vad kan miljöministern göra via EU för att stoppa denna import
              av sälskinn?
            </seg>
          </u>
          <note>
            Anf. 127 Miljöminister ANNA LINDH (s)
          </note>
          <u>
            <seg>
              Herr talman! Det finns mycket restriktioner för den här sortens
              import. När det gäller den del av importen som inte är tillåten
              görs redan insatser via tullen. Den del som är tillåten via EU
              är en mycket liten del.
            </seg>
          </u>
          <u>
            <seg>
              Det man kan göra är naturligtvis att EU agerar mot den del som
              är otillåten.
            </seg>
          </u>
          <note type="speaker">
            Anf. 128 GUDRUN LINDVALL (mp)
          </note>
          <u>
            <seg>
              Herr talman! Det är alltså i dag det sker. Båtarna går i dag
              och i morgon. Det är fyra båtar som går. De får 2 miljoner var
              för att kunna bedriva jakten. Man räknar med en intäkt på 25 000-50
              000 kr.
            </seg>
          </u>
          <u>
            <seg>
              Den här jakten är helt beroende av att norska staten bidrar,
              utan det skulle jakten, eller slakten, inte kunna ske.
            </seg>
          </u>
          <u>
            <seg>
              Vi har f.d. sälfångsttillsyningsman Odd Lindberg här i riksdagshuset
              för att informera om detta.
            </seg>
          </u>
          <u>
            <seg>
              Vi anser att svenska staten har agerat för lamt.
            </seg>
          </u>
          <u>
            <seg>
              Från miljöpartiets sida menar att eftersom Sverige har ett anseende
              i världen när det gäller djurskydd måste vi protestera mot ett
              mycket kraftfullare sätt mot denna slakt. Det är en slakt som
              är fruktansvärt grym.
            </seg>
          </u>
          <u>
            <seg>
              Man hackar ihjäl sälungar med pik. 20 000 skall man hacka i år.
            </seg>
          </u>
          <u>
            <seg>
              Finns det ingen möjlighet för miljöministern att på ett kraftfullare
              sätt än hittills agera internationellt för att försöka få till
              stånd en storm mot den här jakten.
            </seg>
          </u>
          <u>
            <seg>
              Den borde inte förekomma i någon stat som vill kalla sig civiliserad.
            </seg>
          </u>
          <note>
            Anf. 129 Miljöminister ANNA LINDH (s)
          </note>
          <u>
            <seg>
              Herr talman! Jag har flera gånger tagit upp denna fråga med min
              norska kollega, och det har dessutom varit en internationell storm.
              Norge har av olika anledningar valt att fortsätta jakten ändå.
            </seg>
          </u>
          <u>
            <seg>
              Vi kommer att fortsätta att tala om vår uppfattning.
            </seg>
          </u>
          <u>
            <seg>
              Det är vad vi kan göra från svensk sida.
            </seg>
          </u>
          <note>
            Miljökriterier vid offentlig upphandling
          </note>
          <note type="speaker">
            Anf. 130 ELISA ABASCAL REYES (mp)
          </note>
          <u>
            <seg>
              Herr talman! Jag har varit med som undertecknare av en motion
              som handlar om statlig upphandling och om att staten skall kunna
              bojkotta vissa företag. Med anledning av den fråga som ställdes
              tidigare om miljövänlig statlig upphandling undrar jag om den
              också kommer att innefatta att statliga företag i framtiden skall
              kunna bojkotta internationella miljövidriga företag.
            </seg>
          </u>
          <u>
            <seg>
              Den motion jag skrev under gällde visserligen också företag som
              har en socialt sett dålig policy.
            </seg>
          </u>
          <u>
            <seg>
              Men det här är faktiskt aktuellt, och det vore väldigt intressant
              om svenska staten skulle kunna bojkotta
            </seg>
          </u>
          <u>
            <seg>
              Shell, som står för ett uppenbart miljöförtryck och människoförtryck.
            </seg>
          </u>
          <note>
            Anf. 131 Miljöminister ANNA LINDH (s)
          </note>
          <u>
            <seg>
              Herr talman! Jag kan för det första konstatera att vi nu snart
              är lika många statsråd som riksdagsledamöter i kammaren.
            </seg>
          </u>
          <u>
            <seg>
              För det andra kan jag i förväg inte svara på vilka kriterier
              vi kommer att presentera när det gäller miljökriterier vid offentlig
              upphandling. Jag föredrar att vänta tills förslaget är färdigt.
            </seg>
          </u>
          <note>
            Anf. 132 FÖRSTE VICE TALMANNEN
          </note>
          <u>
            <seg>
              Därmed är frågestunden avslutad.
            </seg>
          </u>
          <u>
            <seg>
              Jag tackar regeringens ledamöter för att de har kommit hit och
              svarat på kammarens frågor.
            </seg>
          </u>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1995/96:101 till bostadsutskottet
          </note>
          <note>
            1995/96:125 till trafikutskottet
          </note>
          <note>
            1995/96:141 till näringsutskottet
          </note>
          <note>
            1995/96:146 till socialutksottet
          </note>
          <note>
            1995/96:148 till arbetsmarknadsutskottet
          </note>
          <note>
            1995/96:149 till socialförsäkringsutskottet
          </note>
          <note>
            1995/96:167 till konstitutionsutskottet
          </note>
          <note>
            1995/96:169 till finansutskottet
          </note>
          <note>
            1995/96:170 till justitieutskottet
          </note>
          <note>
            1995/96:172 till näringsutskottet
          </note>
          <note>
            1995/96:176 till socialutskottet
          </note>
          <note>
            1995/96:181 till lagutskottet
          </note>
          <note>
            1995/96:183 till utbildningsutskottet
          </note>
          <note>
            1995/96:186 till bostadsutskottet
          </note>
          <note>
            Skrivelse
          </note>
          <note>
            1995/96:103 till konstitutionsutskottet
          </note>
          <note>
            Förslag
          </note>
          <note>
            1995/96:RR10 till trafikutskottet
          </note>
          <note>
            Redogörelser
          </note>
          <note>
            1995/96:NR1 till utrikesutskottet
          </note>
          <note>
            1995/96:RR5 till finansutskottet
          </note>
          <note>
            1995/96:RR6 till utbildningsutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1995/96:187 Patientskadelag m.m.
          </note>
          <note>
            1995/96:189 Statlig garanti för anordnande av olympiska sommarspel
            i Sverige år 2004
          </note>
          <note>
            Motioner
          </note>
          <note>
            med anledning av prop. 1995/96:131 Vägverkets sektorsansvar inom
            vägtransportsystemet m.m.
          </note>
          <note>
            1995/96:T48 av Kenth Skårvik m.fl. (fp)
          </note>
          <note>
            1995/96:T49 av Per Westerberg m.fl. (m)
          </note>
          <note>
            med anledning av prop. 1995/96:133 Några frågor om rättsprövning
            m.m.
          </note>
          <note>
            1995/96:K26 av Bengt Harding Olson (fp)
          </note>
          <note>
            1995/96:K27 av förste vice talman Anders Björck m.fl. (m)
          </note>
          <u>
            <seg>
              1995/96:K28 av Kenneth Kvist (v)
            </seg>
          </u>
          <note>
            1995/96:K29 av Peter Eriksson (mp)
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 mars
          </note>
          <note>
            1995/96:111 av Siw Persson (fp) till kommunikationsministern
          </note>
          <note>
            E4:ans sträckning
          </note>
          <note>
            1995/96:112 av Eva Björne (m) till justitieministern
          </note>
          <note>
            Nämndemännens resor
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 19 mars.
          </note>
          <note>
            10 § Anmälan om skriftliga frågor
          </note>
          <note>
            Anmäldes att följande skriftliga frågor framställts
          </note>
          <note>
            den 13 mars
          </note>
          <note>
            1995/96:335 av Erik Arthur Egervärn (c) till jordbruksministern
          </note>
          <u>
            <seg>
              Den Nordsvenska hästen
            </seg>
          </u>
          <note>
            den 14 mars
          </note>
          <note>
            1995/96:336 av Ingrid Skeppstedt (c) till kommunikationsministern
          </note>
          <u>
            <seg>
              Biltrafikens utsläpp av kväveoxider
            </seg>
          </u>
          <u>
            <seg>
              1995/96:337 av Owe Hellberg (v) till näringsministern
            </seg>
          </u>
          <note>
            Stöd till miljöförbättrande åtgärder
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 19 mars.
          </note>
          <note>
            11 § Anmälan om svar på skriftlig fråga
          </note>
          <note>
            Anmäldes att följande svar på skriftlig fråga inkommit
          </note>
          <note>
            den 13 mars
          </note>
          <note>
            1995/96:321 av Birgitta Johansson (s) till socialministern
          </note>
          <note>
            Huvudmannaskap för primärvården
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 19 mars.
          </note>
          <note>
            12 § Kammaren åtskildes kl. 15.32.
          </note>
          <u>
            <seg>
              Förhandlingarna leddes
            </seg>
          </u>
          <note>
            av andre vice talmannen från sammanträdet början till ajourneringen
            kl. 13.29 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
