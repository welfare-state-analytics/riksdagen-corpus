<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--80</head>
          <docDate when="1996-04-16">1996-04-16</docDate>
        </div>
      </front>
      <body>
        <div>
          <note>
            18.00 - 19.43
          </note>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            1995/96:80
          </note>
          <note>
            -----------------------------------------------------------
          </note>
          <note>
            1 § Till minne av Förintelsen
          </note>
          <u>
            <seg>
              Anf. 1 TALMANNEN
            </seg>
          </u>
          <u>
            <seg>
              Ärade kammarledamöter! I dag högtidlighålls minnet av Förintelsen
              inom judiska församlingar över hela världen. I många synagogor
              kommer sex ljus att tändas - ett ljus för varje miljon judar som
              under denna mörka tid i mänsklighetens historia berövades rätten
              att leva.
            </seg>
          </u>
          <note>
            Den 27:e dagen i den hebreiska månaden Nissan, som i år infaller
            den 16 april, är Holocaust Memorial
          </note>
          <note>
            Day. Denna dag utvaldes ursprungligen till minne av upproret
            i Warszawa-gettot.
          </note>
          <u>
            <seg>
              Ärade kammarledamöter! Det är nu mer än ett halvt sekel sedan
              de ofattbara grymheterna under
            </seg>
          </u>
          <u>
            <seg>
              Förintelsen avslöjades för världens ögon. Drygt 50 år har förflutit,
              men tiden får inte fördunkla våra minnen.
            </seg>
          </u>
          <u>
            <seg>
              Vi måste minnas. Vetskapen om vad som då hände ger oss styrka
              i dag - styrka i kampen för alla människors lika värde och rätt
              till ett liv i frihet och trygghet.
            </seg>
          </u>
          <u>
            <seg>
              Vi behöver denna kraft i kampen mot rasism och främlingsfientlighet
              också i våra dagar i vårt eget land. Vi behöver denna kraft när
              våldet skördar nya offer och så länge ofrihet råder någonstans.
              Vi behöver denna kraft för att icke förtröttas i vår kamp för
              en bättre värld.
            </seg>
          </u>
          <u>
            <seg>
              Det är med sorg och bestörtning vi nu ser hur fredsprocessen
              som ingivit oss alla hopp inför framtiden saboteras. Vi fördömer
              de våldshandlingar som drabbat också civila blint och skoningslöst.
              Vi uppmanar alla parter att återuppta ansträngningarna att finna
              fredliga lösningar på de konflikter som så länge plågat människorna
              i Mellanöstern - och i omvärlden.
            </seg>
          </u>
          <u>
            <seg>
              Med stor beslutsamhet kommer vi att stödja de krafter som verkar
              för fred, frihet och varaktig säkerhet.
            </seg>
          </u>
          <u>
            <seg>
              Att ständigt försvara respekten för de mänskliga rättigheterna
              och alla människors lika värde är vårt åtagande, till minne av
              Förintelsens offer och inför vår och våra barns framtid.
            </seg>
          </u>
          <u>
            <seg>
              Vi samlar våra tankar i en stund av tystnad och stillhet för
              att hedra offren för våldet och för att uttrycka vår enträgna
              uppmaning till alla att öka ansträngningarna att finna fred och
              försoning.
            </seg>
          </u>
          <note>
            Välkomsthälsning
          </note>
          <note>
            Anf. 2 TALMANNEN
          </note>
          <note>
            Ärade ledamöter! Sveriges riksdag har i dag besök av en delegation
            från den polska sejmen under ledning av dess talman. Vi hälsar
            talman Jósef Zych och hans delegation varmt välkomna till riksdagen.
          </note>
          <note>
            (Applåder)
          </note>
          <note>
            2 § Remissdebatt
          </note>
          <note>
            Föredrogs
          </note>
          <note>
            Proposition 1995/96:150 Ekonomisk vårproposition med förslag
            till riktlinjer för den ekonomiska politiken, utgiftstak, ändrade
            anslag för budgetåret
          </note>
          <note>
            1995/96, m.m.
          </note>
          <note type="speaker">
            Anf. 3 BO LUNDGREN (m)
          </note>
          <u>
            <seg>
              Fru talman! Den som inte tillåts försörja sig själv är inte fri.
            </seg>
          </u>
          <u>
            <seg>
              Över en miljon människor i Sverige är utan arbete.
            </seg>
          </u>
          <u>
            <seg>
              De som drabbas får ekonomiska svårigheter. Ofta uppkommer också
              sociala problem och en bristande självkänsla. Men arbetslösheten
              drabbar inte bara de arbetslösa. Den urholkar välståndet för oss
              alla. Produktionen blir lägre, och behovet av ekonomiskt stöd
              till de arbetslösa är stort. Skatterna stiger och ännu fler kan
              inte leva på sin lön.
            </seg>
          </u>
          <u>
            <seg>
              Jag undrar om vi egentligen har klart för oss vad var och en
              tvingas avstå ifrån till följd av arbetslösheten. Det handlar
              om ett belopp på inte mindre än
            </seg>
          </u>
          <note>
            25 000 kr per hushåll i genomsnitt - lågt räknat.
          </note>
          <u>
            <seg>
              Detta är resultatet av en politik som från slutet av
            </seg>
          </u>
          <u>
            <seg>
              1960-talet kvävt tillväxtkraften och försämrat förutsättningarna
              för nya jobb. Vi har i dag inte fler arbetstillfällen i den privata
              sektorn än för drygt 40 år sedan.
            </seg>
          </u>
          <u>
            <seg>
              Det är i huvuddrag samma politik som Socialdemokraterna nu har
              återvänt till - ökade offentliga utgifter, höjda skatter och mera
              regleringar. Men den politik som förde Sverige in i krisen kan
              inte vara dess lösning. Hur skall en politik som gjort att
            </seg>
          </u>
          <u>
            <seg>
              480 000 jobb försvunnit i den privata sektorn sedan
            </seg>
          </u>
          <u>
            <seg>
              1970 kunna åstadkomma en halv miljon nya under de närmaste fem
              åren?
            </seg>
          </u>
          <u>
            <seg>
              Regeringens bedömning i propositionen av den ekonomiska utvecklingen
              1996 förefaller vara alltför optimistisk. Den bygger på överdriven
              förväntan när det gäller exporten och den privata konsumtionen.
            </seg>
          </u>
          <u>
            <seg>
              Prognosen för kommande år bygger fortfarande på att hushållssparandet
              skall minska. Det är också synnerligen osäkert.
            </seg>
          </u>
          <u>
            <seg>
              En sämre ekonomisk utveckling än den regeringen förutser för
              1996 innebär i sin tur att de ytterligare åtgärder som föreslås
              för att sanera de offentliga finanserna blir otillräckliga. Erik
              Åsbrink har i dag tvingats medge att uppgifterna om sammanlagt
              22
            </seg>
          </u>
          <u>
            <seg>
              miljarder kronor i budgetförstärkningar är fel. De uppgår som
              mest till drygt 12 miljarder kronor 1998
            </seg>
          </u>
          <u>
            <seg>
              med en varaktig effekt på 8 miljarder kronor.
            </seg>
          </u>
          <u>
            <seg>
              Det som präglar vårpropositionen och som ger grund för den allvarligaste
              kritiken är emellertid den totala avsaknaden av analys och strategi
              för att åstadkomma högre tillväxt och för att eliminera massarbetslösheten.
              I denna del har den nye finansministern inget att erbjuda utöver
              den tomma retorik som han ärvt av sin företrädare.
            </seg>
          </u>
          <u>
            <seg>
              Den starka uppgång i antalet nya arbetstillfällen som inleddes
              på hösten 1993 har nu brutits. Varslen ökar åter, fler blir utan
              jobb. Regeringens egen bedömning är att den totala arbetslösheten
              - exklusive förtidspensionerade och vissa andra grupper - fortfarande
              skall uppgå till nästan 10 % vid sekelskiftet.
            </seg>
          </u>
          <u>
            <seg>
              Och i denna prognos ligger - det medger regeringen -
            </seg>
          </u>
          <u>
            <seg>
              att 130 000 människor flyttas ur statistiken över antalet arbetslösa.
              I realiteten förutser regeringen således en total arbetslöshet
              på uppemot 13 % år 2000.
            </seg>
          </u>
          <u>
            <seg>
              Utöver dessa bokföringstekniska övningar i arbetsmarknadspolitiken
              fortsätter regeringen den återreglerings- och skattehöjarpolitik
              som inleddes hösten
            </seg>
          </u>
          <u>
            <seg>
              1994. Flertalet förslag i vårpropositionen kommer att försvaga
              tillväxtkraften ytterligare.
            </seg>
          </u>
          <u>
            <seg>
              Skatterna på arbete och energi höjs. Till detta kommer de ännu
              oredovisade kostnaderna för den avveckling av kärnkraftsindustrin
              som regeringen avser påbörja. Dessutom ligger tidigare återställare
              och skattehöjningar på ungefär 80 miljarder kronor fast. Forskningsresurserna
              urholkas, och den överreklamerade utbildningssatsningen innebär
              att man gör arbetsmarknadspolitik och regionalpolitik av utbildningen.
              Kraven på högre kvalitet eftersätts.
            </seg>
          </u>
          <u>
            <seg>
              Grunden för högre tillväxt och tillräckligt många nya jobb är
              att företagandets villkor förbättras. Utan företagare blir det
              inga företag och utan företag blir det inte heller några nya jobb.
              I ord instämmer visserligen regeringen men i handling gör man
              tvärtom.
            </seg>
          </u>
          <u>
            <seg>
              Sverige har fått en finansminister som inte gillar att förbättra
              företagandets villkor. Hur skall då småföretagarna kunna bli vår
              tids hjältar?
            </seg>
          </u>
          <u>
            <seg>
              Sverige behöver en ny politik med de omprövningar som Socialdemokraterna
              inte är förmögna till.
            </seg>
          </u>
          <u>
            <seg>
              De kraftiga skattehöjningarna på arbete och investeringar måste
              undanröjas. Det gäller de höjda egenavgifterna och den nya löneskatten,
              och det gäller den dubbla skatt på det egna kapitalet i företagen
              som är grunden för varje nytt jobb.
            </seg>
          </u>
          <u>
            <seg>
              Dessutom måste hindren för en expansion av den privata tjänstesektorn
              rivas. Arbetsrätten måste moderniseras och reformeras så att den
              inte hindrar nya jobb från att växa fram. Dessutom krävs en omfattande
              satsning på breddad och höjd kunskap och kompetens. Då kan högre
              tillväxt och sjunkande arbetslöshet kombineras med en god reallöneutveckling.
            </seg>
          </u>
          <u>
            <seg>
              Fru talman! Vi politiker kan inte skapa nya jobb -
            </seg>
          </u>
          <u>
            <seg>
              vi kan heller inte skapa välstånd. Vår nog så viktiga uppgift
              är att riva hinder och skapa goda förutsättningar för arbete och
              företagande. Då kan massarbetslösheten elimineras och hushållens
              ekonomi åter stärkas.
            </seg>
          </u>
          <note>
            (Applåder)
          </note>
          <note>
            Anf. 4 PER-OLA ERIKSSON (c)
          </note>
          <u>
            <seg>
              Fru talman! Centerpartiet är ett självständigt, ansvarskännande
              och samarbetsinriktat parti. Genom överenskommelsen med regeringen
              om vårens ekonomisk-politiska proposition fullföljer vi arbetet
              för att få ordning och reda i statens finanser. Finanserna skall
              vara i balans 1988. Det är en investering för framtiden! Nu lägger
              vi en god grund.
            </seg>
          </u>
          <u>
            <seg>
              Det är de sämst ställda grupperna i samhället och de sämst ställda
              delarna av landet som förlorar mest när statens finanser är i
              obalans.
            </seg>
          </u>
          <u>
            <seg>
              De nödvändiga budgetförstärkningarna kräver uppoffringar av snart
              sagt alla i vårt samhälle. Denna solidaritet i nuet skapar en
              bättre grund för framtida solidaritet. De som däremot bara sprider
              ofinansierade löften om bidragsökningar och/eller skattesänkningar
              via talarstolens ymnighetshorn hotar framtidens solidaritet. Det
              är en oacceptabel politik för
            </seg>
          </u>
          <u>
            <seg>
              Centern, som är ett rättviseparti. Barn och barnbarn skall inte
              bekosta den standard vi beviljar oss.
            </seg>
          </u>
          <u>
            <seg>
              Centern har i samband med vårpropositionen sökt värna om barnfamiljernas
              ekonomi och situation. För oss är införandet av ett beskattat
              barnkonto en prioriterad reform under detta årtionde, såväl av
              rättvisesom av valfrihetsskäl. Mot den bakgrunden har det varit
              viktigt för oss att nu värna om barnfamiljernas ekonomi.
            </seg>
          </u>
          <u>
            <seg>
              Det målmedvetna arbetet för att sanera statens finanser leder
              också till bättre förutsättningar för tillväxt och sysselsättning.
              På ett år har den långa räntan kunnat sänkas med 3,4 procentenheter.
              Räntedifferensen mot Tyskland har minskats från 4,57 procentenheter
              den 20 april i fjol till 193 punkter i går. Den stärkta valutan
              förbilligar samtidigt statens, företagens och hushållens utlandslån.
              Vi har blivit rikare i förhållande till omvärlden.
            </seg>
          </u>
          <u>
            <seg>
              De lägre räntorna betyder mycket för hushållen genom att boendekostnaderna
              minskar, likaså för näringslivet, i synnerhet för de små och medelstora
              företagen. När tilltron stärks till att statens finanser är i
              ordning kan man fortsätta att sänka räntorna. Det är till nytta
              för investeringsviljan och den inhemska efterfrågan.
            </seg>
          </u>
          <note>
            I denna vårproposition finns förslag om avdrag för reparationer,
            om- och tillbyggnader i bostadshus. De regler som fanns t.o.m.
            1994 återinförs. Enligt en utredning som Målarmästarna har gjort
            gav ROT-
          </note>
          <u>
            <seg>
              avdragen under förra perioden 19 000 fler jobb i byggbranschen.
              Dessutom gav de ett positivt flöde till statskassan, inte minst
              genom att svarta jobb blir vita.
            </seg>
          </u>
          <u>
            <seg>
              Från Centerns sida är vi glada över att kunna medverka till denna
              sysselsättningsfrämjande reform. Det är också bra att reglerna
              för momsredovisning lindras för de mindre företagen genom att
              inbetalningstiden förlängs med 15 dagar för företag med upp till
              40
            </seg>
          </u>
          <u>
            <seg>
              miljoners omsättning.
            </seg>
          </u>
          <u>
            <seg>
              Bekämpningen av arbetslösheten måste stå i politikens centrum.
              Att pressa ned räntorna är ett viktigt led för att skapa fler
              jobb. Men det krävs ytterligare insatser för att få tillväxt.
            </seg>
          </u>
          <u>
            <seg>
              För det första: Enkelbeskattning, i varje fall för onoterade
              företag, skall införas genom beslut nästa år.
            </seg>
          </u>
          <u>
            <seg>
              Det är bra att den nye finansministern så tydligt markerat sin
              positiva inställning i denna fråga.
            </seg>
          </u>
          <u>
            <seg>
              För det andra: Även fåmansbolagens regler och skatter behöver
              lindras.
            </seg>
          </u>
          <u>
            <seg>
              För det tredje: Arbetsrätten behöver reformeras för att underlätta
              nysatsningar och expansion i företagen.
            </seg>
          </u>
          <u>
            <seg>
              För det fjärde: Lönebildningen behöver reformeras. Här, liksom
              i fråga om reformerad arbetsrätt, har parterna på arbetsmarknaden
              ett huvudansvar, men vi politiker har det slutliga ansvaret för
              att det fattas beslut i de frågorna. Reformer på dessa områden
              måste komma till stånd det närmaste året för att stärka arbetsmarknaden.
              Centerpartiet avser att vara pådrivande för det arbetet.
            </seg>
          </u>
          <u>
            <seg>
              Vårpropositionen innehåller också finansiering av en mycket stor
              utbildningssatsning, som vilar på den grund som lades i tillväxtpropositionen
              hösten 1995.
            </seg>
          </u>
          <u>
            <seg>
              Vi fäster särskilt stor vikt vid att denna satsning kommer hela
              landet till del, inte minst genom en satsning på de små och medelstora
              högskolorna.
            </seg>
          </u>
          <u>
            <seg>
              Från Centerpartiets sida är vi inställda på att i kommande överläggningar
              om energipolitiken göra offensiva satsningar för att få till stånd
              en kretsloppsanpassning av energisystemet. Jag vill gärna säga,
              att de som däremot vill göra den elintensiva industrin långsiktigt
              beroende av alltmer åldrade och reparationskrävande kärnkraftverk
              skapar varaktiga risker, som knappast låter sig kalkyleras.
            </seg>
          </u>
          <u>
            <seg>
              Större delen av 1990-talet krävs för att återskapa ordning i
              statens finanser efter 1980-talets excesser och överhettning.
              I takt med att vi når resultat växer framtidstro och optimism
              hos svenska folket.
            </seg>
          </u>
          <u>
            <seg>
              Det finns nu goda förutsättningar för att vi skall kunna gå in
              i nästa sekel, som också är nästa årtusende, med starka finanser.
              Det borde också kunna glädja alla de människor som finns runt
              om i landet och som vet vilka påfrestningar 1990-talet har inneburit.
              Det borde också kunna glädja dem som inte orkat eller velat ta
              ansvar under det gångna året.
            </seg>
          </u>
          <u>
            <seg>
              Jag vill ställa en fråga till kollegerna från Moderata samlingspartiet,
              Folkpartiet och kds: Hur tänker ni ta ert ansvar för att få balans
              i svensk ekonomi?
            </seg>
          </u>
          <u>
            <seg>
              Frukterna av saneringsarbetet kommer alla till del.
            </seg>
          </u>
          <u>
            <seg>
              Det ökar möjligheten att skapa rättvisa och full sysselsättning.
              Centern kommer att fortsätta arbetet för att få till stånd en
              sådan politik, som leder till att vi får fler företag i det här
              landet och till att vi kan pressa ned arbetslösheten och möta
              framtiden med en betydligt mer positiv bild än den vi gick in
              med under
            </seg>
          </u>
          <u>
            <seg>
              1990-talet.
            </seg>
          </u>
          <note>
            (Applåder)
          </note>
          <note type="speaker">
            Anf. 5 ANNE WIBBLE (fp)
          </note>
          <u>
            <seg>
              Fru talman! Får jag först hälsa Erik Åsbrink välkommen som ny
              finansminister här i kammaren.
            </seg>
          </u>
          <u>
            <seg>
              Den andre ingenjören bakom dagens ärende, nämligen vårpropositionen,
              Per-Ola Eriksson, försade sig nyss på ett väldigt avslöjande sätt.
              Han sade att de offentliga finanserna skall vara i balans 1988.
              Det illustrerar den tillbakablickande syn som har präglat arbetet
              med den här propositionen.
            </seg>
          </u>
          <u>
            <seg>
              Det hade varit roligt att kunna vara mer positiv till
            </seg>
          </u>
          <u>
            <seg>
              Erik Åsbrinks debutproposition, men det är omöjligt, när propositionen
              borde heta Jobben som försvann.
            </seg>
          </u>
          <u>
            <seg>
              Regeringen kommer inte att klara jobben. Man klarar inte att
              halvera arbetslösheten. Man klarar inte ens den mer blygsamma
              målsättningen att halvera den öppna arbetslösheten. Det framgår
              av propositionen att man inte ens tror att det kommer att gå.
            </seg>
          </u>
          <u>
            <seg>
              Vid varje ny ekonomisk bedömning har utsikterna för arbetslösheten
              förvärrats. I den första budgeten från den här regeringen i januari
              1995 trodde man t.ex. att arbetslösheten i år, 1996, skulle vara
              10,8 %.
            </seg>
          </u>
          <u>
            <seg>
              Nu, våren 1996, när det alltså har gått en kvarts del av året
              tror regeringen att arbetslösheten i år skall bli
            </seg>
          </u>
          <u>
            <seg>
              12,4 %. Det är en försämring med mer än 60 000
            </seg>
          </u>
          <u>
            <seg>
              personer. Det är i dag mer än 600 000 personer utan jobb - var
              åttonde svensk. Förmodligen har vart femte hushåll i landet någon
              familjemedlem som är utan jobb. Ingvar Carlssons stolta paroll
              om att pressa tillbaka arbetslösheten "tiondel för tiondel" har
              förbytts i en ökning med lika mycket månad för månad i prognoserna.
            </seg>
          </u>
          <u>
            <seg>
              Denna nedslående utveckling har naturligtvis ett direkt samband
              med regeringspolitiken. Det grundläggande misstaget är att regeringen
              bara gör en sak i taget. Jag har kritiserat Göran Persson för
              att han budgetsanerade på ett sätt som skadar företagandet och
              skadar jobben med många nya skatter och återställare. Jag hade
              ju hoppats att Erik Åsbrink skulle visa något större insikt i
              företagandets villkor, men det syns i varje fall ingenting av
              detta i vårpropositionen.
            </seg>
          </u>
          <u>
            <seg>
              Finansministern sade i går att han ser politiken i tre faser
              - saneringsfas, tillväxtfas och resultatfas. Jag tror ju tyvärr
              att det finns en stor risk för att man med nuvarande regeringspolitik
              fastnar i saneringsfasen för en ganska lång tid. Sanering utan
              hänsyn till företagare och företagandets villkor betyder att tillväxtprognoser
              riskerar att behöva skrivas ned och arbetslöshetsprognoser riskerar
              att skrivas upp, precis som nu sker. Då krävs det mera saneringsåtgärder
              för att klara budgeten, som i sin tur sker så att företagandet
              skadas ytterligare, jobben skadas ännu mer etc. i en ond cirkel.
              Jag vill inte utesluta att budgetsaneringen så småningom kan lyckas,
              men jag tror att det riskerar att bli på en förskräckande låg
              aktivitetsnivå, med bestående massarbetslöshet. Man skulle kunna
              säga att operationen lyckades, men patienten dog, som ett resultat
              av den socialdemokratiska saneringspolitiken
            </seg>
          </u>
          <u>
            <seg>
              - jobben försvann.
            </seg>
          </u>
          <u>
            <seg>
              Det bästa sättet att bryta denna negativa utveckling är att sätta
              på sig företagarglasögon. Fundera över - och det är faktiskt en
              allvarligt menad uppmaning till Erik Åsbrink - om det bästa sättet
              att förmå företag att anställa fler är att höja deras kostnader
              för anställda. Fundera över om det bästa sättet att få fram riskkapital
              för expansiva företag är att höja skatten på riskvilligt sparande
              och att inrätta nya kollektiva fonder. Fundera över om det bästa
              sättet att förmå människor att utbilda sig är att genom högre
              marginalskatt göra det mindre lönande med utbildning. Fundera
              faktiskt ett varv till på den förtida momsinbetalningen. Det är
              nog det hittills sämsta förslaget för företagandet. Erik Åsbrink
              borde ju ha något lättare att förstå det där med ekonomiska morötter
              och incitament o.d. Han har ju ändå har varit chef för ett företag,
              om än ett statligt sådant.
            </seg>
          </u>
          <u>
            <seg>
              I går flaggade Erik Åsbrink för att åtgärder för att stärka tillväxten
              måste komma. Det är ju väldigt lätt att hålla med om. Men var
              är de förslagen? Regeringen missar grovt i tillväxtpolitiken,
              skriver Dagens
            </seg>
          </u>
          <u>
            <seg>
              Industri i dag. Jag håller med om det. Om nu Erik
            </seg>
          </u>
          <u>
            <seg>
              Åsbrink hade några positiva åtgärder för företagande och tillväxt
              i bakfickan, i någon innerficka eller någon annanstans vore det
              ju väldigt synd att gömma dem.
            </seg>
          </u>
          <u>
            <seg>
              Det kan ju inte vara så att han inte vet. Jag kan utlova många
              bra tips i Folkpartiets motion, om han ger sig till tåls i två
              veckor. Men det vore bättre om han kom fram med några själv.
            </seg>
          </u>
          <u>
            <seg>
              Fru talman! Låt mig återgå till frågan om arbetslösheten och
              jobben. Regeringen säger alldeles korrekt i propositionen att
              lönebildningen är nyckeln till en bättre tillväxt. Det är också
              det som krävs för att man skall kunna nå det av regeringen önskade
              högtillväxtalternativet med lägre arbetslöshet och en bättre fungerande
              lönebildning. Jag håller helt med om detta. Lönebildningen har
              ju varit Sveriges akilleshäl under flera decennier. Det som gör
              mig väldigt bekymrad är att Erik Åsbrink förefaller helt tomhänt.
            </seg>
          </u>
          <u>
            <seg>
              Han överlämnar allt ansvar till parterna, förutom de kafferep
              på Haga som har prövats sedan 1973, i över
            </seg>
          </u>
          <u>
            <seg>
              20 år, utan framgång. Det är inte trovärdigt att de skulle hjälpa
              nu heller. Så vad har egentligen Erik
            </seg>
          </u>
          <u>
            <seg>
              Åsbrink att komma med för att underlätta lönebildningen? Det
              tycker jag att han skall tala om.
            </seg>
          </u>
          <u>
            <seg>
              Fru talman! Jag har noterat att vårpropositionen inte har några
              pengar avsatta för omställningen av energisystemet och avvecklingen
              av kärnkraften.
            </seg>
          </u>
          <u>
            <seg>
              Detta kan man tolka på två olika sätt. Antingen håller regeringen
              på att tänka om och inser att det vore urbota dumt för jobben,
              för miljön och för statsfinanserna att göra någon förtida avveckling,
              eller också måste faktiskt hela vårpropositionen och dess utgiftstak
              räknas om för att beakta kostnaderna för förtida avveckling. Det
              räcker ju inte med att betala ökade utgifter med ökade skatter
              en gång till, eftersom taket gäller utgifterna i absoluta kronor.
              Därför vill jag fråga vilken tolkning som är riktig i fråga om
              omställningen av energisystemet. Håller ni på att tänka om eller
              skall hela vårpropositionen bara ses som något slags räkneövning
              och så småningom bli föremål för en helt ny behandling? Skall
              alla siffror behöva räknas om?
            </seg>
          </u>
          <u>
            <seg>
              Fru talman! Låt mig till sist ta upp fördelningspolitiken. Det
              brukar ju heta att Socialdemokraterna gör en del saker "av fördelningspolitiska
              skäl", som de nog egentligen vet är samhällsekonomiskt fel. I
              vårpropositionen har detta blivit alldeles ovanligt förskräckligt
              fel. Först misslyckas man med jobben, vilket permanentar en orättvis
              fördelning i Sverige.
            </seg>
          </u>
          <u>
            <seg>
              Sedan kräver man att fattiga människor i Afrika och andra u-länder
              skall dra det absolut tyngsta lasset för svensk budgetsanering.
              Minskningen av ulandsbiståndet är den enskilt största besparingsposten.
            </seg>
          </u>
          <u>
            <seg>
              Det är bedrövligt att sådant skall ske, särskilt när man samtidigt
              lägger en massa miljarder på billigare oxfilé för svenskar.
            </seg>
          </u>
          <note>
            (Applåder)
          </note>
          <note type="speaker">
            Anf. 6 JOHAN LÖNNROTH (v)
          </note>
          <u>
            <seg>
              Fru talman! Min röst är inte i bästa skick, men jag skall göra
              så gott jag kan.
            </seg>
          </u>
          <u>
            <seg>
              Jag skall börja med att gratulera vår nye finansminister till
              guldmedaljen i budgetsanering. Jag har en hälsning från en äldre
              partikamrat i Norrbotten som ringde och ville att jag skulle ställa
              frågan vem som har delat ut den.
            </seg>
          </u>
          <u>
            <seg>
              Vi tar ju faktiskt också åt oss litet av äran av guldmedaljen.
              Det var faktiskt tillsammans med oss som ni klarade av merparten
              av budgetsaneringen. Vi resonerade då på det viset att de offentliga
              finanserna måste vara i ordning för att vi skall kunna ha reserver
              att ta av när lågkonjunkturen kommer.
            </seg>
          </u>
          <u>
            <seg>
              Det är litet grand som att lyssna på en gammal raspig grammofonskiva
              att höra de borgerliga företrädarna, som så totalt misslyckades
              när det gällde både budgetsanering och arbetslöshet under den
              föregående mandatperioden. Detta är ju i själva verket en mycket
              gammal, ideologisk strid mellan Högern och Vänstern i Sverige.
              Redan Ernst Wigforss brukade ju till Bo
            </seg>
          </u>
          <u>
            <seg>
              Lundgrens dåtida kolleger ställa den retoriska frågan:
            </seg>
          </u>
          <u>
            <seg>
              Har vi råd att arbeta?
            </seg>
          </u>
          <u>
            <seg>
              Finansministern arbetade ju under Kjell-Olof
            </seg>
          </u>
          <u>
            <seg>
              Feldt med den berömda tredje vägen, som sades vara något slags
              kombination av att arbeta och att spara sig ur krisen. Sedan kom,
              som jag tolkar historien, en omsvängning på våren 1991, då inflationsbekämpningen
              sattes som det överordnade målet. Nu har jag uppfattningen att
              regeringen i praktiken har satt budgetbekämpning och inflationsbekämpning
              före arbetslöshetsbekämpningen.
            </seg>
          </u>
          <u>
            <seg>
              Det kan inte vara rimligt att i en nedåtgående konjunktur - vi
              kan absolut inte vara säkra på att den går upp snart igen - ytterligare
              skärpa kravet på budgetsanering. Vi skall ned från 3,3 % till
              3 % 1997
            </seg>
          </u>
          <u>
            <seg>
              enbart för att uppfylla villkoren för medlemskapet i
            </seg>
          </u>
          <note>
            EMU.
          </note>
          <u>
            <seg>
              Är möjligheten att delta i EMU verkligen överordnad kampen mot
              arbetslösheten?
            </seg>
          </u>
          <u>
            <seg>
              Nu klarar ni inte att halvera arbetslösheten på egen hand. Det
              krävs också, skriver ni i propositionen, en samverkan med arbetsmarknadens
              parter. Så långt jag har kunnat läsa i texten handlar dessa krav,
              denna samverkan, enbart om lönerna. Det handlar om återhållsamma
              löner på god europeisk nivå. Det är ett uttryck som jag gärna
              skulle vilja få förklarat, för övrigt.
            </seg>
          </u>
          <u>
            <seg>
              Det finns inga som helst krav på att vinster skall användas till
              investeringar. Det framgår över huvud taget inte om regeringen
              också är beredd att ställa krav på den andra parten. Är det bara
              krav på fackföreningsrörelsen som det handlar om?
            </seg>
          </u>
          <u>
            <seg>
              Det har utlovats tillväxtfrämjande åtgärder så småningom. Ropen
              på tillväxtfrämjande åtgärder är något som vi har hört också från
              den borgerliga kanten. När de säger det menas egentligen enbart
              en sak:
            </seg>
          </u>
          <u>
            <seg>
              skattesänkningar.
            </seg>
          </u>
          <u>
            <seg>
              Innebär dessa tillväxtfrämjande åtgärder något annat än skattesänkningar,
              menar finansministern?
            </seg>
          </u>
          <u>
            <seg>
              Det togs t.ex. ett beslut på s-kongressen om arbetstiderna, om
              jag har förstått det hela rätt. Man skall nu verka för att vi
              får avtal på arbetstidsområdet. Jag efterlyser skrivningar i propositionen
              och tankar hos finansministern om hur vi skall gå till offensiv
              i just denna fråga, dvs. att få en omfördelning av arbetstiderna,
              minska övertidsarbetet och fördela arbetet jämnare. Det handlar
              inte om att arbeta mindre totalt.
            </seg>
          </u>
          <u>
            <seg>
              Det handlar om att de som arbetar för litet skall arbeta mer
              och att de som arbetar för mycket skall arbeta mindre.
            </seg>
          </u>
          <u>
            <seg>
              En annan gren där man väldigt gärna skulle vilja att Sverige
              låg i världstoppen, och där vi kanske låg i världstoppen en gång,
              är fördelningen. Men efter att ha läst t.ex. LO:s Klass och kön,
              eller andra rapporter som har kommit kring utvecklingen de senaste
              tio åren, måste vi nog tyvärr konstatera att Sverige håller på
              att halka nedåt ganska snabbt i den ligan. Tyvärr verkar den samlade
              budgetsaneringen inte utjämnande. Om man tittar på exempelvis
              den femtedel av hushållen som har de lägsta inkomsterna ser man
              tvärtom att deras reala disponibla inkomster kommer att minska
              med mer än 10 % 1994-1998, medan den välbeställda övre medelklassens
              reala disponibla inkomst däremot kommer att minska med något mindre
              än 5 %. Det är en fullständigt orimlig fördelning.
            </seg>
          </u>
          <u>
            <seg>
              Vi kan ha olika åsikter om styrkan i budgetsaneringen just nu.
              Jag vill oavsett detta fråga om det verkligen inte är möjligt
              att åstadkomma en mer rättvis fördelning av budgetsaneringen.
            </seg>
          </u>
          <u>
            <seg>
              Till sist vill jag också ta upp några ord kring biståndet. Innan
              jag gör det skall jag kanske säga en sak till om fördelningspolitiken
              i landet. Fördelningspolitik är också bra för att bekämpa arbetslöshet.
              Om man ger en pensionär med låga inkomster eller en sjukskriven
              med låga inkomster ytterligare pengar tvingas han eller hon använda
              de pengarna för effektiv efterfrågan och konsumtion. Ger man däremot
              mer pengar till dem som redan har mycket samlar de i allmänhet
              pengarna på hög. Regeln att fördelningspolitik är produktivt och
              bra i kampen mot arbetslösheten tror jag också gäller internationellt
              och långsiktigt. Denna kombination av minskat bistånd till jordens
              fattigaste länder och en handelspolitik som präglas av EU:s egoistiska
              slutna murar mot tredje världens länder är oerhört olycklig. Hertigen
              av Schleswig-Holstein lär uppbära en miljon i jordbruksstöd varje
              år. Det har vi råd att bistå honom med, men vi har inte råd att
              bistå jordens fattigaste länder med 1 % av nationalinkomsten.
            </seg>
          </u>
          <u>
            <seg>
              Solidaritet och rättvisa är produktivt, och det gäller inte bara
              inom landet. Det gäller också internationellt.
            </seg>
          </u>
          <note type="speaker">
            Anf. 7 ROY OTTOSSON (mp)
          </note>
          <u>
            <seg>
              Fru talman! Jag vill första hälsa Erik Åsbrink välkommen i sin
              nya roll som finansminister. Jag har förstått att han har tre
              ganska hektiska veckor bakom sig. Arbetet med vårpropositionen
              om ekonomin har säkert varit krävande - inte minst med tanke på
              att
            </seg>
          </u>
          <u>
            <seg>
              Åsbrink representerar en minoritetsregering. Tiden har varit
              knapp för landets nye finansminister, och det kanske är därför
              som det ser ut som det nu gör.
            </seg>
          </u>
          <u>
            <seg>
              För varför, Erik Åsbrink, skall de som ofta behöver vård och
              läkemedel betala för höjd ersättningsnivå i socialförsäkringarna?
              Varför skall de som fått ont i tänderna och måste uppsöka en tandläkare
              för att få hjälp vara de som skall betala för att ersättningen
              i sjuk- och föräldraförsäkringen skall höjas från 75 till
            </seg>
          </u>
          <note>
            80 %?
          </note>
          <u>
            <seg>
              Höjningen av ersättningsnivån i kronor och ören räknat blir naturligtvis
              störst för dem med höga inkomster. Det betyder att de som ofta
              behöver vård, läkemedel och tandläkarhjälp främst får betala till
              dem som har höga inkomster. Det är, Erik Åsbrink, en omvänd fördelningspolitik
              av den sämre sorten!
            </seg>
          </u>
          <u>
            <seg>
              Gissa vilka som inte kommer att gå till tandläkaren eller vårdcentralen
              när det blir ännu dyrare! Gissa vad det får för konsekvenser för
              hälsa och välbefinnande hos dem som redan har det sämst! Vill
              Erik
            </seg>
          </u>
          <u>
            <seg>
              Åsbrink att vi redan på tänderna skall se hur fet eller tunn
              plånboken är?
            </seg>
          </u>
          <u>
            <seg>
              Vi i Miljöpartiet föreslår i stället att ersättningsnivån i sjuk-
              och föräldraförsäkringen höjs till 80 % för den halva av befolkningen
              som tjänar minst och som behöver det mest, genom att man minskar
              ersättningsnivån för den halva av befolkningen som tjänar mest.
              Ju mer man tjänar desto mindre procent får man, men det betyder
              fortfarande mer i kronor och ören. Med en sådan lösning skulle
              ni socialdemokrater inte behöva försämra för de sjuka och för
              dem med ont i tänderna för att kunna höja ersättningsnivån för
              dem som behöver mer ersättning. Med en sådan lösning skulle ni
              finansiera behoven hos dem med små inkomster och små ekonomiska
              marginaler just genom att vara litet mindre generösa med ersättningar
              till dem som redan har det ganska hyfsat. Det är det vi menar
              med fördelningspolitik.
            </seg>
          </u>
          <u>
            <seg>
              Det finns faktiskt inget vettigt skäl för att öka de statliga
              ersättningarna till dem som inte behöver -
            </seg>
          </u>
          <u>
            <seg>
              särskilt inte på bekostnad av dem som redan har ekonomiska svårigheter.
              Det finns inget vettigt skäl för en socialdemokratisk regering
              att komma med sådana förslag till riksdagen. Jag tror att svenska
              folket väldigt gärna vill veta varför ni går fram med sådana förslag,
              Erik Åsbrink.
            </seg>
          </u>
          <u>
            <seg>
              Fru talman! Miljöpartiet är nog det parti som tydligast av alla
              gjort klart att vi människor inte kan leva över våra tillgångar.
              Vi lovar inte guld, men gröna skogar. Vi har alltid pekat på den
              växande miljöskulden, den ökande miljöförstöringen och det självklara
              faktum att det aldrig kan vara bra ekonomi att förstöra naturen.
              Vi har dragit konsekvenserna av vad vetenskapsmännen visat.
            </seg>
          </u>
          <u>
            <seg>
              Vi måste radikalt minska uttaget av råvaror från naturen. Vi
              måste radikalt minska energianvändningen. Vi måste sluta sprida
              sopor och gifter omkring oss. Vi måste anpassa vår ekonomi och
              vår livsstil till vad naturen tål.
            </seg>
          </u>
          <u>
            <seg>
              Vi har också redan från början insett att denna ekonomiska anpassning
              till ekologins lagar kräver en aktiv och radikal fördelningspolitik.
              Det är när vi tvingas att spara som solidariteten sätts på prov.
              Det är när vi tvingas att hålla tillbaka utgifterna som vår förmåga
              att hjälpa dem som kommit i kläm på allvar prövas.
            </seg>
          </u>
          <u>
            <seg>
              På s. 45 i vårpropositionen finns ett diagram som visar hur regeringen
              fördelat besparingar och skattehöjningar på olika inkomstgrupper.
              Av diagrammet framgår att låginkomsttagarna tvingas avstå från
              en betydligt större andel av sina redan magra inkomster än vad
              de med högre inkomster gör.
            </seg>
          </u>
          <u>
            <seg>
              Det är, Erik Åsbrink, en dålig fördelningspolitik att kräva att
              de med små eller inga ekonomiska marginaler, skall bidra med lika
              stor andel till statens budgetsanering, som de med betydligt bättre
              ekonomi gör. Ni socialdemokrater är på god väg att skapa en helt
              ny klass av nyfattiga i vårt land. Inte för att ni vill det -
              det tror jag inte - utan för att ni inte klarar av att föra en
              tillräckligt bra fördelningspolitik när ni tvingas spara i statens
              utgifter.
            </seg>
          </u>
          <u>
            <seg>
              Fru talman, det går inte att enbart spara sig ur den statsfinansiella
              krisen. Lika litet går det att bara spara sig ur miljökrisen.
              Vi måste också åstadkomma en långsiktigt hållbar ekonomisk utveckling
              som tar till vara de nya möjligheterna. Det kräver investeringar
              och satsningar på utbildning och miljö.
            </seg>
          </u>
          <u>
            <seg>
              I början av hösten förra året gjorde vi en uppgörelse med regeringen
              - i den s.k. tillväxtpropositionen
            </seg>
          </u>
          <u>
            <seg>
              - om att göra just detta. Det är glädjande att regeringen nu
              fullföljer vår uppgörelse vad gäller ökade satsningar på komvux
              och högskolan. Det är helt nödvändigt för att minska utbildningsklyftorna.
              Det är också nödvändigt för att skapa en bättre grund för ökad
              jämlikhet och för mer privat företagande.
            </seg>
          </u>
          <u>
            <seg>
              Men, Erik Åsbrink, var tog de lika nödvändiga satsningarna på
              miljön vägen? Var är de nödvändiga investeringsbidragen till ytterligare
              utbyggnad av vindkraft och allergisanering? Var finns offensiven
              för att få Sverige med i den internationellt snabbt växande miljömarknaden?
              Den internationella tillväxten i miljörelaterade branscher är
              mycket hög, men i
            </seg>
          </u>
          <u>
            <seg>
              Sverige är den, jämfört med andra OECD-länder, bara hälften så
              stor. Vi släpar efter! Var, Erik Åsbrink, finns den offensiv på
              miljöområdet som vi har kommit överens om och som statsministern
              så vältaligt utlovat i sitt installationstal? Är detta tal och
              dessa överenskommelser bara Potemkinkulisser för att dölja att
              ni saknar politik?
            </seg>
          </u>
          <u>
            <seg>
              Fru talman, det är faktiskt märkligt att regeringen, med sitt
              uttalande engagemang för att minska arbetslösheten, i praktiken
              väljer bort de internationellt mest expansiva delarna av näringslivet.
              Oförmågan att fullfölja påbörjade satsningar och att hålla löften
              på miljöområdet utgör, liksom frånvaron av en offensiv strategi
              för att utveckla tjänstesektorn, ett svart hål i regeringens ekonomiska
              politik. Vårpropositionen är ett steg bakåt när det gäller de
              nya jobb som måste komma.
            </seg>
          </u>
          <u>
            <seg>
              Regeringens oförmåga att minska arbetslösheten blir närmast monumental
              när den dessutom vägrar att inse att åtta timmars arbetsdag inte
              är någon naturlag.
            </seg>
          </u>
          <u>
            <seg>
              Regeringen fortsätter att stoppa kraven på sänkt arbetstid. Vi
              i Miljöpartiet vill ha låg arbetslöshet, och då inser vi att vi
              måste dela på jobben. Vi måste stegvis sänka arbetstiden till
              vad som redan är normalt i vår omvärld, och den utvecklingen måste
              sedan fortsätta i takt med att produktiviteten ökar.
            </seg>
          </u>
          <u>
            <seg>
              Alternativet, Erik Åsbrink, är att en ökande del av landets befolkning
              förblir utanför arbetsmarknaden.
            </seg>
          </u>
          <u>
            <seg>
              En stor andel av de unga människor som under senare år gått ut
              i arbetslöshet kommer att tvingas stanna där om ni socialdemokrater
              fortsätter att stoppa kravet på sänkt arbetstid. Ni är redan på
              god väg att skapa ett samhälle där 10 % av den villiga arbetskraften
              inte tillåts att delta i produktionen. Det leder till sociala
              problem, ökade klyftor och mer våld. Det leder självklart också
              till en sämre ekonomi.
            </seg>
          </u>
          <u>
            <seg>
              Regeringen redovisar i vårpropositionen att man inte kommer att
              lyckas få ned arbetslösheten till hälften år 2000. Det borde stämma
              Erik Åsbrink till eftertanke. Sänk arbetstiden, Erik Åsbrink!
            </seg>
          </u>
          <u>
            <seg>
              Fru talman, det är i besparingstider som solidariteten med de
              fattiga och utsatta människorna sätts på prov. Den största nedskärning
              som nu föreslås gäller u-landsbiståndet. Det betyder att de allra
              fattigaste människorna tvingas att betala. Detta, om något, måste
              ses som ett svek av den socialdemokratiska regeringen. Det är
              en ynkedom att vi, ett av de rikare länderna i världen, inte skall
              ha råd att avsätta en enda procent av bruttonationalinkomsten
              till de allra fattigaste.
            </seg>
          </u>
          <u>
            <seg>
              Jag måste erkänna att jag grips av en känsla av förtvivlan och
              vanmakt när regeringen slår på dem som har det allra sämst. Har
              ni blivit fullständigt blinda för mänskligt lidande och verklig
              fattigdom? Den största enskilda besparingen ni föreslår sker på
              bekostnad av de som inget har. Hur kan ni?
            </seg>
          </u>
          <note type="speaker">
            Anf. 8 MATS ODELL (kds)
          </note>
          <u>
            <seg>
              Fru talman! Först vill jag hälsa Erik Åsbrink välkommen tillbaka
              till Finansdepartementet och till denna kammare. Jag ser fram
              emot ett givande samarbete.
            </seg>
          </u>
          <u>
            <seg>
              Regeringen har satt arbetslösheten i fokus ända sedan den tillträdde.
              Man vann ju noga räknat valet
            </seg>
          </u>
          <u>
            <seg>
              1994 på ett löfte om att redan 1995 komma ned till en arbetslöshet
              på 5 %. De förslag man har samlat sig kring för att infria dessa
              löften är fem stora propositioner. I samtliga dessa fem matcher
              som regeringen gått mot arbetslösheten har man förlorat. Det står
              nu fem-noll till den arbetslöshet som i dag noteras till totalt
              ca 13 %.
            </seg>
          </u>
          <u>
            <seg>
              Sverige har under 25 år haft en alldeles för svag ekonomisk tillväxt.
              Det är detta som är roten till dagens arbetslöshet och ekonomiska
              problem. Då tycker jag att det är ganska bekymmersamt att regeringen
              och den nye finansministern fortfarande, så vitt man kan utläsa
              från dokumenten, saknar såväl ideologi som strategi för tillväxt.
              Det är hårda ord, jag är medveten om det. Men jag grundar dem
              på de fem propositioner som regeringen hittills har avlämnat.
            </seg>
          </u>
          <u>
            <seg>
              Man började ganska tragiskt. Man började nämligen med att gå
              åt helt fel håll. Man började med den s.k. återställarpropositionen
              med Vänsterpartiet hösten 1994. Sedan kom budgetpropositionen
              1995. Den var tom på åtgärder för arbete och företagande. Även
              vårbudgeten samma år saknade jobbfrämjande åtgärder, men då aviserade
              man samtidigt en särskild tillväxtproposition. Denna kom mycket
              nära det totala misslyckandet och den totala besvikelsen för alla
              -
            </seg>
          </u>
          <u>
            <seg>
              utom möjligtvis för Kenth Pettersson och andra traditionalister.
              Traditionalisterna firade stora triumfer med denna tillväxtproposition.
            </seg>
          </u>
          <u>
            <seg>
              Alla nytänkande och tillväxtfrämjande frågor lades nämligen i
              utredningar, träda och långbänkar, främst för att inte störa en
              stundande partikongress.
            </seg>
          </u>
          <u>
            <seg>
              Nu har alltså ytterligare en vårbudget sett dagens ljus med samma
              nedslående resultat. Man undrar hur länge de arbetslösa på läktarna
              egentligen finner sig i dessa ständiga uppskov med att åstadkomma
              nya jobb. Har de lika mycket tid som regeringen tycks ha?
            </seg>
          </u>
          <u>
            <seg>
              Med regeringens frånvaro av tillväxtpolitik kommer Sverige att
              fastna i massarbetslöshet. Jag tror faktiskt, fru talman, att
              ekonomen Erik Åsbrink inser detta. Men han är uppenbarligen fjättrad
              av gamla klasskampsparoller och av en kvardröjande socialistisk
              bild av den svenske familjeföretagaren, som kapitalägaren, motparten
              som betraktas genom Jantelagens glasögon.
            </seg>
          </u>
          <u>
            <seg>
              Saken förvärras ytterligare av att en populistisk politik under
              åren i opposition ännu i denna dag uppenbarligen omöjliggör för
              regeringen att hantera tillväxtfrågorna rationellt såväl internt
              som externt.
            </seg>
          </u>
          <u>
            <seg>
              Det är klart att återställarna med Vänsterpartiet hösten
            </seg>
          </u>
          <note>
            1994 gladde och stärkte Gudrun Schyman enormt.
          </note>
          <u>
            <seg>
              Det blev tillväxt för Vänsterpartiet och dess opinonssiffror.
              Det kändes naturligtvis ideologiskt rätt och politiskt skönt.
              Här stämde såväl karta som kompass fantastiskt bra med den egna
              verkligheten. Men dessa återställare drabbade med full kraft landets
              småföretagare; de som nu skall åstadkomma de nya jobben.
            </seg>
          </u>
          <u>
            <seg>
              Det fanns vissa förhoppningar om nytänkande efter ett antal försöksballonger
              förra sommaren. De sändes upp av två här närvarande personer -
              de nya statsråden på Finansdepartementet, Erik Åsbrink och
            </seg>
          </u>
          <u>
            <seg>
              Thomas Östros. Då var de av allt att döma fortfarande i full
              intellektuell och politisk frihet. Men dessa modesta försök till
              en mer småföretagarvänlig tillväxtpolitik sköts brutalt ner av
              målsökande tungt artilleri från alla traditionalismens borgar
              och bastioner inför partikongressen.
            </seg>
          </u>
          <u>
            <seg>
              Socialismen är nog bra när det gäller att fördela en kaka som
              tillåtits växa. Det tror jag. Men den är inte särskilt mycket
              att hålla i handen om man skall skapa tillväxt i mindre och medelstora
              företag. Både karta och kompass behöver uppdateras om Sverige
              skall kunna nå det högre tillväxtalternativ som regeringen redovisar
              i vårbudgeten och som klarar sysselsättning, statsfinanser och
              välfärd.
            </seg>
          </u>
          <u>
            <seg>
              Men enligt gällande karta och kompass skall nu i stället småföretagen
              ytterligare hämmas och skrämmas. Nu skall dessa ofta späda plantor
              ta över ansvaret för en hel månads arbetsgivarperiod i sjukförsäkringen.
              Detta kommer att bli en verklig judaskyss från regeringen till
              de späda nyföretagarplantorna. Förslaget har redan med rätta kraftfullt
              avvisats av företagare och deras organisationer. Effekten av förslaget
              blir att regeringen tvingar många hårt trängda företag att utöver
              rollen som statens kreditinstitut för förtida momsinbetalningar
              nu också fungera som försäkringsbolag och ta risker som definitivt
              minskar företagens benägenhet att satsa och nyanställa.
            </seg>
          </u>
          <u>
            <seg>
              Jag talade i dag på morgonen med ett av landets
            </seg>
          </u>
          <note>
            70 nyföretagarcentrum, som kallas Jobs and society.
          </note>
          <u>
            <seg>
              Man kommer där i kontakt med människor som skall gå från arbetslöshet
              - som kostar samhället minst
            </seg>
          </u>
          <u>
            <seg>
              100 000 kr om året för olika åtgärder och stöd - till att bli
              egna företagare som först skall tjäna in till sin egen lön och
              ovanpå detta lägga 33,06 % i sociala avgifter. Tanken att en sådan
              nyföretagare när en ytterligare medarbetare skall anställas och
              gå från arbetslöshet till ett fullbetalt arbete därutöver skall
              ta över en hel månad från sjukförsäkringen, vittnar om att vårbudgeten
              är en hastigt hopkommen kameral skrivbordsprodukt. Den vittnar
              om en skrämmande brist på förståelse för företagarnas situation.
              Både karta och kompass pekar fortfarande åt fel håll, Erik
            </seg>
          </u>
          <note>
            Åsbrink.
          </note>
          <u>
            <seg>
              Risken är stor att övervältringen av ansvaret för de anställdas
              sjukfrånvaro för hela fyra veckor kommer att öka arbetslösheten.
              Det kommer också att försvåra för vissa grupper att över huvud
              taget få ett fast jobb.
            </seg>
          </u>
          <u>
            <seg>
              Om förslaget skulle gå igenom kommer företagarna med ganska stor
              säkerhet att tvingas att börja forska i de arbetssökandes sjukdomshistoria.
              Detta främjar verkligen inte en väl fungerande och solidarisk
              arbetsmarknad.
            </seg>
          </u>
          <u>
            <seg>
              Inte hjälper det heller dessa arbetssökande att regeringen med
              Vänsterpartiets hjälp halverat perioden för prov- och visstidsanställningar.
              Inser inte regeringen att risken för rutinmässiga uppsägningar
              efter sex månader är överhängande, inte minst i dagens konjunkturläge?
              Vi kristdemokrater tror att massor med nya jobb skulle komma till
              om perioden där människor tillåts vara visstidsanställda ökade
              ordentligt, kanske ända upp till två år. Då skulle det i varje
              fall inte under den perioden finnas någon anledning till de rutinmässiga
              uppsägningar som i dag sker efter en sexmånadersperiod.
            </seg>
          </u>
          <u>
            <seg>
              Det är förvånansvärt hur okänsligt regeringen behandlar utsatta
              grupper som pensionärer, barnfamiljer, landsbygdens folk och folket
              i tredje världen. Pensionärerna och de fattiga i tredje världen
              har ingen strejkrätt och kan alltså inte strejka. Därför verkar
              de lämnas därhän. De inbjuds antagligen inte heller till kafferepen
              i Rosenbad framöver. Vi kristdemokrater kommer i vår motion att
              bestämt motsätta oss nedskärningarna i bostadstillägget för pensionärerna,
              liksom modellen för högkostnadsskyddet. Vi är i socialdemokraternas
              Sverige på väg mot en situation där allt fler av dem som varit
              med och byggt upp det här fina landet knappast kommer att få råd
              att hämta ut den medicin som de är helt beroende av. Detta är
              icke acceptabelt.
            </seg>
          </u>
          <u>
            <seg>
              Nedskärningarna av biståndet är enligt min mening rent ut sagt
              fegt. De drabbade är på betryggande avstånd. De är värnlösa, medan
              vi i Sverige i dag köper läsk och snask för dubbelt så mycket
              som bistånd var innan vi började nedskärningarna. Sverige borde
              ha råd att avsätta en hundradel av vår bruttonationalinkomst till
              de allra fattigaste bröderna och systrarna på vår gemensamma planet.
            </seg>
          </u>
          <u>
            <seg>
              Inställningen till landsbygdens folk tycker jag också är litet
              märklig. Genom att avveckla ännu mer av jordbrukarnas avbytarverksamhet
              försvårar regeringen och även Centerpartiet, förvånansvärt nog,
              för att människor i hela landet skall kunna leva av lantbruksverksamhet.
              Detta tillsammans med bensinskattehöjningar utan kompensation
              till glesbygden är verkligen ett kortsiktigt sätt att förvalta
              vår hårt trängda landsbygd.
            </seg>
          </u>
          <u>
            <seg>
              Vi kristdemokrater är övertygade om att svensk ekonomi med en
              politik som fokuserar på ökat personligt ansvarstagande, företagande
              och tillväxt kan nedbringa arbetslösheten till en väsentligt lägre
              nivå samtidigt som den långsiktigt säkrar ett hållbart socialt
              trygghetssystem där även pensionärer och barnfamiljer får en dräglig
              tillvaro. Men om de nya jobben skall kunna skapas i den privata
              sektorn måste ett gynnsammare klimat för små- och nyföretagande
              åstadkommas över hela landet. För att detta skall ske, fru talman,
              behövs uppenbarligen snarast en ny regering.
            </seg>
          </u>
          <note>
            Anf. 9 Finansminister ERIK ÅSBRINK (s)
          </note>
          <u>
            <seg>
              Fru talman! Ärade ledamöter! Jag vill börja med att uttrycka
              min högaktning för Sveriges riksdag, som är och skall vara centrum
              i landets politiska liv, navet i ett livskraftigt parlamentariskt
              folkstyre. Jag ser fram emot många intressanta debatter både med
              dagens meddebattörer och med många andra.
            </seg>
          </u>
          <u>
            <seg>
              Sverige har fått en finansminister som hatar arbetslösheten.
              Arbetslösheten förhindrar för enskilda människor att ta till vara
              sin vilja och sin förmåga till arbete. Den ökar klyftorna. Den
              skapar mänskligt lidande. Den innebär ett slöseri med ekonomiska
              resurser.
            </seg>
          </u>
          <u>
            <seg>
              Sverige har fått en finansminister som hatar inflationen. Inflation
              göder girighet och spekulation, gröper ur köpkraften och slår
              ut jobb och företag.
            </seg>
          </u>
          <u>
            <seg>
              Sverige har fått en finansminister som hatar klyftorna. Jag tror
              på människors lika värde.
            </seg>
          </u>
          <u>
            <seg>
              Jag tror att de yttersta strävandena för den ekonomiska politiken
              skall vara att minska, inte att öka, klyftorna.
            </seg>
          </u>
          <u>
            <seg>
              Det här handlar om de olika faser som vi skall arbeta inom i
              den ekonomiska politiken.
            </seg>
          </u>
          <u>
            <seg>
              Vi befinner oss fortfarande i den första fasen, saneringsfasen.
              Det gäller att sanera statens finanser, att bekämpa inflationen
              och att se till att vi kan betala för oss i våra utrikesaffärer.
              Vi har kommit mycket långt med saneringen, och riksdagen och dess
              ledamöter har gett stora bidrag i saneringsprocessen. Men vi är
              inte klara. Det måste göras mera för att vi skall kunna vara säkra
              på att klara de mål vi har satt upp.
            </seg>
          </u>
          <u>
            <seg>
              Den andra fasen handlar om att skapa bättre betingelser för arbete
              och tillväxt: att få ökade investeringar, att få produktion och
              att skapa nya jobb i vårt samhälle.
            </seg>
          </u>
          <u>
            <seg>
              Den tredje fasen är att skörda resultatet av den ekonomiska politiken:
              att öka människornas inkomst och välfärd och att minska klyftorna
              i levnadsbetingelserna.
            </seg>
          </u>
          <u>
            <seg>
              Dessa faser går delvis in i varandra. Hittills, sedan den socialdemokratiska
              regeringen tillträdde hösten
            </seg>
          </u>
          <u>
            <seg>
              1994, har vi framför allt ägnat oss åt saneringsfasen.
            </seg>
          </u>
          <u>
            <seg>
              Och som jag sade är den inte avslutad.
            </seg>
          </u>
          <u>
            <seg>
              Vi har formulerat tre mål för budgetpolitiken.
            </seg>
          </u>
          <u>
            <seg>
              Det första är att vi i år skall stabilisera den offentliga skulden.
              Den skall inte få öka mer utan börja minska efter 1996.
            </seg>
          </u>
          <u>
            <seg>
              Det andra målet är att nedbringa underskottet i den offentliga
              sektorns sparande till högst 3 % 1997. Det är ett mål som överensstämmer
              med ett av de s.k.
            </seg>
          </u>
          <u>
            <seg>
              konvergenskriterierna, för att man skall kunna välja om man gå
              med i den europeiska monetära unionen.
            </seg>
          </u>
          <u>
            <seg>
              Det tredje målet har vi formulerat själva, och det är mer ambitiöst
              än så. Året därpå, 1998, skall vi helt ha eliminerat underskottet
              i de offentliga finanserna.
            </seg>
          </u>
          <u>
            <seg>
              Den bedömning som vi har gjort nu tyder på att vi inte helt ut
              klarar dessa mål, om vi inte vidtar ytterligare åtgärder. Bedömningen
              bygger på att vi ser en viss, tillfällig svacka i den ekonomiska
              utvecklingen i
            </seg>
          </u>
          <u>
            <seg>
              Sverige och internationellt. Detta överensstämmer med vad de
              flesta andra bedömare också har kommit fram till. Vi räknar med
              att tillväxten på nytt tar fart mot slutet av det här året och
              in på nästa år.
            </seg>
          </u>
          <u>
            <seg>
              Det är detta som ligger bakom den vårproposition som lades på
              riksdagens bord i går och som kan sammanfattas i fem punkter när
              det gäller budgetsaneringen.
            </seg>
          </u>
          <note>
            1. Saneringsprogrammet, 118-
          </note>
          <u>
            <seg>
              miljardersprogrammet, skall genomföras fullt ut. De återstående
              konkreta beslut som är nödvändiga skall fattas.
            </seg>
          </u>
          <u>
            <seg>
              2. I den mån det förekommer överskridanden, att utgifter blir
              större än vad vi utsprungligen har tänkt oss, skall de finansieras
              fullt ut.
            </seg>
          </u>
          <u>
            <seg>
              3. Reformer, antingen det handlar om skattesänkningar eller utgiftsökningar,
              skall finansieras fullt ut.
            </seg>
          </u>
          <u>
            <seg>
              I propositionen finns ett stort reformpaket. Det handlar om den
              kanske största utbildningssatsning som har gjorts i modern tid.
              Vid fullt genomslag satsar vi ytterligare 10 miljarder kronor
              på att höja kompetens och utbildningsnivå hos en stor del av svenska
              folket och ökar anställningsbarheten hos människorna i ett samhälle
              som förändras i allt snabbare takt.
            </seg>
          </u>
          <u>
            <seg>
              Till detta kommer också reformer av socialförsäkringen. Vi höjer
              ersättningsnivån från 75 % till
            </seg>
          </u>
          <note>
            80 % i arbetslöshets- och sjukförsäkringen.
          </note>
          <u>
            <seg>
              Dessa reformer skall finansieras fullt ut, och vi lägger fram
              förslag om detta.
            </seg>
          </u>
          <u>
            <seg>
              4. Vi föreslår att riksdagen nu inför utgiftstaket, den nya budgetprocessen.
              Vi lägger också fram förslag till hur det skall se ut.
            </seg>
          </u>
          <u>
            <seg>
              Jag tror att det här är en mycket viktig reform. Vi har haft
              en dåligt fungerande budgetprocess i Sverige tidigare. Nu skapar
              vi ordning och reda i budgetprocessen, och vi ger framför allt
              - det är det viktiga -
            </seg>
          </u>
          <u>
            <seg>
              utrymme för riktiga politiska prioriteringar.
            </seg>
          </u>
          <u>
            <seg>
              Vi skall genom politiska beslut bestämma vilka områden vi skall
              satsa på. Det skall inte ske genom tillfälligheter, slarv eller
              marknadskrafter utan genom beslut i denna kammare.
            </seg>
          </u>
          <u>
            <seg>
              Utgiftstaket ger oss det instrument som vi behöver för att kunna
              påverka utgifternas sammansättning och politiken på det sätt som
              vi vill göra.
            </seg>
          </u>
          <u>
            <seg>
              5. Detta är den nya punkten. Vi ger förslag till ytterligare
              budgetförstärkningar, så att vi kan klara de mål som vi har satt
              upp.
            </seg>
          </u>
          <note>
            Det handlar om budgetförstärkningar i storleksordningen 10 miljarder
            1997 och 12 miljarder 1998.
          </note>
          <u>
            <seg>
              Det finns journalister som felaktigt har adderat dessa belopp,
              men det har inte vi gjort. Vi har inte utgett det för att vara
              någonting annat är 12 miljarder 1998.
            </seg>
          </u>
          <u>
            <seg>
              Den varaktiga budgetförstärkningen är ca 8 miljarder kronor,
              som skall läggas till de 118 miljarder som vi tidigare har aviserat.
            </seg>
          </u>
          <u>
            <seg>
              Detta är förslag både på inkomstsidan och utgiftssidan. Det är
              mer på utgiftssidan, men vi höjer också vissa skatter. Min bedömning
              är att det är nödvändigt, både för att få inkomsterna men också
              för att få den uppslutning kring saneringspolitiken som är nödvändig.
              Det är fördelningspolitiska och miljöpolitiska skäl som ligger
              bakom de skatter som vi föreslår.
            </seg>
          </u>
          <u>
            <seg>
              Jag har i den debatt som har ägt rum fått beteckningen kamrer,
              och jag tar gärna emot den. Jag bär titeln med stolthet och ser
              den som en ärebetygelse.
            </seg>
          </u>
          <u>
            <seg>
              Vi får inte ge upp kampen för att sanera statsfinanserna. Den
              kampen är inte slutförd. Varken Sverige eller jag själv är världsmästare
              i budgetsanering, men vi har satt upp mål. Når vi de målen kan
              vi bli världsmästare, men inga segrar skall tas ut i förskott.
            </seg>
          </u>
          <u>
            <seg>
              Jag tänker inte mattas i strävandena att fullfölja programmet
              tills det är helt genomfört.
            </seg>
          </u>
          <u>
            <seg>
              Varför gör vi det här? Gör vi det för att plåga folk och bära
              oss illa åt? Naturligtvis inte. Vi gör det för att vi vill återvinna
              handlingsfriheten i den ekonomiska politiken.
            </seg>
          </u>
          <u>
            <seg>
              Är man skuldsatt och beroende av långivarna har man ingen handlingsfrihet.
              Då är man helt och hållet beroende av marknadens nycker. Det gäller
              även här att politiken skall återta kommandot över marknaden.
            </seg>
          </u>
          <u>
            <seg>
              Det gäller att återskapa en handlingsfrihet i den ekonomiska
              politiken som vi under lång tid inte har haft i det här landet.
            </seg>
          </u>
          <u>
            <seg>
              Med sanerade statsfinanser bygger vi under för fortsatta räntesänkningar,
              fortsatt låg inflation och fast penningvärde. Det bör vara målet
              för strävandena.
            </seg>
          </u>
          <u>
            <seg>
              Med lägre räntor får vi inte bara en lättnad för många skuldsatta
              hushåll, utan vi ger också bättre betingelser för företagen i
              Sverige att börja investera och bygga ut, öka produktionen, anställa
              fler människor och skapa nya jobb.
            </seg>
          </u>
          <u>
            <seg>
              Ingen insats kan vara viktigare än denna för att få en tillväxt
              på nytt i svensk ekonomi. Likväl är de dominerande insatserna
              fortfarande budgetförstärkningar, och jag har inte utgett dem
              för att vara någonting annat.
            </seg>
          </u>
          <u>
            <seg>
              Men jag vill understryka att det ändå finns några andra insatser
              som har en klart offensiv och direkt tillväxtfrämjande karaktär.
            </seg>
          </u>
          <u>
            <seg>
              Jag har redan nämnt den stora utbildningssatsningen, som är i
              det närmaste unik. Det är ingen tvekan om att den leder till högre
              kompetens, högre utbildningsnivå och därmed bättre möjligheter
              för hundratusentals människor att hävda sig på en föränderlig
              arbetsmarknad i framtiden. Detta är en bra fördelningspolitisk
              åtgärd, och den leder till högre tillväxt.
            </seg>
          </u>
          <u>
            <seg>
              I propositionen föreslår vi också vissa andra insatser som är
              värda att nämna i detta sammanhang.
            </seg>
          </u>
          <u>
            <seg>
              Vi förlänger ROT-avdragen, som är en stimulans till byggsektorn,
              och vi genomför lättnader för ett stort antal mindre och medelstora
              företag när det gäller momsreglerna.
            </seg>
          </u>
          <u>
            <seg>
              Detta är naturligtvis ingen uttömmande lista. Det kommer mera.
              Jag och många andra statsråd i regeringen kommer under de närmaste
              åren att lägga stor kraft vid att utarbeta ytterligare förslag
              som är gynnsamma för tillväxten och de nya jobben.
            </seg>
          </u>
          <u>
            <seg>
              Målet att halvera den öppna arbetslösheten till år
            </seg>
          </u>
          <u>
            <seg>
              2000 ligger fast. Det är ett svårt mål att uppnå, och det kommer
              inte att gå automatiskt. Men det kommer att vara möjligt att uppnå
              genom hårda och medvetna ansträngningar, och det är det som vi
              skall ägna oss åt i hög grad under de kommande åren.
            </seg>
          </u>
          <u>
            <seg>
              Jag vill också säga att den proposition som nu läggs fram har
              förutsättningar att gå igenom riksdagen. Det finns förutsättningar
              för en parlamentarisk majoritet. Detta har naturligtvis att göra
              med det samarbete med Centerpartiet som ligger bakom dessa förslag.
              Jag har personligen förhandlat, inte minst med Per-Ola Eriksson,
              och även med andra företrädare för Centern. Jag vill uttrycka
              min stora uppskattning av detta. Det har gått bra, och jag ser
              fram emot fortsatt samarbete i den ekonomiska politiken.
            </seg>
          </u>
          <u>
            <seg>
              Detta utesluter inte samarbete också med andra partier - det
              vill jag gärna understryka. Vi har samarbetat och är beredda att
              samarbeta med andra partier om vi kan hitta gemensamma lösningar
              som vi tycker är förnuftiga. Jag vill också understryka en annan
              sak.
            </seg>
          </u>
          <u>
            <seg>
              Samarbete som handlar om gigantiska skattesänkningar på i storleksordningen
              250 miljarder kronor är det uteslutet att socialdemokratin medverkar
              i - vare sig det handlar om ofinansierade skattesänkningar som
              på nytt skapar ett statsfinansiellt kaos, eller finansierade skattesänkningar
              som innebär dramatiska ingrepp, i själva verket en slakt på, välfärdssamhället.
            </seg>
          </u>
          <u>
            <seg>
              Det finns de som hävdar att lägre skatter i sig är en garanti
              för högre tillväxt. Något sådant samband har aldrig någonsin kunnat
              bevisas.
            </seg>
          </u>
          <u>
            <seg>
              Jag vill ställa en fråga till Bo Lundgren, för dagen vikarierande
              ekonomiska talesman för Moderaterna.
            </seg>
          </u>
          <u>
            <seg>
              Vill Bo Lundgren till kammarens protokoll läsa in tillväxtsiffrorna
              för vart och ett av åren under den tid då han satt i regeringen
              och hade tillfälle att tillgripa denna skattesänkningsmetod? Om
              vi kunde vi få detta inläst till kammarens protokoll skulle jag
              vara mycket tacksam.
            </seg>
          </u>
          <u>
            <seg>
              Avslutningsvis har jag i kammaren, i dag och tidigare, hört dem
              som uttrycker sin stora misstro för vår möjlighet att klara arbetslöshetsmålet
              - att halvera den öppna arbetslösheten till år 2000. Vi har fått
              höra att det inte går, att det är omöjligt och att regeringen
              redan har gett upp. Samma visa fick vi höra för inte så värst
              länge sedan. Då hette det att målen för budgetunderskottet var
              orealistiska och omöjliga att uppnå.
            </seg>
          </u>
          <u>
            <seg>
              Det var totalt utsiktslöst. I dag och i går har vi inte hört
              särskilt mycket av den sorten. Det kan möjligen bero på att trovärdigheten
              i denna politik har börjat öka. Man är litet försiktigare med
              att ifrågasätta våra möjligheter att klara detta.
            </seg>
          </u>
          <u>
            <seg>
              På samma sätt som vi är fast förvissade om att vi skall klara,
              och göra allt vad vi kan för att klara, budgetsaneringen skall
              vi också göra allt vad vi kan för att klara arbetslöshetsmålet.
              Vi får se om några år ifall trosvissheten då är lika stor hos
              dem som i dag säger att det är omöjligt för oss att klara arbetslösheten.
            </seg>
          </u>
          <note>
            (Applåder)
          </note>
          <u>
            <seg>
              Anf. 10 BO LUNDGREN (m) replik
            </seg>
          </u>
          <u>
            <seg>
              Fru talman! Effekten av den borgerliga regeringens politik för
              tillväxten märks i tillväxttalen för 1994
            </seg>
          </u>
          <note>
            och 1995.
          </note>
          <u>
            <seg>
              1992 och 1993 års tillväxttal är ett resultat av den politik
              Erik Åsbrink i den dåvarande regeringen var med om att föra. Jag
              vill påminna kammaren om vad som då hände genom att visa första
              sidan från Aftonbladet den 7 februari 1991. Där står det: 1 000
              nya arbetslösa varje dag. Det var då Erik Åsbrink senast satt
              i regeringen. Det var det som gav det budgetunderskott vi lyckades
              vända 1993.
            </seg>
          </u>
          <u>
            <seg>
              Erik Åsbrink och jag är överens om att det gäller att minska
              klyftorna. Men det finns en viktig skillnad mellan oss. Jag vill
              bekämpa fattigdomen och öka välståndet. Erik Åsbrink vill i stället
              bekämpa rikedomen och minska välståndet, med sämre välstånd som
              följd.
            </seg>
          </u>
          <u>
            <seg>
              Sverige har en finansminister som hatar arbetslöshet. Men varför
              gör han då ingenting? Varför lägger han inte fram några förslag?
              Hans egen tidning, Aftonbladet, skriver i dagens ledare att munväder
              och fromma förhoppningar om jobben inte räcker. Man slutar med
              att skriva att Sverige vill bli världsmästare i budgetsanering
              men att det inte räcker, om vi stannar i arbetslöshetens jumboliga.
              Jag delar Aftonbladets uppfattning. Hittills har Socialdemokraternas
              politik misslyckats. Tyvärr finns det inga tecken på att man är
              beredd att ompröva den.
            </seg>
          </u>
          <u>
            <seg>
              Det skulle vara intressant att höra varför Erik Åsbrink lägger
              fram sådana förslag som försämrar för företagen. Företagen är
              ju grunden för de nya jobben.
            </seg>
          </u>
          <u>
            <seg>
              De är dessutom förutsättningen för en effektiv budgetsanering.
            </seg>
          </u>
          <u>
            <seg>
              Om man inte samtidigt som man vidtar åtgärder för att minska
              underskottet också skapar förutsättningar för tillväxt och nya
              jobb blir det fler och fler sådana chocker som vi nu ser - sparchocker
              och skattechocker om och om igen. Det blir sämre och sämre för
              hushållen därför att regeringen inte ser också till dynamiken,
              utan bara till det kamerala. Det är bra med en duktig kamrer,
              men det behövs också någon som är visionär, som ser framtiden
              an och som kan skapa förutsättningar för de nya jobben. Däri ligger
              också svaret till Per-Ola Eriksson. De borgerliga partierna, utom
              Centern, har i skatteutskottet i dag ställt upp på att återställa
              de gamla momsreglerna. Ni har ställt upp på en politik med högre
              kostnader, högre skatter och sämre momsinbetalningsregler. Där
              är problemet för budgetsaneringen.
            </seg>
          </u>
          <u>
            <seg>
              Fru talman! Erik Åsbrink är skyldig kammaren, men framför allt
              svenska folket, ett viktigt svar. Vi har en miljon arbetslösa,
              och bedömningar som innebär att arbetslösheten skall fortsätta
              att ligga på samma nivå. Man tricksar med talen, men man skapar
              inte förutsättningar för riktiga jobb. Varför tycker Erik
            </seg>
          </u>
          <u>
            <seg>
              Åsbrink så illa om företagandet - det som är grunden för tillväxt,
              nya jobb och bättre välstånd?
            </seg>
          </u>
          <note>
            Anf. 11 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Det enda som var dynamiskt i den ekonomiska utvecklingen
              under den tid Bo Lundgren hade hand om skattepolitiken var budgetunderskottet.
            </seg>
          </u>
          <u>
            <seg>
              Den dramatiska ökningen av budgetunderskottet var internationellt
              unik. Den visade en oerhört dynamik.
            </seg>
          </u>
          <u>
            <seg>
              Under den tid Bo Lundgren satt i regeringen och påverkade politiken
              tappade vi 340 000 jobb i den så omhuldade privata sektorn. Nu
              får vi höra att förtjänsten av att det börjar gå bra i en del
              avseenden under den socialdemokratiska regeringen är den tidigare
              regeringens - den som Bo Lundgren satt i. Jag känner igen den
              visan. Jag har hört den förut. Jag hörde den under åren närmast
              efter 1982. Även då fick en socialdemokratisk regering städa upp
              efter det statsfinansiella kaos som den föregående regeringen
              hade åstadkommit. Även då fick vi så småningom höra att framgångarna
              egentligen berodde på åtgärder som hade vidtagits av oppositionen
              tidigare.
            </seg>
          </u>
          <u>
            <seg>
              Slutsatsen får bli att detta är en ganska bra arbetsfördelning.
              Vi kan gärna låta er ta åt er en del av äran
            </seg>
          </u>
          <u>
            <seg>
              - bara ni förblir ordentligt parkerade i opposition och vi sitter
              i regeringsställning.
            </seg>
          </u>
          <u>
            <seg>
              Man kan skoja om detta, men egentligen är det djupt allvarliga
              saker. Jag tror att det är väldigt svårt att åstadkomma resultat
              i en fyrpartiregering som är djupt splittrad, och där man drar
              åt olika håll. Jag upplever den stora fördelen av att sitta i
              en regering där alla drar åt samma håll, och där det finns en
              laganda som präglar arbetet.
            </seg>
          </u>
          <u>
            <seg>
              På den tiden var det nämligen så att i ett rum på plan fem i
              Finansdepartementet satt den dåvarande finansministern Anne Wibble
              och kämpade en hopplös kamp för att hålla emot ett exploderande
              budgetunderskott. I ett rum på plan tre, rakt under, satt Bo
            </seg>
          </u>
          <u>
            <seg>
              Lundgren och perforerade vårt skattesystem och gjorde det därigenom
              fullständigt omöjligt att hålla kontroll på statsfinanserna. Den
              utvecklingen får aldrig mer inträffa i svensk ekonomi.
            </seg>
          </u>
          <note>
            (Applåder)
          </note>
          <note>
            Anf. 12 BO LUNDGREN (m) replik
          </note>
          <u>
            <seg>
              Fru talman! Det Bo Lundgren ägnade sig åt på plan tre var bl.a.
              att fullfölja skattereformen.
            </seg>
          </u>
          <u>
            <seg>
              Jag har noterat att Erik Åsbrink i sin tidigare fria roll helt
              instämde med mig om att vi inte skall ha någon dubbelbeskattning
              - den som vi slopade och som den regering han sitter i återinförde.
              Den försvagar förutsättningarna för nya jobb.
            </seg>
          </u>
          <u>
            <seg>
              Nej, det här är inte skojigt. Det tycker inte jag heller. Men
              det är ganska viktigt att fundera över vad som faktiskt skall
              göras, och då är det Erik Åsbrinks och regeringens skyldighet
              inte bara att för svenska folket redovisa en massa struntprat
              om vad som har inträffat tidigare utan också att se framåt och
              försöka fundera kring vad som faktiskt krävs för att skapa förutsättningar
              för nya jobb och tillväxt i ekonomin.
            </seg>
          </u>
          <u>
            <seg>
              "Dynamiskt" säger Erik Åsbrink. Han måste ändå inse att det var
              den politik som fördes under 80-talet -
            </seg>
          </u>
          <u>
            <seg>
              och det är den man har återvänt till, vilket är beklagligt -
              som gav förutsättningar för att tusen jobb om dagen gick förlorade
              och som skapade kostnader och minskad produktion och därmed satte
              i gång det statsfinansiella moras som vi fick överta. Vi lyckades
              ändå, med en positiv politik som skapade ett bättre näringsklimat,
              vända utvecklingen. Det visar de undersökningar som har gjorts
              bland företagen.
            </seg>
          </u>
          <u>
            <seg>
              Jag känner igen visan, säger Erik Åsbrink, och det gör mig nästan
              litet upprörd. Socialdemokraterna
            </seg>
          </u>
          <u>
            <seg>
              "städade upp" under 80-talet efter den borgerliga regeringen,
              säger han. Jag hoppas att kammarens ledamöter kommer ihåg finanskrisen,
              hur den politik som gav Socialdemokraterna "VM i ekonomi" 1987
            </seg>
          </u>
          <u>
            <seg>
              egentligen lade grunden för en finanskris där miljard efter miljard
              av skattebetalarnas pengar gick åt och där fallskärmarna blomstrade
              under den period som
            </seg>
          </u>
          <note>
            Socialdemokraterna hade ansvar för den statliga
          </note>
          <u>
            <seg>
              Nordbanken.
            </seg>
          </u>
          <u>
            <seg>
              Nej, Erik Åsbrink. Det var jag och den borgerliga regeringen
              som fick städa upp efter era misslyckanden.
            </seg>
          </u>
          <u>
            <seg>
              Om vi nu kan lägga det gamla, förgångna till handlingarna - för
              så här är det - är återigen frågan:
            </seg>
          </u>
          <u>
            <seg>
              Vad vill Erik Åsbrink konkret göra för att minska arbetslösheten?
              Det han har visat hittills är att han inte gillar företagandet,
              det som är grunden. Varför försämra företagandets villkor, Erik
              Åsbrink?
            </seg>
          </u>
          <note>
            (Applåder)
          </note>
          <note>
            Anf. 13 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Det är ett häpnadsväckande påstående att jag inte
              skulle gilla företagandet. Till skillnad från
            </seg>
          </u>
          <u>
            <seg>
              Bo Lundgren har jag faktiskt erfarenhet av att leda ett företag
              under några år, och det är en ganska nyttig erfarenhet.
            </seg>
          </u>
          <u>
            <seg>
              Bo Lundgren får faktiskt bestämma sig för om klimatet för näringslivet
              i landet är dåligt eller bra. I
            </seg>
          </u>
          <u>
            <seg>
              ena stunden säger han att det är så väldigt bra, till följd av
              de heroiska insatser som Bo Lundgren uträttade under sin tid i
              regeringen och som nu den socialdemokratiska regeringen orättmätigt
              skördar frukterna av, för att i nästa andetag säga att vi har
              ett så förfärligt uselt företagarklimat här i landet därför att
              Erik
            </seg>
          </u>
          <u>
            <seg>
              Åsbrink under de tre och en halv veckor som han har suttit i
              regeringen har ställt till det något alldeles förfärligt och därför
              att han inte omedelbart har löst alla tillväxtproblem.
            </seg>
          </u>
          <u>
            <seg>
              Eftersom Bo Lundgren inte har fler inlägg nu, vill jag i stället
              uppmana honom att till nästa debatt ta och tänka igenom hur han
              skall ha det på den punkten. Jag vill också uppmana honom att
              tänka igenom vem, vilket eller vilka partier som vid sidan av
              Moderaterna skall genomföra den nyliberala revolutionen, sänka
              skatterna med 250 miljarder och skära ned vårt välfärdssystem
              i motsvarande mån. Nu när inte Ian
            </seg>
          </u>
          <u>
            <seg>
              Wachtmeister och Ny demokrati finns kvar som bundsförvanter i
              riksdagen får väl Moderaterna söka bundsförvanter på annat håll.
              Men ge oss ett besked:
            </seg>
          </u>
          <u>
            <seg>
              Vilka partier är det som tillsammans med Moderaterna skall klara
              den nyliberala revolutionen?
            </seg>
          </u>
          <note>
            (Applåder)
          </note>
          <note>
            Anf. 14 PER-OLA ERIKSSON (c) replik
          </note>
          <u>
            <seg>
              Fru talman! Den proposition vi nu diskuterar är ett samarbete
              mellan Centerpartiet och Socialdemokraterna. Jag delar Erik Åsbrinks
              uppfattning att det inte hindrar att fler partier deltar i arbetet.
              Hittills har vi hört hur Moderaterna, Folkpartiet, Vänsterpartiet,
            </seg>
          </u>
          <u>
            <seg>
              Miljöpartiet och kds har kritiserat vårbudgeten. Då vill jag
              fråga Erik Åsbrink, med anledning av hans önskan om samarbete:
              Har Erik Åsbrink uppfattat några konstruktiva förslag i de anföranden
              som har hållits av företrädare för de nu nämnda partierna?
            </seg>
          </u>
          <u>
            <seg>
              Bo Lundgren säger att vi gör regionalpolitik av utbildningspolitiken.
              Vad menar Bo Lundgren? Menar Bo Lundgren att de små och medelstora
              högskolorna skall ha en sämre kvalitet? Vilka orter är det då
              som Bo Lundgren vill skall drabbas av den moderata utbildningspolitiken?
              Är det - för att ge några exempel - Sundsvall, Västerås, Falun,
              Kalmar eller Östersund?
            </seg>
          </u>
          <u>
            <seg>
              Fru talman! I ett av gårdagens TT-telegram sades det att Folkpartiets
              Wibble klagar över att pengar spenderas på en sänkning av matmomsen.
              Det föranleder mig att i dag ställa följande fråga till Anne
            </seg>
          </u>
          <u>
            <seg>
              Wibble: Innebär det att Anne Wibble och Folkpartiet genom skattehöjningar
              vill beslagta ungefär 8 miljarder kronor ur svenska folkets hushållskassor?
              Ni är skyldiga oss ett svar på den frågan.
            </seg>
          </u>
          <u>
            <seg>
              Jag konstaterar också att Anne Wibble inte har särskilt höga
              tankar om ROT-insatserna. Har inte
            </seg>
          </u>
          <u>
            <seg>
              Anne Wibble läst Målaremästarnas utvärdering gällande effekterna
              av det system vi hade under förra mandatperioden, dvs. den uppgörelse
              som Anne
            </seg>
          </u>
          <u>
            <seg>
              Wibble och jag tillsammans med Socialdemokraterna förhandlade
              fram? Var det vi gjorde tillsammans på den punkten fel och något
              som Anne Wibble i dag tar avstånd från?
            </seg>
          </u>
          <u>
            <seg>
              Fru talman! För drygt ett år sedan, den 5 april
            </seg>
          </u>
          <note>
            1995, gjordes följande verklighetsbeskrivning i den svenska riksdagen:
          </note>
          <u>
            <seg>
              "Men det allvarliga är de mörka molnen som nu hopar sig när det
              gäller framtiden. Vi har sett räntan gå i taket, och vi har sett
              kronan gå i botten under de senaste veckorna på ett sätt som gör
              att det finns anledning att tala om en katastrofkurs för den svenska
              ekonomin. Med denna svaga krona kommer förr eller senare inflationen
              tillbaka. Med denna höga ränta kommer jobben, välfärden och framtiden
              förr eller senare att strypas."
            </seg>
          </u>
          <u>
            <seg>
              Det var vad Carl Bildt sade den 5 april 1995. Han gjorde den
              beskrivningen, men det visade sig sedan hur fel han hade. På ett
              år har femårsräntan sänkts med 3,4 %. Räntedifferensen till Tyskland
              har minskat från 457 till 193 punkter. Den som i dag håller sig
              med tyska mark och är beredd att byta bort de marken mot svensk
              valuta får ett pris som är nära nog en hel svensk krona lägre
              än vad som var fallet för ett år sedan.
            </seg>
          </u>
          <u>
            <seg>
              De som i fjol såg på läget med pessimism har nu anledning att
              erkänna realiteterna, erkänna att den politik som har lagt grunden
              för lägre räntor, för förtroende för svensk valuta och för en
              ökad optimism också lägger grunden för framtidens jobb och välfärd.
            </seg>
          </u>
          <u>
            <seg>
              Carl Bildt insåg för ett år sedan behoven. Nu har vi tillsammans
              med Socialdemokraterna levererat åtgärder. Nu är det dags för
              Lundgren, Wibble och Odell att inse att det vi har gjort har varit
              rätt.
            </seg>
          </u>
          <note>
            Anf. 15 Finansminister ERIK ÅSBRINK (s)
          </note>
          <u>
            <seg>
              Fru talman! Per-Ola Eriksson frågade mig om jag i något av de
              hittillsvarande inläggen från de övriga partiernas företrädare
              har lagt märke till något konstruktivt bidrag till utvecklingen
              av den ekonomiska politiken. Svaret på frågan är: Nej.
            </seg>
          </u>
          <note>
            Anf. 16 BO LUNDGREN (m) replik
          </note>
          <u>
            <seg>
              Fru talman! Också jag insåg att svaret på Per-Ola
            </seg>
          </u>
          <u>
            <seg>
              Erikssons fråga skulle bli nej, eftersom Erik Åsbrink inte riktigt
              förstår vad som krävs för att skapa bra förutsättningar för företagandet.
            </seg>
          </u>
          <u>
            <seg>
              Det är litet bekymmersamt att höra Per-Ola Eriksson tala om hur
              bra allting är med tanke på utvecklingen av den svenska och också
              den internationella räntan.
            </seg>
          </u>
          <u>
            <seg>
              Han talar om hur bra allting är fastän regeringen och
            </seg>
          </u>
          <u>
            <seg>
              Centerpartiet nu tvingas revidera och halvera tillväxtförutsättningarna,
              när varslen om nedläggningar under de tre första månaderna i år
              är dubbelt så omfattande som under motsvarande tid i fjol. Människorna
              upplever en klar försämring just därför att ni har gått fel väg
              i budgetsaneringen. Ni har valt att höja skatter, återreglera
              och genomföra sådant som skapar sämre förutsättningar för företagandet.
              Jag förstår inte att
            </seg>
          </u>
          <u>
            <seg>
              Centern, som kallar sig för småföretagarparti, försämrar momsinbetalningsreglerna
              tillsammans med Socialdemokraterna, inför en längre arbetsgivarperiod
              som höjer kostnaderna för arbete. Jag förstår inte hur man kan
              driva en sådan politik.
            </seg>
          </u>
          <u>
            <seg>
              Det är självklart att jag vill ha bra kvalitet på alla högskolor,
              också de mindre, i Kristianstad, Karlskrona och Östersund. Men
              det vi diskuterar nu är bara antal platser för att minska arbetslösheten.
              Men det är just kvalitet som behövs i alla högskolor.
            </seg>
          </u>
          <note>
            Anf. 17 PER-OLA ERIKSSON (c) replik
          </note>
          <u>
            <seg>
              Fru talman! Självklart är inte allt bra i ekonomin.
            </seg>
          </u>
          <u>
            <seg>
              Vi har fortfarande alltför många människor utanför den ordinarie
              arbetsmarknaden. Men de hot som vi hade den 5 april i fjol, med
              stigande räntor, fallande kronkurs och ett stort misstro mot Sverige
              från utlandet, är i dag undanröjda. Jag tycker att det finns skäl
              för Bo Lundgren att börja inse det.
            </seg>
          </u>
          <u>
            <seg>
              Med anledning av att Bo Lundgren ibland talar om momsen vill
              jag säga följande. Under den förra regeringen där Centerpartiet,
              Bo Lundgrens parti, Folkpartiet och kds deltog, förändrade vi
              en sak. Det gällde inbetalningstiderna för företagarens F-skatt
              från en gång i varannan månad till en gång varje månad. Vi införde
              månadsinbetalningar. Det gav en samlad budgeteffekt på ungefär
              3,4 miljarder kronor och en löpande ränteeffekt på ett par hundra
              miljoner. Föranledde inte det Bo Lundgren att känna oro för småföretagandet?
              Jag hörde inte det då.
            </seg>
          </u>
          <u>
            <seg>
              Nu har vi förändrat momsreglerna och tagit hänsyn till småföretagarna.
              Men Bo Lundgren, som var ansvarig för småföretagarna på den tiden,
              tog inte hänsyn till dem när han medverkade till att de skulle
              börja betala skatt i förväg varje månad.
            </seg>
          </u>
          <note>
            Anf. 18 BO LUNDGREN (m) replik
          </note>
          <u>
            <seg>
              Fru talman! Jo, jag var bekymrad. Men samtidigt slopade vi skatten
              på arbetande kapital, såg till att ta bort skogsvårdsavgiften
              och införde tillväxtmöjligheter så som i aktiebolagen. Kort sagt
              genomfördes i ett paket ett stort antal åtgärder som gjorde det
              möjligt att också ändra inbetalningarna.
            </seg>
          </u>
          <u>
            <seg>
              Som Per-Ola Eriksson säger var effekten av denna åtgärd 3 miljarder
              med skattesänkningar på andra sidan som parerade. Nu är det bara
              fråga om en tre gånger så stor skattehöjning. Det är det som är
              problemet.
            </seg>
          </u>
          <u>
            <seg>
              Det gläder mig att Per-Ola Eriksson säger att allt inte är bra
              i ekonomin. Men ta då fasta på vad vi föreslår för att öka tillväxten
              och få fram de nya jobben. Det är det som fattas i svensk ekonomi.
            </seg>
          </u>
          <note>
            Anf. 19 PER-OLA ERIKSSON (c) replik
          </note>
          <u>
            <seg>
              Fru talman! Det vi nu diskuterar för framtiden -
            </seg>
          </u>
          <u>
            <seg>
              förutom att vi har återinfört kvittningsrätten, genomfört riskkapitalavdraget,
              skapat en delvis enkelbeskattning i en del av näringslivet - är
              att gå vidare med bättre villkor för småföretagen. Vi har pekat
              ut färdvägen i tillväxtpropositionen. Där finns mycket mycket
              tydliga uttalanden från regeringssidan. Jag utgår från att man
              kommer att stå fast vid dem, nämligen att man fullföljer det vi
              sade då, dvs. att skänka skattetrycket för småföretagen och skapa
              bättre villkor. När det gäller arbetsrätten m.fl. kommer vi att
              göra mycket. Jag tror att Bo Lundgren kommer att kunna delta i
              det samarbetet om Bo Lundgren så vill.
            </seg>
          </u>
          <note>
            Anf. 20 ROY OTTOSSON (mp) replik
          </note>
          <u>
            <seg>
              Fru talman! Att Per-Ola Eriksson gör sig till talesman för propositionen
              kan man möjligen förstå, för ni står bakom den, men det kan vara
              svårt att förstå vad ni har åstadkommit. Vad åstadkommer ni för
              grönt egentligen? Ni var så ivriga på att haka på Miljöpartiets
              uppgörelse om vindkraften i höstas. Vart tog den fortsatta satsningen
              på vindkraften vägen?
            </seg>
          </u>
          <u>
            <seg>
              Vad har ni gjort för att se till att allergisatsningen skall
              fullföljas och drivas vidare? Rakt ingenting syns.
            </seg>
          </u>
          <u>
            <seg>
              Ert tal om gröna jobb är tomt, Per-Ola Eriksson.
            </seg>
          </u>
          <u>
            <seg>
              Sedan är man tydligen döv i debatten, det verkar även
            </seg>
          </u>
          <u>
            <seg>
              Erik Åsbrink i viss mån vara. Jag har inte hört något om det
              konstruktiva förslag som jag lade fram här för några minuter sedan
              om att arbetstiden skall sänkas för att skapa arbetstillfällen.
              Det är ett bra och konstruktivt förslag som socialdemokratiska
              kongressen har ställt sig bakom.
            </seg>
          </u>
          <u>
            <seg>
              Jag förde fram ett annat förslag om höjning till
            </seg>
          </u>
          <u>
            <seg>
              80 % i socialförsäkring för dem som tjänar mindre utan att för
              den skull pungslå dem som går till tandläkare, som måste köpa
              läkemedel eller som behöver mycket vård. Jag kan förstå att Per-Ola
              Eriksson inte uppskattar den typen av förslag, men varför gör
              inte
            </seg>
          </u>
          <note>
            Socialdemokraterna det?
          </note>
          <note>
            Anf. 21 PER-OLA ERIKSSON (c) replik
          </note>
          <u>
            <seg>
              Fru talman! Det finns skäl för Roy Ottosson att hålla sig till
              den riktiga historiebeskrivningen då det gäller fjolårets tillväxtproposition.
              Innan vi var färdiga med förhandlingarna med Socialdemokraterna
              nåddes vi av ett uttalande från Miljöpartiet där man accepterade
              tillväxtpropositionen i just det läget. Då hade vi en rad återstående
              krav som vi skulle förhandla om. Var det inte så att ni hoppade
              på den vagn som vi hade börjat få i rullning för att skapa en
              rad bättre villkor för småföretagen, för ekonomin och sysselsättning?
            </seg>
          </u>
          <u>
            <seg>
              Nu går vi vidare. Nu medverkar vi med energiskattesatserna för
              att betala av miljöskulden. Varför är
            </seg>
          </u>
          <u>
            <seg>
              Roy Ottosson orolig för det? Varför är Roy Ottosson så sur över
              att vi gör någonting?
            </seg>
          </u>
          <note>
            Anf. 22 ROY OTTOSSON (mp) replik
          </note>
          <u>
            <seg>
              Fru talman! Nu har Per-Ola Eriksson talat om vad han menar med
              att bredda samarbetet. Han vill nämligen inte bredda samarbetet.
              Det är tomt prat det också.
            </seg>
          </u>
          <u>
            <seg>
              I höstas förhandlade såväl Miljöpartiet som Centern med regeringen
              och gjorde upp om tillväxtpropositionen. Efter det att den presenterades
              gick Centern ut och påstod ett och annat om vad vi hade gjort,
              som jag tycker borde glömmas för det var så fånigt.
            </seg>
          </u>
          <u>
            <seg>
              Det intressanta var att vi i Miljöpartiet redan i januari förra
              året åstadkom en ökad satsning på vindkraft genom investeringsbidrag
              i en uppgörelse med regeringen. Vi byggde på det i tillväxtpropositionen.
            </seg>
          </u>
          <u>
            <seg>
              Centern sade att det var jättebra. Nu är det slut på pengar igen.
              Det behövs 100 miljoner till. Vad har ni gjort för att se till
              att få fram mer pengar till gröna jobb?
            </seg>
          </u>
          <note>
            Anf. 23 ANNE WIBBLE (fp) replik
          </note>
          <u>
            <seg>
              Fru talman! Inför nästa debatt av det här slaget ber jag talmannen
              att klargöra debattreglerna före debatten, inte under debatten.
            </seg>
          </u>
          <u>
            <seg>
              Jag förmodar att Erik Åsbrink, som utnämnde sig själv till den
              finansminister som hatar arbetslösheten, valde att därmed distansera
              sig från den tidigare finansministern. Det får väl vara ett internt
              meningsutbyte.
            </seg>
          </u>
          <u>
            <seg>
              Erik Åsbrink gjorde en poäng av att alla i den nuvarande regeringen
              drar åt samma håll, och då blir det kraftfullt. Det var temat
              i hans anförande. Det må så vara, men det blir väldigt kraftfullt
              fel om riktningen är fel. Då är det faktiskt väldigt dumt att
              vara så himla kraftfull om man går åt fel håll. Jag kan inte tolka
              det på annat sätt än att det går åt fel håll när man i regeringens
              olika propositioner ständigt tvingas att bli mera defensiv och
              pessimistisk i fråga om arbetslöshetens utveckling, mera pessimistisk
              och defensiv vad gäller utvecklingen av företagande, av det som
              vi i
            </seg>
          </u>
          <u>
            <seg>
              Folkpartiet kallar de välståndsbildande krafterna, företagande
              och jobb. Det blir sämre och sämre.
            </seg>
          </u>
          <u>
            <seg>
              Jag frågade då Erik Åsbrink om de kommande tillväxtåtgärderna.
              Till att börja med är det ju intressant att konstatera att den
              förre finansministerns s.k.
            </seg>
          </u>
          <u>
            <seg>
              tillväxtproposition som han lade fram i höstas var tänkt som,
              eller presenterades åtminstone som, en inledning till fas två,
              som skulle sätta i gång tillväxtpolitiken. Det har nu blivit senarelagt,
              eftersom den fasen ännu inte har inträffat.
            </seg>
          </u>
          <u>
            <seg>
              Det illustrerar precis det som jag sade inledningvis, nämligen
              att med den sammansättning av budgetsaneringspolitiken och med
              den ekonomiska politik som den socialdemokratiska regeringen över
              huvud taget för, kommer Sverige att fastna, har kanske redan fastnat,
              i ett träsk av massarbetslöshet.
            </seg>
          </u>
          <u>
            <seg>
              Då nämnde Erik Åsbrink utbildningssatsningen, för att ändå säga
              någonting positivt om tillväxt, förmodar jag.
            </seg>
          </u>
          <u>
            <seg>
              Till att börja med synes det mig i mycket vara en fråga om bokföring
              när det gäller utbildningsplatserna. Många av platserna - inte
              alla, men många - finns redan, men är finansierade genom tillfälliga
              pengar av olika slag inom den s.k. UA-ramen, om jag inte har läst
              alldeles fel. Nu skall dessa platser permanentas, något som bl.a.
              skall betalas med höjda energiskatter.
            </seg>
          </u>
          <u>
            <seg>
              Då vill jag fråga Erik Åsbrink: Är det så han tänker bedriva
              tillväxtpolitik framöver - att med höjda skatter betala för ökade
              offentliga utgifter?
            </seg>
          </u>
          <u>
            <seg>
              I så fall måste jag säga att han väldigt snabbt är på väg rakt
              in i väggen. Detta leder till en successivt fortsatt ökning av
              utgiftskvoter och skattekvoter. Det skapar stora samhällsekonomiska
              problem för de välståndsbildande krafterna, för företagande och
              för jobben, och det skapar betydande konjunkturkänslighet i de
              offentliga finanserna. Det strider också mot en hel del kloka
              ord som står att läsa i vårpropositionen.
            </seg>
          </u>
          <u>
            <seg>
              Därför blir jag också så förvånad över att just detta exempel
              valdes på tillväxtåtgärder. Jag tolkar det som att Erik Åsbrink
              ännu inte har kommit på något annat. Låt oss hoppas att han gör
              det så småningom.
            </seg>
          </u>
          <u>
            <seg>
              Jag frågade också, fru talman, om lönebildningen, men jag fick
              inte något svar.
            </seg>
          </u>
          <u>
            <seg>
              Jag frågade om energipolitiken. Jag har förstått att näringsministern
              har varit på ett möte med journalister i dag, där han yttrade
              sig på ett litet svårtolkat sätt.
            </seg>
          </u>
          <u>
            <seg>
              Jag skulle kunna formulera min fråga så här: Är det en målsättning
              eller ett löfte att börja med förtida kärnkraftsavveckling?
            </seg>
          </u>
          <note>
            Anf. 24 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Till Anne Wibble vill jag först säga att vi i det
              förflutna har samarbetat, och även om
            </seg>
          </u>
          <u>
            <seg>
              Anne Wibble kan vara ganska bitsk ibland vet jag ändå att det
              går att samarbeta och nå fram till förnuftiga resultat. Vi får
              väl se om det dyker upp sådana möjligheter i framtiden. Jag tycker
              kanske inte att det har kommit så många bidrag i den vägen i inläggen
              under dagens debatt.
            </seg>
          </u>
          <u>
            <seg>
              Anne Wibble är f.d. finansminister, men ändå tycker jag att insikten
              om behovet av en fortsatt framgångsrik budgetsanering i stort
              sätt lyser med sin frånvaro. Det gäller kanske för många som gärna
              talar om tillväxt och sådant. Det är ju trevligare att tala om
              det än om det trista kamrersgnetandet.
            </seg>
          </u>
          <u>
            <seg>
              Ändå vill jag på nytt understryka att gnetandet och sparandet
              inte är slutfört. Vi är långt från målet. Budgetunderskottet är
              fortfarande förfärande stort, och den offentliga skulden är förfärande
              stor. Sverige har inte den handlingsfrihet som vi skulle vilja
              ha. Vi har inte de låga räntor som vi vill ha för att kunna föra
              en offensiv och tillväxtfrämjande politik.
            </seg>
          </u>
          <u>
            <seg>
              Jag tänker slå vakt om detta arbete. Det måste fullföljas, även
              om det är tungt och svårt och även om det är roligare att tala
              om angenämare ting.
            </seg>
          </u>
          <u>
            <seg>
              Hos Anne Wibble har jag märkt en flykt från problemen. Någon
              besparing omöjliggjordes enligt Folkpartiet på biståndssidan.
              Det må vara hänt. Jag kan kanske ändå påminna om att Anne Wibble
              satt i den regering som 1992 inledde en kraftig minskning av biståndet,
              trots mycket bestämda vallöften som hade givits dessförinnan.
            </seg>
          </u>
          <u>
            <seg>
              Vi måste göra nedskärningar på olika områden, och vi måste höja
              skatterna för att politiken skall kunna fullföljas. Jag vill än
              en gång understryka:
            </seg>
          </u>
          <u>
            <seg>
              Detta är i sig en oerhört viktig tillväxtfrämjande åtgärd. Vi
              får ingen tillväxt i det här landet om vi lånar pengar och låter
              skulden växa. Vi får ingen tillväxt om vi låter räntorna ligga
              kvar på den nuvarande nivån. Vi får ingen tillväxt om vi låter
              inflationen förstöra vår ekonomi och slå ut jobb och företag.
              Vi måste fullfölja saneringspolitiken.
            </seg>
          </u>
          <note>
            Anf. 25 ANNE WIBBLE (fp) replik
          </note>
          <u>
            <seg>
              Fru talman! Folkpartiets konkreta bidrag kommer i vår motion.
              Dagens debatt handlar om regeringens förslag, och det är bristen
              på sådana som jag har tagit upp här i dag.
            </seg>
          </u>
          <u>
            <seg>
              Det är mycket roligt att höra att Erik Åsbrink är så engagerad
              i fråga om budgetsanering. Det vittnar ju om ett rejält omtänkande
              inom socialdemokratin i jämförelse med dess oppositionstid, då
              man i huvudsak ägnade tre år åt att säga nej till besparingsförslag.
            </seg>
          </u>
          <u>
            <seg>
              Det är nu en sak, Erik Åsbrink, att höja skatter för att sanera
              i budgeten. Jag tycker att det har skett i alldeles för stor utsträckning,
              därför att det förstör de välståndsbildande krafterna och jobben.
              Men det är ändå på något sätt begripligt.
            </seg>
          </u>
          <u>
            <seg>
              Om man däremot höjer skatter för att betala ökade offentliga
              utgifter, när enligt Erik Åsbrinks egen utsaga det enda konkreta
              man har att komma med i tillväxtåtgärder är utbildningssatsningarna
              - då börjar det bli alldeles väldigt galet.
            </seg>
          </u>
          <u>
            <seg>
              Jag vet ju att Erik Åsbrink inser detta. Jag frågar mig då om
              det finns någon annan tanke om tillväxtåtgärder, och det finns
              bara en enda tanke därutöver i vårpropositionen. Man tror att
              om man riktigt rejält klämmer åt hushållens sparande med olika
              skatteförslag och olika osäkerhetsskapande regelförändringar i
              pensionssystem, försäkringssparande och annat kan man kanske lura
              folk att börja köpa, så att något slags konsumtionsökning sätter
              i gång.
            </seg>
          </u>
          <u>
            <seg>
              Jag vill ställa en direkt fråga till den nye finansministern:
              Är det så man ser på tillväxtprocessen? I så fall blir jag väldigt
              förskräckt. Då är det inte bara så att man inte har några idéer,
              utan man har idéer som är direkt felaktiga.
            </seg>
          </u>
          <u>
            <seg>
              På frågan om energipolitiken gavs inget svar. När det gäller
              biståndet vill jag avslutningsvis fråga Erik
            </seg>
          </u>
          <u>
            <seg>
              Åsbrink: Är han stolt över den fördelningspolitik som ligger
              till grund för vårpropositionen? Eller är det så att han faktiskt
              skäms över de inslag som finns i den?
            </seg>
          </u>
          <u>
            <seg>
              Jag tycker att han borde skämmas över att den största enskilda
              besparingsposten för svensk budgetsanering läggs på fattiga människor
              i andra delar av världen som knappt har mat för dagen. Jag hoppas
              att kunna få detta erkännande från Erik Åsbrink.
            </seg>
          </u>
          <note>
            Anf. 26 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Till Anne Wibble vill jag säga att det är alldeles
              riktigt att vi lägger fram förslag om minskningar av biståndet,
              men samtidigt slår vi också fast att biståndet skall vara värdesäkrat.
              Det skall stiga i takt med bruttonationalinkomsten. Vi säger:
              När ekonomin så tillåter, när saneringsarbetet har fullgjorts
              med framgång, skall vi också återgå till att ge
            </seg>
          </u>
          <note>
            1 % i bistånd.
          </note>
          <u>
            <seg>
              Men jag bedömer det som omöjligt, och regeringen bedömer det
              som omöjligt, att hos svenska folket få förståelse för de mycket
              tuffa åtgärder som vi tvingas vidta, både i form av utgiftsnedskärningar
              och i form av skattehöjningar, om inte också detta område tas
              med. Vi måste fördela bördorna över hela fältet.
            </seg>
          </u>
          <u>
            <seg>
              Jag tror inte att det går att få förståelse för detta annars.
            </seg>
          </u>
          <u>
            <seg>
              Det är ett smärtsamt beslut, det skall jag inte förneka ett ögonblick.
              Men jag tror att det är nödvändigt för att helheten skall vara
              acceptabel och få den nödvändiga förankringen. Jag måste säga
              att jag fortfarande är förvånad över att en f.d. finansminister,
              som visserligen inte har alltför positiva erfarenheter från sin
              finansministerperiod, ägnar sig åt att tala om vad vi inte skall
              göra i form av budgetförstärkningar. Det var för mycket skattehöjningar
              fick jag höra och nu är det också vissa utgiftsnedskärningar som
              är oacceptabla. I stället skall vi prata om enklare och angenämare
              ting, tillväxtpolitik.
            </seg>
          </u>
          <u>
            <seg>
              Men skall vi ge upp nu när budgetsaneringen har kommit långt
              men vi ännu inte är framme vid målet?
            </seg>
          </u>
          <u>
            <seg>
              Skall vi inte genomföra det program som vi har satt upp? Har
              Folkpartiet och Anne Wibble en annan uppfattning. Är tron att
              vi får räntesänkningar om vi släpper på ambitionerna i budgetpolitiken?
            </seg>
          </u>
          <u>
            <seg>
              Jag vill ställa ytterligare en fråga som jag även ställde till
              Bo Lundgren men som han inte har möjlighet att besvara i kammaren
              i dag men som han skall få möjlighet att besvara i andra sammanhang.
              Ställer
            </seg>
          </u>
          <u>
            <seg>
              Folkpartiet upp på den moderata politiken som innebär en sänkning
              av skatterna med 250 miljarder och motsvarande försämringar av
              vårt sociala välfärdssystem? Ingår Folkpartiet i den nya allians
              som under moderat ledning skall ta vid någon gång i framtiden?
            </seg>
          </u>
          <u>
            <seg>
              Är Folkpartiet med på den politiken?
            </seg>
          </u>
          <u>
            <seg>
              Anf. 27 JOHAN LÖNNROTH (v) replik
            </seg>
          </u>
          <u>
            <seg>
              Fru talman! Finansministern anser inte att det har lagts fram
              några konstruktiva förslag från de andra partierna. Nu vill jag
              påminna honom liksom Per-Ola
            </seg>
          </u>
          <u>
            <seg>
              Eriksson om att när det gäller frågan om lättnader av momsreglerna
              för småföretag tog ni faktiskt det förslag som vi var ensamma
              om att lägga fram i skatteutskottet. Men vi bjuder gärna på det.
            </seg>
          </u>
          <u>
            <seg>
              Vi har dessutom i våra motioner lagt fram ett antal konstruktiva
              förslag. Det handlar om stöd för försök med sextimmarsdag, teknikupphandling,
              framtidsfonder, slopat grundavdrag för höginkomsttagare men högre
              grundavdrag för låginkomsttagare. Jag har emellertid en viss känsla
              av att efter det att regeringen började älska Centern har regeringen
              inte intresserat sig särskilt mycket för andra partiers förslag.
            </seg>
          </u>
          <u>
            <seg>
              Finansministern hatar arbetslöshet och inflation.
            </seg>
          </u>
          <u>
            <seg>
              Det är starka ord. Jag har inget emot att han uttrycker sig på
              det sättet. Men på den gamla tiden då Erik
            </seg>
          </u>
          <u>
            <seg>
              Åsbrink satt i Finansdepartementet brukade man ändå vara ganska
              nyanserad på den här punkten, att man såg något som man kallade
              målkonflikter. Det kunde faktiskt ibland uppstå målkonflikter.
              Man var tvungen att välja mellan pest och kolera. Men nu har man
              tydligen köpt den här monetaristiska doktrinen att det aldrig
              kan uppstå några sådana målkonflikter. Jag vill upprepa min fråga
              från mitt första inlägg. Är möjligheten att vara med i EMU överordnad
              och viktigare än att få ned arbetslösheten?
            </seg>
          </u>
          <u>
            <seg>
              Jag vill också säga ett par ord om något annat som finansministern
              sade och som jag tycker är bra, nämligen att politiken skall återvinna
              kontrollen över marknaden, eller något liknande. Nu har vi en
              utveckling när det gäller ägandet i Sverige där utländska pensionsfonder,
              s.k. institutionella ägare utan långsiktigt ägaransvar, tar allt
              större andel av ägandet. De har bara kortsiktiga intressen av
              avkastning. I det nya pensionssystemet skall vi få ett premiereservsystem
              där den som hanterar detta kommer att ha en oerhört stor ekonomisk
              makt. Finansministern kan inte förneka att den pågående utförsäljningen
              av statliga företag ytterligare undergräver möjligheten att utöva
              den politiska makten. Min fråga är: Är det bara budgetsaneringen
              som skall klara den ökade politiska makten över marknaden?
            </seg>
          </u>
          <note>
            Anf. 28 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Johan Lönnroth är litet krasslig i dag med skrovlig
              röst. Det gör att jag blir något mildare i mitt inlägg än vad
              jag hade tänkt vara. Jag vill uttrycka min stora glädje över att
              Johan Lönnroth i sitt anförande för en stund sedan citerade Ernst
              Wigforss, ett berömt uttalande från 30-talet, tror jag. Det är
              ett framsteg att röra sig från Karl Marx till Ernst Wigforss.
              Jag välkomnar den rörelseriktningen. Jag hoppas att den fortsätter.
            </seg>
          </u>
          <u>
            <seg>
              När det gäller den europeiska monetära unionen vill jag säga
              följande. Johan Lönnroth har sagt både i dag och vid andra tillfällen
              att vi lägger oss platt, att politiken är helt inriktad på att
              underordna sig konvergenskriterierna och att ingenting annat är
              viktigt.
            </seg>
          </u>
          <u>
            <seg>
              Det är naturligtvis inte på det sättet. Jag har sagt, och jag
              vill gärna säga det igen, att vi skall uppfylla dessa kriterier
              dels därför att de är en bra mätare på tillståndet i svensk ekonomi
              - det är ett sätt att genomföra saneringen av statsfinanserna
              - dels därför att vi, när beslutet fattas i denna kammare hösten
              1997 om Sverige skall gå med i Europeiska monetära unionen eller
              inte, skall vi ha full handlingsfrihet. Beslutet skall fattas
              från en styrkeposition. Vi skall inte tvingas in i någon viss
              lösning därför att vi har för svag ekonomi att välja en annan
              lösning. Vi skall ha full handlingsfrihet, och vi skall skapa
              de ekonomiska förutsättningarna för detta. Detta är ett mycket
              konkret exempel på att låta politiken återta herraväldet från
              marknaden.
            </seg>
          </u>
          <u>
            <seg>
              Anf. 29 JOHAN LÖNNROTH (v) replik
            </seg>
          </u>
          <u>
            <seg>
              Fru talman! En av de första texterna om Marx som jag läste var
              Ernst Wigforss lilla skrift om Marx från
            </seg>
          </u>
          <note>
            1908. På den tiden läste Socialdemokraterna nämligen
          </note>
          <u>
            <seg>
              Marx. Jag har en känsla av att det var länge sedan som åtminstone
              ledande socialdemokrater ägnade sig åt att studera Marx och se
              att det faktiskt fanns ganska många samband mellan Marx och Wigforss
              tänkande.
            </seg>
          </u>
          <u>
            <seg>
              Vi skall få full handlingsfrihet, säger finansministern, genom
              att vi skall kunna vara med i EMU. Men hela EMU:s konstruktion
              går ju ut på att binda finansministrarna vid masten, som någon
              har uttryckt det. Och jag har ju hört att finansministern själv
              inte gillar att bli bunden vid masten. De regler som ingår i
            </seg>
          </u>
          <u>
            <seg>
              Maastrichtavtalet om den fristående riksbanken som inte får lyssna
              på politiker osv. är ju just fråga om att kravbinda politiken
              och att överlämna mycket av politiken till anonyma makthavare
              som sitter både i privata företag och i olika centralbanker.
            </seg>
          </u>
          <note>
            Anf. 30 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Får jag först erkänna att jag inte har läst Das Kapital
              av Karl Marx. Jag gjorde faktiskt ett försök att göra det. Men,
              ärligt talat, var det språk som den där tyske filosofiprofessorn
              skrev på så förbaskat krångligt att jag gav upp efter ett tag.
              Jag måste säga att Ernst Wigforss texter är oändligt mycket mer
              njutbara och aktuella.
            </seg>
          </u>
          <u>
            <seg>
              När det gäller att binda sig vid masten uppfattar jag det på
              följande sätt: Jag är fortfarande bunden vid masten, skuld- och
              underskottsmasten, och har praktiskt taget ingen handlingsfrihet
              alls att göra något som är viktigt och roligt. Vad det nu handlar
              om är att försöka ta sig loss från skuld- och underskottsfjättrarna
              för att skapa handlingsfrihet för den ekonomiska politiken och
              för politiken över huvud taget i framtiden. Jag tror att detta
              är inom räckhåll, men vi måste fullfölja detta arbete. Om vi gör
              det med framgång får vi betydligt angenämare problem att brottas
              med i denna kammare och på andra håll. Tänk att kunna föra en
              diskussion igen i framtiden om vad vi skall använda våra växande
              resurser till? Skall vi använda dem till utgiftskrävande reformer?
              Skall vi använda dem till skattesänkningar? Skall vi använda dem
              till minskad arbetstid? Det är prioriteringar som skall göras
              så småningom. Men först skall vi skapa de ekonomiska förutsättningarna
              för detta. Och vi är ännu inte där.
            </seg>
          </u>
          <note>
            Anf. 31 ROY OTTOSSON (mp) replik
          </note>
          <u>
            <seg>
              Fru talman! Sverige har under de senaste åren fått uppleva stark
              ekonomisk tillväxt. Den har varit och är fortfarande investeringsledd.
              Det är utmärkt. Det är investeringar i ny och utökad produktion
              som nu skapar grunden för en ekonomisk återhämtning. Dessa investeringar
              tillsammans med den internationella ekonomiska utvecklingen, den
              låga inflationen och de sjunkande räntorna får oss att göra en
              bedömning som liknar regeringens när det gäller konjunkturutvecklingen.
            </seg>
          </u>
          <u>
            <seg>
              Den nedgång vi haft det sista halvåret är begränsad, och det
              mesta pekar på att konjunkturen stärks i slutet av året. Det är
              bäddat för en fortsatt återhämtning också i statsfinanserna. Målet
              att uppnå balans i statens finanser 1998, som vi också står bakom,
              bör klaras med den förstärkningsnivå som nu föreslås.
            </seg>
          </u>
          <u>
            <seg>
              Men investeringarna sker i hög grad i traditionell råvarubaserad
              exportindustri. Dessa investeringar ger mycket få nya jobb. Ibland
              leder de tvärtom till färre jobb. Arbetslösheten stannar på mycket
              höga nivåer, den ekonomiska tillväxten till trots. I ett längre
              perspektiv framstår också inriktningen på investeringarna som
              ett konserverande av en industri- och näringsstruktur som redan
              nu är föråldrad. Vi behöver också betydligt mer investeringar
              i tjänstesektorn, i miljösektorn och i informationssektorn för
              att verkligen uppnå en långsiktigt hållbar ekonomisk utveckling.
            </seg>
          </u>
          <u>
            <seg>
              Sverige riskerar annars att få en alltmer utarmad ekonomi med
              färre jobb.
            </seg>
          </u>
          <u>
            <seg>
              Det var det som var skälet till att jag i mitt förra inlägg sade
              att vi måste sänka arbetstiden. Vi har faktiskt en uppgörelse
              i tillväxtpropositionen med regeringen om att satsa mer på gröna
              jobb. Vart tog den satsningen vägen, Erik Åsbrink? Per-Ola Eriksson
              har också tappat bort den, men var har Erik Åsbrink den satsningen?
            </seg>
          </u>
          <note>
            Anf. 32 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Arbetstider skall vi diskutera framöver. Jag vill
              bara säga att jag inte tror att det är så enkelt som att minskade
              arbetstider är en kungsväg till minskad arbetslöshet. Risken är
              att det blir delad arbetslöshet i stället för minskad arbetslöshet.
              Jag tror att frågan är betydligt mer komplicerad än vad Roy
            </seg>
          </u>
          <u>
            <seg>
              Ottosson ger intryck av.
            </seg>
          </u>
          <u>
            <seg>
              Jag är mycket intresserad av att vi kan utveckla vår miljöpolitik
              och att vi också på det ekonomiskpolitiska området utvecklar våra
              instrument. Jag har faktiskt för några år sedan varit med om att
              genomföra en skattereform som innehöll mycket stora miljöpolitiska
              satsningar, kanske de största miljösatsningar som har gjorts inom
              skatteområdet någonsin. Det fick inte den uppmärksamhet det förtjänade
              eftersom det hände så mycket annat på det området, men det var
              ett uttryck för att vi kan använda skattepolitiken i miljösammanhang.
              Jag tror att vi kan föra den utvecklingen vidare.
            </seg>
          </u>
          <note>
            Anf. 33 ROY OTTOSSON (mp) replik
          </note>
          <u>
            <seg>
              Fru talman! Jag var också med om den skattereformen, då det infördes
              koldioxidskatt i Sverige.
            </seg>
          </u>
          <u>
            <seg>
              Tyvärr har den stannat upp. Det behövs en fortsatt skatteväxling
              just av det slag som påbörjades i skattereformen 1991.
            </seg>
          </u>
          <u>
            <seg>
              Det pågår en utredning, och jag tycker det finns skäl för Erik
              Åsbrink att ta vara på det. Det gör han inte i den här propositionen.
              Ett exempel framför andra är de många ansökningar om att bygga
              ut vindkraftverk som nu är inlämnade men som det inte finns pengar
              till - dem låter han ligga kvar! Han gör ingenting åt dem.
            </seg>
          </u>
          <u>
            <seg>
              Det här är satsningar som ger intäkter i exportindustrin i framtiden
              och som delvis löser de miljöproblem vi har i Sydsverige. Det
              är också den typen av satsningar som ger konkurrensfördelar när
              det gäller teknikutveckling och kunskap gentemot omvärlden inom
              den snabbt växande gröna sektorn, en av de snabbast växande sektorerna
              internationellt sett.
            </seg>
          </u>
          <u>
            <seg>
              Där släpar Sverige efter!
            </seg>
          </u>
          <u>
            <seg>
              Det är det som är så märkligt. Tillväxtpropositionen var bra
              på det här området. Där stod att det var meningen att vi i fortsättningen
              skulle få förslag från regeringen i den här riktningen. Nu finns
              det ingenting i vårpropositionen. Det är det som gör att jag måste
              ställa frågan till Erik Åsbrink: Vart har det här tagit vägen?
              Per-Ola Eriksson har tappat bort det, men har också socialdemokraterna
              gjort det?
            </seg>
          </u>
          <note>
            Anf. 34 MATS ODELL (kds) replik
          </note>
          <u>
            <seg>
              Fru talman! Först vill jag tacka Erik Åsbrink för hans seriösa
              och kunniga sätt att föra den här debatten. Det vill jag gärna
              säga.
            </seg>
          </u>
          <u>
            <seg>
              Samtidigt finns det naturligtvis smolk i bägaren, och det är
              att han nu försöker ta upp sin företrädares förhoppningsvis fallna
              mantel i grenen att skapa någon sorts konstlat vattentätt skott
              mellan budgetsanering och tillväxtåtgärder. Man får en känsla
              av att tillväxtfrämjande åtgärder alltid måste kosta. Jag menar
              att detta är absolut fel. Det kan möjligtvis kosta politisk omprövning,
              och det är väl det som det handlar om.
            </seg>
          </u>
          <u>
            <seg>
              Man hör ibland talas om personer som inte klarar av två saker
              samtidigt - att gå och tugga tuggummi, t.ex. Men så kan det ju
              inte vara här. Det kan inte vara så att ni inte klarar detta på
              Finansdepartementet för att ni skulle ha personalbrist eller någonting
              sådant och därför måste vänta ett och ett halvt år innan det är
              dags att gripa sig an de tillväxtfrämjande åtgärderna.
            </seg>
          </u>
          <u>
            <seg>
              Oroar det inte finansministern att konkurserna nu faktiskt har
              börjat öka igen? Hur länge skall vi vänta på de tillväxtfrämjande
              åtgärderna? Är det inte risk att man, för att tala Per-Ola Erikssons
              språk, håller på att äta upp utsädet?
            </seg>
          </u>
          <u>
            <seg>
              Det är ungefär som den bonde sade som också höll på med budgetsanering:
              Jag har nu vant hästen av med att äta, och hade han levt litet
              längre hade jag vant honom av med att dricka också.
            </seg>
          </u>
          <u>
            <seg>
              Är inte det här en farlig väg som man är inne på?
            </seg>
          </u>
          <u>
            <seg>
              Risken är att den i väntan och tövan går ut över de mest utsatta
              - över pensionärerna, som snart inte har råd att få ut sina mediciner,
              över biståndet osv.
            </seg>
          </u>
          <u>
            <seg>
              Jag tror att Erik Åsbrink egentligen oroas av att konkurserna
              ökar. Jag tror också att ni nu faktiskt måste komma till skott
              med de tillväxtfrämjande åtgärderna.
            </seg>
          </u>
          <note>
            Anf. 35 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Mats Odell konstaterade alldeles riktigt att tillväxtfrämjande
              åtgärder inte alltid behöver kosta. Jag håller med om det. Däremot
              kan jag konstatera att Mats Odell kostar alldeles förfärligt mycket
              pengar. Det anförande Mats Odell höll för en stund sedan innehöll
              en lång lista över alla de besparingar och budgetförstärkningar
              som han och kanske hela kds skulle motsätta sig.
            </seg>
          </u>
          <u>
            <seg>
              Jag måste säga att jag förstår att Anne Wibble hade en mycket
              svår, ja, rent av hopplös sits som finansminister om det var den
              typen av tongångar som gjorde sig gällande från Mats Odell och
              hans partivänner. Jag förstår att Mats Odell vill tala om tillväxt
              och inte om budgetsanering, för den budgetsanering
            </seg>
          </u>
          <u>
            <seg>
              Mats Odell bidrar till är ingenting annat än ett återskapande
              av det elände som vi nu försöker ta oss ur.
            </seg>
          </u>
          <u>
            <seg>
              Bakom allt det här bildspråket - det var glasögon, målsökande
              robotar och t.o.m. judaskyssar på späda plantor - fanns det ingenting
              annat än ett som jag betraktar det ansvarslöst inlägg som syftar
              till att på nytt återskapa det statsfinansiella moras som vi kämpar
              för att ta oss ur.
            </seg>
          </u>
          <note>
            Anf. 36 MATS ODELL (kds) replik
          </note>
          <u>
            <seg>
              Fru talman! Jag kan försäkra Erik Åsbrink att
            </seg>
          </u>
          <u>
            <seg>
              Kristdemokraternas motion, liksom våra tidigare motioner, kommer
              att väl passera regeringens proposition när det gäller att ha
              ett budgetsaldo som löser
            </seg>
          </u>
          <u>
            <seg>
              Sveriges statsfinansiella problem. Det har inte varit problemet
              hittills.
            </seg>
          </u>
          <u>
            <seg>
              Vad jag däremot är förvånad över är att Erik Åsbrink inte svarar
              på frågorna utan flyr undan i någon sorts kritik av mitt bildspråk.
              Är han inte oroad över att konkurserna ökar igen? Är han inte
              oroad över att en månads arbetsgivarperiod för nystartade företag
              faktiskt kan bli det som stjälper dem, att detta faktiskt blir
              en judaskyss? Jag är mycket förvånad över att finansministern
              så enkelt försöker komma ifrån denna mycket allvarliga fråga.
            </seg>
          </u>
          <note>
            Anf. 37 Finansminister ERIK
          </note>
          <note>
            ÅSBRINK (s)
          </note>
          <u>
            <seg>
              Fru talman! Vi skall ta debatter om konkurser och mycket annat
              i framtiden. Jag vill nu avslutningsvis nöja mig med att konstatera
              att jag ser det som viktigt att fortsätta saneringsarbetet i det
              statsfinansiella moras där Sverige fortfarande befinner sig.
            </seg>
          </u>
          <u>
            <seg>
              Mats Odell tillhör ett parti som vill införa pigavdrag för att
              människor skall få skattelättnader så att de slipper städa sina
              egna bostäder. Jag kan säga så här:
            </seg>
          </u>
          <u>
            <seg>
              Som finansminister begär jag inte några pigor och inte några
              skatteavdrag. Jag begär bara att ni inte sätter käppar i hjulet
              för ett saneringsarbete som skall kunna fullföljas på ett framgångsrikt
              sätt.
            </seg>
          </u>
          <note>
            Anf. 38 MATS ODELL (kds) replik
          </note>
          <u>
            <seg>
              Fru talman! Jag är även denna gång mycket förvånad över att finansministern
              med så lätt hand avfärdar hela förslaget om att öppna tjänstesektorn.
              Det har man ju gjort på ett framgångsrikt sätt i Danmark. Det
              har lett till ett nettotillskott till den danska statsbudgeten.
              Det har också lett till tusentals nya företag och till tiotusentals
              nya jobb. Jag hoppas att Erik Åsbrink hinner ompröva de här rigida
              ideologiska ståndpunkterna.
            </seg>
          </u>
          <note type="speaker">
            Anf. 39 BO LUNDGREN (m)
          </note>
          <u>
            <seg>
              Fru talman! Det var väl Ernst Wigforss som använde uttrycket:
              Fattigdom fördras bäst om den delas av alla. Det är beklagligt
              att Erik Åsbrink också tycks använda det uttrycket.
            </seg>
          </u>
          <u>
            <seg>
              Många människor i Sverige far illa i dag. Det gäller den miljon
              människor som är utan arbete. Det gäller alla hushåll med små
              marginaler som inte kan leva på sin lön, därför att de får betala
              kostnaderna för den stora arbetslösheten.
            </seg>
          </u>
          <u>
            <seg>
              Det krävs ett antal åtgärder för att få i gång jobben. Dessutom
              gäller det att se till att vi kan få i gång ekonomin och få en
              ökad tillväxt. Saneringen av de offentliga finanserna måste fullföljas,
              men med rätt inriktning. Skatten på arbete för främst låg- och
              medelinkomsttagare måste sänkas rejält.
            </seg>
          </u>
          <u>
            <seg>
              Erik Åsbrink, om höga skatter hade löst våra problem och skapat
              god välfärd, då skulle vi ju inte ha haft några problem och då
              skulle välfärden inte ha varit omdiskuterad. Höga skatter skapar,
              tyvärr, problem i Sverige. Vi måste också sänka de skatter som
              drabbar företagandet - extraskatter på investeringar i nya jobb.
              Vi måste reformera arbetsmarknadsreglerna så att fler kan bli
              anställda. Vi måste också ha en riktig utbildningssatsning som
              bygger på bättre kvalitet, inte bara på kvantitet!
            </seg>
          </u>
          <note>
            Anf. 40 PER-OLA ERIKSSON (c)
          </note>
          <u>
            <seg>
              Fru talman! Samtliga 349 riksdagsledamöter har skäl att säga
              att alla måste ta ansvar för att Sveriges ekonomiska problem löses.
            </seg>
          </u>
          <u>
            <seg>
              I mitt inledningsanförande ställde jag en rak fråga till vännerna
              hos Moderaterna, Folkpartiet och kds:
            </seg>
          </u>
          <u>
            <seg>
              Hur tänker ni ta ert ansvar för att få balans i svensk ekonomi?
              Jag tycker inte att debatten har gett särskilt mycket till svar.
            </seg>
          </u>
          <u>
            <seg>
              När man frågar Moderaterna säger de ibland att de har en meny
              av åtgärder, men en meny får man på en restaurang. Det här är
              ingen restaurang, utan det är ett parlament där man måste fatta
              beslut!
            </seg>
          </u>
          <u>
            <seg>
              De som väljer att leta efter konstruktiva lösningar i stället
              för att bara bäva inför problemen kommer att ha många positiva
              och stora arbetsuppgifter framför sig. Centern föredrar att söka
              bidra till att något kan uträttas som är till nytta för det här
              landet, i linje med vad Centerpartiet står för. Vi tänker fortsätta
              att vara ett konstruktivt parti när det gäller att lösa Sveriges
              ekonomiska problem.
            </seg>
          </u>
          <note type="speaker">
            Anf. 41 JOHAN LÖNNROTH (v)
          </note>
          <u>
            <seg>
              Fru talman! Jag skall ta upp ett ämne som inte tagits upp särskilt
              mycket i dag: utbildningen. Det är i och för sig bra att regeringen
              satsar på utbildning, men det verkligt stora problemet i dagens
              Sverige är det som håller på att hända i våra svenska grundskolor.
              Om jag skulle tvingas välja mellan ytterligare anslag till högre
              utbildning och forskning å ena sidan och ökade anslag till grundutbildning
              å andra sidan, skulle jag nog faktiskt välja grundutbildningen.
            </seg>
          </u>
          <u>
            <seg>
              Kommunernas och landstingens ekonomi i dag möjliggör inte något
              effektivt stopp för den sociala nedrustning som länge pågått inom
              grundskolan, inte minst i arbetarstadsdelarna i de större städerna.
              Det här måste regeringen ägna mycket mera tankearbete åt.
            </seg>
          </u>
          <u>
            <seg>
              Jag tror att Erik Åsbrink och jag är ganska överens när det gäller
              synen på högerns förmåga att sanera statsfinanser eller att göra
              något åt arbetslösheten. Att höra alla högerpolitiker som runt
              om i vårt land talar om att rädda regementen och om att sänka
              skatter för många miljarder utan att de olika besparingsförslagen
              egentligen har en riktig substans gör mig fast övertygad om att
              ihop med högern kan inget konstruktivt uträttas.
            </seg>
          </u>
          <u>
            <seg>
              Till sist: Jag tror att många av väljarna i 1994 års val är besvikna
              över den vänstermajoritet som faktiskt finns i denna riksdag.
              Detta skall vara centrum, säger finansministern, men den här majoriteten
              borde användas!
            </seg>
          </u>
          <note>
            Överläggningen var härmed avslutad.
          </note>
          <note>
            Propositionen hänvisades till finansutskottet.
          </note>
          <note>
            Kammaren biföll talmannens förslag att motionstiden skulle förlängas
            till torsdagen den 2 maj.
          </note>
          <note>
            3 § Information från regeringen om Europeiska rådets möte i Turin
          </note>
          <note>
            Anf. 42 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Europa befinner sig i en period av stora utmaningar.
              Under de närmaste åren måste EU visa att man kan ta itu med två
              stora uppgifter:
            </seg>
          </u>
          <note>
            1. att hälsa våra grannar i Öst- och Centraleuropa välkomna som
            fullvärdiga medlemmar i unionen och
          </note>
          <u>
            <seg>
              2. att visa medborgarna att EU faktiskt kan bidra till att lösa
              viktiga problem i våra länder, särskilt sådana problem som arbetslösheten,
              miljöförstörelsen och den gränsöverskridande brottsligheten.
            </seg>
          </u>
          <u>
            <seg>
              Utvidgningen av EU och fördjupningen av samarbetet är två åtgärder
              som måste gå hand i hand.
            </seg>
          </u>
          <u>
            <seg>
              Utvidgningen: Vi får inte missa den historiska möjligheten att
              stärka samarbetet och säkerheten i
            </seg>
          </u>
          <u>
            <seg>
              Europa genom att integrera öst och väst. Ytterst gäller det att
              möjliggöra EU-medlemskap för de ansökande länderna, inte minst
              våra grannar i Baltikum och runt
            </seg>
          </u>
          <u>
            <seg>
              Östersjön.
            </seg>
          </u>
          <u>
            <seg>
              Fördjupningen: Vi måste pragmatiskt pröva hur vi kan stärka samarbetet
              i EU för att lösa problem som enskilda länder inte klarar ensamma.
              Formell nationell beslutanderätt är litet värd om den inte kan
              påverka verkligheten. Tillsammans kan vi vinna verkliga möjligheter
              att styra utvecklingen på vår kontinent.
            </seg>
          </u>
          <u>
            <seg>
              För mig är det självklart att EU-frågorna skall finnas med som
              en naturlig del av alla politiska frågor.
            </seg>
          </u>
          <u>
            <seg>
              Jag avser att fullfölja intentionen i regeringsförklaringen att
              EU-medlemskapet ännu bättre skall tas till vara samt att EU-frågor
              skall ges ökad tyngd i den inrikespolitiska processen.
            </seg>
          </u>
          <u>
            <seg>
              Miljöfrågor hanteras av Miljödepartementet, oavsett om det rör
              sig om en nationell fråga eller om det finns EU-aspekter.
            </seg>
          </u>
          <u>
            <seg>
              Finansdepartementet hanterar ekonomisk politik såväl på det nationella
              planet som på EU-planet.
            </seg>
          </u>
          <u>
            <seg>
              Vi skall ständigt utnyttja de möjligheter som det dagliga EU-samarbetet
              ger. Vi måste därvid:
            </seg>
          </u>
          <u>
            <seg>
              1. bekämpa arbetslösheten och förbättra förutsättningarna för
              en hög sysselsättning i Europa,
            </seg>
          </u>
          <note>
            2. höja ambitionerna inom miljöpolitiken,
          </note>
          <u>
            <seg>
              3. göra EU mer öppet och jämställt,
            </seg>
          </u>
          <note>
            4. reformera jordbrukspolitiken och
          </note>
          <u>
            <seg>
              5. rensa bort onödig byråkrati.
            </seg>
          </u>
          <u>
            <seg>
              Det dagliga vardagsarbetet räcker dock inte. Vi måste dessutom
              se till att EU:s grundfördrag klarar av att möta dessa utmaningar
              och därigenom också ge förutsättningar när det gäller att leverera
              de politiska resultat som medborgarna förväntar sig.
            </seg>
          </u>
          <u>
            <seg>
              Fru talman! För några veckor sedan deltog jag i
            </seg>
          </u>
          <u>
            <seg>
              Europeiska rådets möte i Turin. Mötet inledde den regeringskonferens
              som under drygt ett år skall se över EU:s grundfördrag. Turinmötet
              berörde också de stora problem med arbetslösheten som finns i
              Europa.
            </seg>
          </u>
          <u>
            <seg>
              Bl.a. Frankrikes president Jacques Chirac presenterade ett memorandum
              om en europeisk social modell.
            </seg>
          </u>
          <u>
            <seg>
              Kommissionens ordförande Jacques Santer kommenterade sitt förslag
              till en förtroendepakt för sysselsättning som kommer att diskuteras
              vidare under våren.
            </seg>
          </u>
          <u>
            <seg>
              Jag konstaterar att president Chiracs tankar visar att det i
              Europa finns en bred samsyn kring grundläggande sociala frågor.
              Jacques Santers initiativ är intressant och syftar till att skapa
              en bred samsyn hos medlemsstaternas regeringar och hos arbetsmarknadens
              parter. För svensk del har jag inbjudit arbetsmarknadens parter
              till en överläggning med Santer den 26 april.
            </seg>
          </u>
          <u>
            <seg>
              Fru talman! En reflexion: Den dominerande politiska processen
              ute i Europa pekar på samarbete mellan staterna och arbetsmarknadens
              parter för att lösa arbetslöshetsproblemet. Mycket av det som
              vi vant oss vid att betrakta som en nordisk, kanske rent av svensk,
              modell för hur vi hanterar den här typen av problem är också det
              sätt på vilket man resonerar i
            </seg>
          </u>
          <u>
            <seg>
              Europa i dag - möjligen med något land som undantag.
            </seg>
          </u>
          <u>
            <seg>
              Santers initiativ, Chiracs initiativ och vad som gjorts tidigare
              i förbundsrepubliken Tyskland är sådant som går väldigt väl i
              linje med den diskussion som vi har fört här hemma i Sverige om
              hur vi skall halvera arbetslösheten till år 2000.
            </seg>
          </u>
          <u>
            <seg>
              Jag anser att mötet i Turin var inspirerande och hoppfullt. Det
              stärkte mig i min övertygelse om att
            </seg>
          </u>
          <u>
            <seg>
              EU är, och kommer att vara, det avgörande instrumentet för att
              påverka frågor i vår världsdel. Jag kan konstatera att vi var
              eniga om att den regeringskonferens som påbörjade sitt arbete
              genom Turinmötet måste ges en bred dagordning för att bereda väg
              för utvidgningen och för att kunna ta itu med de viktiga sakfrågorna.
              Vi har all anledning att vara nöjda med mötets slutsatser, som
              fungerar som riktlinjer för förhandlingarna under regeringskonferensen.
            </seg>
          </u>
          <u>
            <seg>
              Förslaget om ett särskilt sysselsättningskapitel har vi från
              svensk sida aktivt drivit. Vi har under vårt år som medlemmar
              fått ett allt bredare stöd i denna fråga från andra EU-länder.
              Vid Turinmötet var detta uppenbart. Slutsatserna gav i denna fråga
              också de öppningar som vi från svensk sida eftersträvat.
            </seg>
          </u>
          <u>
            <seg>
              Den gemensamma utrikes- och säkerhetspolitiken måste stärkas.
              Från svensk sida markerades att vi är villiga att medverka till
              detta på ett konstruktivt sätt.
            </seg>
          </u>
          <u>
            <seg>
              Vi vill främst pröva på vilket sätt fredsbevarande insatser,
              krishantering och humanitära uppgifter kan knytas närmare EU-fördraget.
              Detta återspeglas i mandatet till regeringskonferensen. Konklusionerna
              på andra områden - såsom miljöpolitiken, öppenheten, de institutionella
              frågorna och den tredje pelaren
            </seg>
          </u>
          <u>
            <seg>
              - tillgodoser också svenska intressen.
            </seg>
          </u>
          <u>
            <seg>
              Under perioden april till juni kommer chefsförhandlarna att träffas
              vid ett tiotal tillfällen för att gå igenom alla de områden som
              regeringskonferensen behandlar. Ett stort antal frågor - såsom
              utrikes- och säkerhetspolitik, de institutionella frågorna samt
              miljö- och sysselsättningspolitiken - kommer att stå på dagordningen.
              Internt i regeringskansliet kommer detta att leda till en intensiv
              verksamhet under våren för att det skall vara möjligt att mera
              i detalj precisera svenska ståndpunkter.
            </seg>
          </u>
          <u>
            <seg>
              Regeringens skrivelse från december, som behandlats i riksdagen
              under de första månaderna i år, kommer självfallet även fortsatt
              att vara ett rättesnöre.
            </seg>
          </u>
          <u>
            <seg>
              Riksdagen, särskilt EU-nämnden, kommer kontinuerligt att få möjlighet
              att följa förhandlingarna.
            </seg>
          </u>
          <u>
            <seg>
              Fru talman! EU:s regeringskonferens är en viktig process. Regeringen
              kommer att vara en mycket aktiv deltagare i denna. Utgången kommer
              att vara viktig för freden, säkerheten, miljön och jobben. Därmed
              spelar konferensen en viktig roll för att förtroendet och intresset
              för EU i Sverige och i övriga medlemsländer skall kunna öka.
            </seg>
          </u>
          <note type="speaker">
            Anf. 43 BERIT LÖFSTEDT (s)
          </note>
          <u>
            <seg>
              Fru talman! Först vill jag tacka statsministern för att han vill
              bära vidare traditionen att komma till kammaren för att redovisa
              erfarenheter och även samtal som varit under Europeiska rådets
              möten. Jag tror att det är oerhört betydelsefullt att just det
              förekommer här i kammaren, därest det låter sig göras -
            </seg>
          </u>
          <u>
            <seg>
              dvs. när kammaren behagar ha möten.
            </seg>
          </u>
          <u>
            <seg>
              Rapporteringen från mötet i Turin blev emellertid litet överflyglat
              av "galna ko-sjukan". I alla fall massmedierapporteringen hem
              kom förfärligt mycket att handla om den saken.
            </seg>
          </u>
          <u>
            <seg>
              Jag skulle vilja fråga statsministern om tongångarna i utvidgningsfrågan.
              Några av oss har ju nyss talat med Polens talman, som varit här
              på besök. Vi känner hur angelägna de är och vi vet hur angelägna
              vi själva är. Men jag känner att rapporteringen från mötet massmedialt
              inte var särskilt omfattande. Jag vore därför glad om vi kunde
              få kompletterande information.
            </seg>
          </u>
          <note>
            Anf. 44 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Att mycket av flödet influerades av
            </seg>
          </u>
          <u>
            <seg>
              "galna ko-sjukan" var väl i och för sig rätt naturligt.
            </seg>
          </u>
          <u>
            <seg>
              Det var ju en dramatisk händelse och en extraordinär omständighet
              som direkt påverkade unionen och som naturligtvis drabbade ett
              enskilt land extremt hårt. Å
            </seg>
          </u>
          <u>
            <seg>
              andra sidan var det, jag kan ta tillfället i akt att påpeka det,
              ett uttryck för en gemensam ansträngning att verkligen stödja
              Storbritannien i detta utomordentligt utsatta läge - en gemensam
              ansträngning inom unionens ram. Det var också under den gemensamma
              lunchen en väldigt kraftfull manifestation bland regeringscheferna
              för Storbritanniens sak. Vi ställer gemensamt upp i Europa för
              ett land som drabbats sällsynt hårt. Det var också en god illustration
              till hur en europeisk union kan fungera när man möter den här
              typen av kris.
            </seg>
          </u>
          <u>
            <seg>
              Utvidgningsfrågan: Här är det egentligen inget nytt. Positionerna
              sedan tidigare är kända. Vi har gett uttryck för vår uppfattning.
              Andra ger uttryck för sin.
            </seg>
          </u>
          <u>
            <seg>
              Nu rullar det här i gång. Det är en gemensam start.
            </seg>
          </u>
          <u>
            <seg>
              Sedan får ländernas olika utveckling avgöra i vilken takt de
              kommer att gå in i unionen. Det handlar då naturligtvis inte enbart
              om, vilket det ofta ges ett intryck av i debatten, att nå de s.k.
              konvergenskriterierna. Den ekonomiska dimensionen är viktig, men
              det finns också andra dimensioner, exempelvis den säkerhetspolitiska,
              som också måste vägas in i diskussionen.
            </seg>
          </u>
          <u>
            <seg>
              I den meningen är det alltså inga nya positioner.
            </seg>
          </u>
          <u>
            <seg>
              Det här är känt sedan tidigare. Processen rullar i gång.
            </seg>
          </u>
          <u>
            <seg>
              För vår del är det viktigt med en gemensam förhandlingsstart.
              Det är också vad som nu gäller.
            </seg>
          </u>
          <note type="speaker">
            Anf. 45 BERIT LÖFSTEDT (s)
          </note>
          <u>
            <seg>
              Fru talman! Det var alls inte min mening att vara raljant när
              det gäller "galna ko-sjukan". Snarare får jag den associationen
              när statsministern diskuterar
            </seg>
          </u>
          <u>
            <seg>
              "galna ko-sjukan". Menar statsministern att detta forum faktiskt
              är ett användbart forum när en akut situation uppstår? Ibland
              får vi litet andra propåer.
            </seg>
          </u>
          <u>
            <seg>
              Finns det en dynamik bland stats- och regeringschefer en sådan
              gång?
            </seg>
          </u>
          <note>
            Anf. 46 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! I allra högsta grad och dessutom egentligen befriat
              från formalia och byråkrati. Det handlar om klara politiska viljeyttringar.
              Vi ställer upp för Storbritannien, var det gemensamma budskapet
              och även budskapet ut från toppmötet. Det var befriande i den
              meningen att det var mycket politiskt, mycket rakt och mycket
              tydligt.
            </seg>
          </u>
          <u>
            <seg>
              Storbritannien har naturligtvis all anledning att mycket positivt
              se på den här typen av europeisk solidaritetsyttring. Det är ju
              fråga om ett stöd för
            </seg>
          </u>
          <u>
            <seg>
              Storbritannien i ett utomordentligt besvärligt läge.
            </seg>
          </u>
          <u>
            <seg>
              Möjligen påverkar detta också opinionen i Europafrågan i en del
              länder när man ser den här typen av gemensamt agerande. Jag tycker
              att det var mycket imponerande.
            </seg>
          </u>
          <note type="speaker">
            Anf. 47 GÖRAN LENNMARKER (m)
          </note>
          <u>
            <seg>
              Fru talman! Det är viktigt att Sverige i alla sammanhang betonar
              nödvändigheten av att den historiska möjligheten att ena Europa
              tas till vara. Därför är det bra att Sveriges regering, statsminister
              och för övrigt även andra företrädare för Sverige ständigt betonar
              detta som ett övergripande mål.
            </seg>
          </u>
          <u>
            <seg>
              Toppmötet i Turin var väl kanske inte ett av de viktigaste i
              EU:s historia. Men det finns en sak som är intressant och det
              är formuleringarna kring kampen mot arbetslösheten. Jag delar
              statsministerns uppfattning, i alla fall kommunikén från Turin
              var intressant.
            </seg>
          </u>
          <u>
            <seg>
              Jag hade själv inte möjlighet att höra på diskussionerna. Den
              innebär vad man kan förstå ett ökat krav på att man skall följa
              upp hur de rekommendationer som man gemensamt kommer fram till
              skall genomföras i länderna och få en bättre ordning för detta.
            </seg>
          </u>
          <u>
            <seg>
              Mot den bakgrunden vill jag ställa en fråga som gäller två av
              de rekommendationer som finns med i
            </seg>
          </u>
          <u>
            <seg>
              EU sedan en god tid tillbaka, de kallas ofta för SM-
            </seg>
          </u>
          <u>
            <seg>
              punkterna. Det gäller kraven i andra och tredje punkterna om
              en flexiblare arbetsmarknad och om en minskad indirekt arbetskraftskostnad,
              dvs. löneskatter. Är det statsministerns åsikt att Sverige nu
              bör sträva efter att fullfölja de gemensamma rekommendationer
              som EU kommer fram till i syfte att få ned den höga arbetslösheten
              i Sverige och i många andra europeiska länder?
            </seg>
          </u>
          <note>
            Anf. 48 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Först understryker jag också att det är värdefullt
              att vi har den här gemensamma uppfattningen om utvidgningens betydelse.
            </seg>
          </u>
          <u>
            <seg>
              När det gäller arbetslösheten begår Göran Lennmarker ett litet
              tankefel. De s.k. SM-punkterna är icke bindande beslut. Subsidiariteten,
              att varje land utformar sin politik på det här området, gäller.
              När man diskuterar ett trots allt så diffust begrepp som flexibilitet
              handlar det i Lennmarkers värld om att öka löneskillnaderna, förändra
              arbetsrätten, helt enkelt gå den amerikanska vägen. När jag talar
              om flexibilitet menar jag att göra arbetskraften starkare, mer
              kompetent, bättre beredd att byta jobb, utbildning. Det är två
              helt skilda perspektiv.
            </seg>
          </u>
          <u>
            <seg>
              I Sverige kommer vi att välja det senare. Jag är ganska säker
              på, efter att ha lyssnat på diskussionen i
            </seg>
          </u>
          <u>
            <seg>
              Europa, att den enklare vägen när det gäller flexibiliteten -
              ökade löneskillnader och sämre arbetsrätt, den amerikanska vägen
              - inte har särskilt stort stöd ute i
            </seg>
          </u>
          <u>
            <seg>
              Europa. Jag tror att de svenska moderaterna i sin flexibilitetssträvan
              så småningom kommer att vara ganska så ensamma på scenen.
            </seg>
          </u>
          <u>
            <seg>
              Vad sedan gäller de indirekta arbetskraftskostnaderna är det
              för vår del en fråga om budgetpolitik. Vi klarar inte i Sverige
              att ställa ut löften om att sänka några arbetsgivaravgifter. Vi
              har gjort ett försök i den riktningen, det s.k. riktade arbetsmarknadsstödet,
            </seg>
          </u>
          <u>
            <seg>
              RAS. Det var med facit i hand inte den stora framgång vi hade
              hoppats på. Skall vi vidta den typen av åtgärder i fortsättningen
              måste det finnas budgetpolitiskt utrymme för dem och min bedömning
              är att det inte finns det i dag. Göran Lennmarker har möjligen
              en sådan finansiering. I så fall är jag nyfiken på att höra hur
              den ser ut.
            </seg>
          </u>
          <note type="speaker">
            Anf. 49 GÖRAN LENNMARKER (m)
          </note>
          <u>
            <seg>
              Fru talman! Det var en intressant kommentar statsministern gjorde,
              nämligen att detta är rekommendationer och inte bindande för medlemsländerna.
            </seg>
          </u>
          <u>
            <seg>
              Om jag har förstått själva poängen med kommunikén från Turin
              är det att man i ökad utsträckning skall följa upp medlemsländernas
              sätt att hantera gemensamma rekommendationer. Jag har förstått
              att det måste vara poängen. Om man skall fördragsfästa detta får
              det en ökad grad av bindning. Det intryck som gives är väl att
              om man för in detta i fördraget kommer man att få ett starkare
              krav hos medlemsländerna att faktiskt följa de gemensamma rekommendationer
              man kommer fram till.
            </seg>
          </u>
          <u>
            <seg>
              Låt mig också korrigera på en punkt. Den ökade flexibiliteten
              har till syfte att öka lönerna, inte att minska dem, att minska
              arbetslösheten, inte att öka den. Vi vet att rigida arbetsmarknader
              ger låga löner och hög arbetslöshet. Det är själva poängen i detta.
            </seg>
          </u>
          <u>
            <seg>
              Om vi nu skall låta bli att föra sakdiskussion i de två sakfrågorna:
              En fördragsfästning måste väl ändå innebära att Sverige åläggs
              att följa de gemensamma rekommendationerna i ökad utsträckning
              mot vad som gäller i dag.
            </seg>
          </u>
          <note>
            Anf. 50 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Uppföljning och utvärdering kan mycket väl göras
              inom fördragets ram utan att man för den skull lägger fast hur
              varje nation skall föra sin politik. Det är självklart.
            </seg>
          </u>
          <u>
            <seg>
              Den flexibilitet som SM-punkterna knöt an till var en diskussion
              som utgick från det som vi ofta i Sverige har kallat för den amerikanska
              vägen. När jag lyssnar in opinionen i Europa i dag är det väldigt
              få, möjligen med undantag av britterna och de svenska moderaterna,
              som tror på den vägen. Mot den bakgrunden tror jag nog att den
              framtida diskussion vi kommer att ha om sysselsättningsskapande
              åtgärder i
            </seg>
          </u>
          <u>
            <seg>
              Europa kommer att utgå från en mer europeisk modell och mindre
              en amerikansk.
            </seg>
          </u>
          <note type="speaker">
            Anf. 51 BENGT HURTIG (v)
          </note>
          <u>
            <seg>
              Fru talman! Jag tycker att det är bra att höra att
            </seg>
          </u>
          <u>
            <seg>
              EU-politiken skall behandlas inom de departement där frågorna
              hör hemma. Jag hoppas också att det skall vara ett stöd för att
              fackutskotten i den svenska riksdagen på ett effektivt sätt skall
              kunna dras in i bearbetningen av EU-politiska frågor.
            </seg>
          </u>
          <u>
            <seg>
              Jag tänkte fråga en annan sak. Den tyske finansministern Waigel
              har lagt fram förslag om en stabilitetspakt som skulle inträda
              efter det att man har gått in i EMU:s tredje steg. I den stabilitetspakten
              vill han ha en överenskommelse om totalt sett minskad offentlig
              sektor, och han vill att statsskulden skall vara under
            </seg>
          </u>
          <u>
            <seg>
              60 %, inte att den skall närma sig 60 % som man kan tolka ett
              av konvergenskraven.
            </seg>
          </u>
          <u>
            <seg>
              I dag ligger statsskulden i Sverige på omkring
            </seg>
          </u>
          <u>
            <seg>
              85 %. Det skulle innebära att Sverige vid ett medlemskap i tredje
              steget skulle få minska statsskulden med
            </seg>
          </u>
          <u>
            <seg>
              200 miljarder. Var stabilitetspakten något som berördes på Turinmötet?
              Har statsministern någon uppfattning om den waigelska stabilitetspakten,
              alltså om en minskning av den offentliga sektorns andel av bruttonationalprodukten
              och om det hårda kravet på snabb nedskärning av statsskulden?
            </seg>
          </u>
          <note>
            Anf. 52 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Först och främst är Bengt Hurtig och jag överens
              om att det är bra att EU-frågorna blir så att säga vardag i svensk
              politik och att vi är försiktiga med särskilda organ dit EU-frågorna
              förläggs. De går framför allt in i det ordinarie regeringsarbetet.
              Hur riksdagen väljer att organisera sitt arbete är det inte min
              sak att ha uppfattningar om.
            </seg>
          </u>
          <u>
            <seg>
              När stabilitetspakten lanserades markerade den svenska regeringen
              tydligt att vi inte gillade den stabilitetspakt som finansminister
              Waigel från Tyskland lanserade.
            </seg>
          </u>
          <u>
            <seg>
              Maastrichtfördraget talar ju tydligt om att det behövs någon
              typ av korrigerande åtgärder när väl en monetär union är på plats.
              Enkelt uttryckt, om man efter inträdet i den monetära unionen
              börjar missköta sin finanspolitik och därmed lastar över nationella
              problem på de andra i den monetära unionen måste det finnas instrument,
              åtgärder eller sanktioner, om man skall uttrycka sig så, som träder
              i kraft och som motverkar ett sådant beteende. Det är tanken bakom
              stabilitetspakten. Det uttrycktes redan i Maastrichtfördraget,
              så det är inget nytt. Nyheten var att tyskarna gick längre i precision.
            </seg>
          </u>
          <u>
            <seg>
              Jag sade vid det tillfället att vi förstod vikten av att man
              hade någon typ av instrument som garderade för en situation där
              man väl inne i den monetära unionen började missbruka läget. Men
              vi tyckte inte om det sätt varpå tyskarna hade lanserat sitt förslag,
              och vi tyckte heller inte om dess innehåll.
            </seg>
          </u>
          <u>
            <seg>
              Om man sedan skulle börja förändra kriterierna från Maastricht
              och säga att det inte är 60 % skuldkvot som gäller utan det är
              mindre än 60 %, då börjar man bryta upp grundläggande dokument
              och då börjar man öppna för omförhandlingar också i andra avseenden.
              Det tror jag är en mycket oklok väg.
            </seg>
          </u>
          <u>
            <seg>
              De konvergenskriterier som är fastslagna duger gott som mål också
              i fortsättningen. Vi har inte ifrågasatt dem från Sveriges sida.
              Det skulle kunna misstänkas att vi skulle vilja lätta på konvergenskriterierna
              för att enklare komma dit. Den debatten har vi aldrig drivit.
              Vi har också anledning att vara tydliga på den punkten och säga
              att det heller inte finns någon anledning att driva debatten åt
              andra hållet, att skärpa dem ytterligare. Vi är främmande för
              en sådan utveckling.
            </seg>
          </u>
          <note type="speaker">
            Anf. 53 BENGT HURTIG (v)
          </note>
          <u>
            <seg>
              Fru talman! Jag tackar för det svaret. Om jag förstår det rätt
              är man alltså kallsinnig till att börja minska den offentliga
              sektorns andel av ekonomin på det sätt som tycks förutsättas och
              även till att efter ett medlemskap pressa ned statsskulden till
              under 60 %.
            </seg>
          </u>
          <u>
            <seg>
              Hur är det då med de dispositionsfonder som också föreslås. Dem
              skulle man betala in till. Sedan skulle de kunna tas in som böter,
              som en bestraffning för det land som inte klarar sina statsfinanser.
              Har statsministern samma uppfattning om den typen av arrangemang?
            </seg>
          </u>
          <note>
            Anf. 54 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Jag har tidigare, som finansminister, givit uttryck
              för vad den tidigare socialdemokratiska regeringen hade för uppfattning
              i också den frågan, och den nuvarande regeringen har samma uppfattning.
            </seg>
          </u>
          <u>
            <seg>
              Den metod med böter, sanktioner eller bidrag till fonder som
              tyskarna lanserade tyckte vi inte var en bra lösning. Om den skulle
              ha tillämpats på Sverige, med den djupa ekonomiska kris vi har
              gått igenom, hade den givit utomordentligt allvarliga resultat.
              Vi tycker alltså inte att det var ett praktiskt och användbart
              förslag.
            </seg>
          </u>
          <u>
            <seg>
              Dock vill jag återigen påpeka: Maastrichtfördraget talar om åtgärder
              för att upprätthålla en finanspolitisk disciplin väl inne i den
              monetära unionen. Det får vi inte glömma bort. Hur det skall se
              ut och hur det skall utformas har vi all anledning att diskutera.
              Jag föreställer mig att finansministrarna på sitt Veronamöte har
              börjat diskussionen om ins and outs, dvs. de som är inne och de
              som är utanför den monetära unionen. I
            </seg>
          </u>
          <u>
            <seg>
              den diskussionen platsar naturligtvis också de frågor som Bengt
              Hurtig nu tar upp.
            </seg>
          </u>
          <note type="speaker">
            Anf. 55 BO KÖNBERG (fp)
          </note>
          <u>
            <seg>
              Fru talman! Statsministern inledde med att peka på utvidgningsfrågan
              och att man skall försöka lösa de problem som plågar Europas invånare.
              Bland problemen nämnde han, som punkt nr 2 om jag uppfattade det
              rätt, miljöförstöringen.
            </seg>
          </u>
          <u>
            <seg>
              Vi är i Sverige ganska överens om att ekonomiska styrmedel är
              ett av de viktigaste medlen för att motverka miljöförstöringen.
              EU har nu länge försökt genomföra en speciell koldioxidskatt och
              ett golv för denna och har misslyckats gång på gång. Det beror
              bl.a. på den vetorätt som ju finns i det nuvarande fördraget.
            </seg>
          </u>
          <u>
            <seg>
              Hittills har ju Socialdemokraterna vänt sig mot att ta bort den
              vetorätten, och är i riksdagen tillsammans med Moderaterna de
              två partier som går emot detta.
            </seg>
          </u>
          <u>
            <seg>
              Min fråga till statsministern är: Har statsministern tänkt om,
              eller kommer Sverige att agera bromskloss i arbetet på att ta
              bort vetorätten mot miljöförstöring över gränserna?
            </seg>
          </u>
          <note>
            Anf. 56 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Det här har handlat om hur man fattar beslut om miljöskatter.
              Det är ju enhällighet som har gällt för beslutsfattande. Det har
              inte handlat om att vi har velat stoppa en förbättring av miljöpolitiken
              i
            </seg>
          </u>
          <u>
            <seg>
              Europa. Det har handlat om att vi vill slå vakt om ett nationellt
              utrymme för att besluta om skatter i Sverige.
            </seg>
          </u>
          <u>
            <seg>
              Väljer vi den väg som Bo Könberg och Folkpartiet vill innebär
              det att Europa skulle kunna fatta majoritetsbeslut om miljöskatter.
              Vad är det då som hindrar, om man tar den principiella ställningen,
              att inte Europa också fattar majoritetsbeslut exempelvis om indirekta
              skatter, moms och andra utomordentligt avgörande inkomster för
              statskassan?
            </seg>
          </u>
          <u>
            <seg>
              Vi vill inte hamna i ett läge där hela den välfärdsmodell som
              bygger på ett högt skatteuttag hotas genom att vi inför majoritetsbeslut
              om skatteuttag i
            </seg>
          </u>
          <u>
            <seg>
              Europa. Därför har vi sagt nej till majoritetsbeslut om miljöskatter.
              Det beskriver Bo Könberg som att vi har accepterat vetot mot förbättrade
              miljöåtgärder. Det är alltså en något felaktig beskrivning. Det
              här är bakgrunden, fru talman.
            </seg>
          </u>
          <note type="speaker">
            Anf. 57 BO KÖNBERG (fp)
          </note>
          <u>
            <seg>
              Fru talman! Det är alldeles rätt att min fråga gällde besluten
              och beslutsmekanismen för miljöskatten vad gäller gränsöverskridande
              miljöförstöring i Europa.
            </seg>
          </u>
          <u>
            <seg>
              Den fråga som statsministern ställde tillbaka till mig var: Vad
              är det som i så fall, om man genomför detta, hindrar att man inom
              EU skulle fatta beslut om moms och alla möjliga andra skatter?
            </seg>
          </u>
          <u>
            <seg>
              Svaret på den frågan är mycket enkelt. Det som skulle hindra
              det är att vi inte skall göra den förändringen i fördragen i Europa.
              Den förändring vi skall göra är den som exempelvis den danska
              regeringen har föreslagit, nämligen bestämma att beslut om vissa
              preciserade miljöskatter kan tas utan vetorätt. Återigen: Vad
              är det för fel på den metoden?
            </seg>
          </u>
          <note>
            Anf. 58 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Återigen: Det handlar om hur man ser på förhandlingar
              och om huruvida man tror att man i en förhandling med bibehållet
              anseende kan driva ståndpunkter som enbart är till gagn för en
              själv och inte sedan vara beredd på att det kommer förslag från
              andra som vill driva ståndpunkter som är förknippade med den man
              själv har intagit. Det är en bedömningsfråga. Vi har självklart
              ingenting emot att vi skärper koldioxidbeskattningen. Vi ligger
              ju längst fram där och tar på oss en utomordentligt stor nationell
              uppgift i sammanhanget.
            </seg>
          </u>
          <u>
            <seg>
              Vore det så enkelt som Bo Könberg säger skulle vi självklart
              snabbt inta den ståndpunkten, men vi har noga vägt av det här,
              och tills vi är övertygade om att den risk inte föreligger som
              jag förut pekade på håller vi fast vid ståndpunkten. Skulle man
              kunna uppnå det lyckorike som Bo Könberg pekar på, där man får
              allt och inte riskerar något, då är det klart att det är en annan
              situation, men vi gör en kanske något mer realistisk bedömning
              av förhandlingsläget.
            </seg>
          </u>
          <note type="speaker">
            Anf. 59 HOLGER GUSTAFSSON (kds)
          </note>
          <u>
            <seg>
              Fru talman! Turinkonferensen är starten för en lång och mycket
              viktig förhandlingsperiod. Fortfarande är det ju så att vi är
              litet oklara om vilka punkter som verkligen kommer upp på agendan.
              Min fråga till statsministern är: Bedömer man att vi någonsin
              kommer att få se en tydlig agenda med ett antal väl specificerade
              förhandlingsområden som skall betas av, eller kommer processen
              att gå till på det sättet att vi först i efterhand kan konstatera
              vad som verkligen dök upp?
            </seg>
          </u>
          <note>
            Anf. 60 Statsminister GÖRAN
          </note>
          <note>
            PERSSON (s)
          </note>
          <u>
            <seg>
              Fru talman! Jag vet inte. Vi får vara beredda på båda omständigheterna.
            </seg>
          </u>
          <u>
            <seg>
              Den första vore naturligtvis på många sätt attraktiv, om agendan
              blir bred nog och omfattar de områden som vi tycker är viktiga
              från Sveriges sida. Om den första modellen riskerar att snäva
              in diskussionerna är den naturligtvis inte önskvärd. Om den andra
              modellen ger bredd och öppenhet som ett slags tratt som så småningom
              snävar in kan det vara en effektiv framgångsväg. Men om den andra
              modellen ger ett läge där förhandlingarna blir diffusa och den
              utmynnar i något slags oordning är den heller inte önskvärd.
            </seg>
          </u>
          <u>
            <seg>
              Det är omöjligt att säga på förhand. Här får man laga efter läglighet.
              Här deltar man i en politisk process, och här får man vara väl
              förberedd och naturligtvis också väl förankrad, inte minst hemma
              i Sveriges riksdag. Det är regeringens ambition att föra dialogen
              ordentligt med Sveriges riksdag, i EU-nämnden naturligtvis men
              också på det här sättet vid informationsstunder. Det är möjligt
              att det blir så att vi först efteråt kan beskriva exakt hur förhandlingen
              kom att gestalta sig, men osvuret är bäst.
            </seg>
          </u>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.47 på förslag av andre vice talmannen
            att ajournera förhandlingarna till kl. 18.00.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 18.00.
          </note>
          <note>
            4 § Svar på interpellation 1995/96:132 om
          </note>
          <note>
            Australiens urbefolkning
          </note>
          <note>
            Anf. 61 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! Ragnhild Pohanka har ställt två frågor rörande situationen
              för Australiens urbefolkning.
            </seg>
          </u>
          <u>
            <seg>
              Regeringen fäster stor vikt vid frågan om urbefolkningarnas situation.
              Sverige deltar, inte minst inom FN, mycket aktivt i pågående arbete
              på detta område. Det är därför med glädje vi konstaterar att dessa
              frågor får en alltmer framträdande plats i olika internationella
              fora och att förutsättningarna för en bred och konstruktiv diskussion
              förbättrats.
            </seg>
          </u>
          <u>
            <seg>
              När det gäller ursprungsbefolkningen i Australien, aboriginerna,
              är det fortfarande en utsatt grupp. Som
            </seg>
          </u>
          <u>
            <seg>
              Ragnhild Pohanka framhåller är den oproportionerligt stora andelen
              aboriginer i fängelserna och de höga dödstalen för aboriginer
              i fängsligt förvar oroande.
            </seg>
          </u>
          <u>
            <seg>
              Jag kan dock konstatera att frågan om aboriginernas situation
              de senaste åren har fått en allt högre prioritet i Australien.
              Den australiensiska regeringen har på olika sätt försökt åstadkomma
              en förbättring.
            </seg>
          </u>
          <u>
            <seg>
              Behandlingen av de aboriginer som döms till fängelse har ägnats
              stor uppmärksamhet, bl.a. i flera omfattande regeringsrapporter.
              För att åstadkomma en allmän förbättring av aboriginernas situation
              har stora ekonomiska insatser gjorts, liksom betydelsefulla insatser
              i form av lagstiftning.
            </seg>
          </u>
          <u>
            <seg>
              År 1993 tillerkändes aboriginerna ursprunglig äganderätt till
              vissa landområden genom en ny, mycket viktig lag. I samband med
              denna lag, som beskrivits som en av de största och viktigaste
              framgångarna för urbefolkningen, upprättades ett program för att
              skapa bättre levnadsförhållanden för urbefolkningen.
            </seg>
          </u>
          <note>
            De särskilda ekonomiska insatserna för aboriginerna har sexdubblats
            sedan 1971 och uppgår nu till närmare motsvarande 6 miljarder
            kronor. För de
          </note>
          <u>
            <seg>
              228 000 aboriginerna finns det totalt ett 90-tal federala eller
              delstatliga stödprogram. Ett stort antal organisationer, finansierade
              av det allmänna, arbetar för att främja aboriginernas sak.
            </seg>
          </u>
          <u>
            <seg>
              Den australiensiska regeringen uppvisar en medvetenhet om existerande
              problem och en hög ambitionsnivå när det gäller att åtgärda problemen.
              Dessa frågor ventileras också i en bred och öppen debatt i landet.
            </seg>
          </u>
          <u>
            <seg>
              Det är naturligtvis också av värde att aboriginernas situation
              uppmärksammas internationellt.
            </seg>
          </u>
          <u>
            <seg>
              Jag är övertygad om att den australiensiska regeringen på bästa
              sätt söker finna lösningar på de problem som aktualiseras i Ragnhild
              Pohankas interpellation.
            </seg>
          </u>
          <note type="speaker">
            Anf. 62 RAGNHILD POHANKA (mp)
          </note>
          <u>
            <seg>
              Herr talman! Jag får tacka för svaret. Det var långt och ingående.
              Utrikesministern säger att ett aktivt arbete pågår, inte minst
              i FN, och att Sverige deltar i detta arbete för urbefolkningarna
              inklusive vår egen samebefolkning.
            </seg>
          </u>
          <u>
            <seg>
              Däremot håller jag inte med om att så mycket har förbättrats.
              Intentionerna att satsa mera pengar är berömvärda, men jag har
              inte sett någon större förbättring än. Urbefolkningarna, som antas
              vara något kring 250 miljoner, lever i de flesta länder på en
              lägre nivå än majoritetsbefolkningen. De har sämre skolor, bostäder,
              sjukvård, de tyngsta och lägst betalda arbetena. Utöver detta
              är de ofta förbjudna att tala sitt språk, utöva sin religion och
              behålla sina seder. Jag behöver bara nämna västsaharier, kurder,
              tibetaner, ett antal urbefolkningar i Burma, eller i Myanmar som
              det numera heter.
            </seg>
          </u>
          <u>
            <seg>
              Till de urbefolkningar som har det värst hör otvivelaktigt aboriginerna
              i Australien. Det är inga gamla uppgifter jag har. Aboriginerna
              utgör bara 1,2 % av
            </seg>
          </u>
          <note>
            Australiens befolkning över 14 år men svarar för mer än 24 %
            av dödsfallen i fängelser eller i samband med polisens verksamhet.
            Den 8 december 1995 omkring halv ett hittades en 17-åring pojke
            hängd i sin cell i ett fängelse i Brisbane. Det var det andra
            dödsfallet bland fängslade aboriginer i södra Australien 1995.
          </note>
          <u>
            <seg>
              Pojken hade suttit fem månader i fängelse. I februari
            </seg>
          </u>
          <u>
            <seg>
              1993 rapporterade Amnesty International att ett oproportionerligt
              stort antal aboriginer satt i fängelse.
            </seg>
          </u>
          <u>
            <seg>
              Speciellt unga drabbas även för obetydliga förseelser.
            </seg>
          </u>
          <u>
            <seg>
              En 15-åring blev t.ex. arresterad för att stulit glass och fick
              sitta 18 dagar i säkerhetsfängelse i västa Australien. Barn till
              aboriginer löper 18,6 gånger större risk att fängslas jämfört
              med andra ungdomar. I några stater är mer än hälften av de fängslade
              ungdomarna aboriginer. En minnessten i Perth vittnar om aboriginernas
              mod i deras kamp för mänskliga rättigheter.
            </seg>
          </u>
          <u>
            <seg>
              Den restes den 28 september 1994, för knappt två år sedan, till
              minne av dem som dött i fängelse i Australien. Det är alltså väldigt
              många.
            </seg>
          </u>
          <u>
            <seg>
              Är utrikesministern beredd att i kontakter med
            </seg>
          </u>
          <u>
            <seg>
              Australien ta upp frågan om aboriginernas förhållanden?
            </seg>
          </u>
          <note>
            Anf. 63 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! Frågorna om urbefolkningen behandlas både i våra
              bilaterala kontakter, och det kan gälla
            </seg>
          </u>
          <u>
            <seg>
              Sverige och Australien, och framför allt i internationella fora.
              Där har Sverige hela tiden varit aktivt och kommer att fortsätta
              att vara det.
            </seg>
          </u>
          <u>
            <seg>
              Vad gäller just aboriginerna måste man ge ett erkännande till
              den australiensiska regeringen, både den förra och den som nu
              har kommit till. Man ser med stort allvar på frågan. Det är inte
              lättlösta problem, men man försöker, och det tycker jag att vi
              skall ge en erkänsla för.
            </seg>
          </u>
          <note type="speaker">
            Anf. 64 RAGNHILD POHANKA (mp)
          </note>
          <u>
            <seg>
              Herr talman! Jag är väldigt glad för dessa uppgifter. Jag är
              också övertygad om att det är så som utrikesministern säger. Australien
              har i många avseenden visat handlingskraft när det gäller mänskliga
              rättigheter. Men det här har naturligtvis pågått så länge och
              det har varit så dåligt under lång tid. Uppfattningen att de icke-vita
              är mentalt underlägsna de vita har inte bara drabbat afroamerikanerna.
              När den vita mannen har velat lägga under sig urbefolkningens
              territorier i
            </seg>
          </u>
          <u>
            <seg>
              Australien och i Nya Zeeland har dessa behandlats efter samma
              måttstock. För att med hedern i behåll kunna tvångsförflytta,
              bestjäla och manipulera urinvånarna har de vita betraktat dem
              som dumma och omoraliska som inte kan tillåtas att stå i vägen
              för civilisationen. När aboriginer har talat med sina förfäder
              har man påstått att de är schizofrena och behandlat dem därefter.
              De har ett helt annat sätt att se på sina döda och använder sig
              ibland, som vi vet, av andra saker än vi. När vi ber till Gud
              i våra kyrkor kan det vara ungefär samma sak som när aboriginer
              talar med sina förfäder. Det är en form av samtal med andra makter.
              Det förekommer även i andra länder och i andra religioner.
            </seg>
          </u>
          <u>
            <seg>
              Jag tycker att vi i västvärlden, de vitas värld, har ett speciellt
              ansvar för urbefolkningarnas mänskliga rättigheter då vi i alltför
              många fall varit delaktiga i eller orsakat förföljelse och folkmord.
              Det tydligaste exemplet är kanske Nordamerikas indianer.
            </seg>
          </u>
          <u>
            <seg>
              För att hålla mig till aboriginerna: Jag har fäst mig speciellt
              vid dem, eftersom de har levt under så svåra förhållanden och
              blivit så illa behandlade. Jag vet att det t.ex. är förbjudet
              att dricka sprit på öppen plats i
            </seg>
          </u>
          <u>
            <seg>
              Australien. Men aboriginerna kommer inte in på krogarna. Det
              är väl inte det viktigaste i livet, men trots allt förhåller det
              sig så. Då fängslar man dem därför att de har druckit på öppen
              plats. Det kan bli långvariga fängelsestraff för sådant.
            </seg>
          </u>
          <u>
            <seg>
              Jag har nu fäst mig speciellt vid fängelser; det finns ju andra
              saker man kan ta upp, t.ex. uranbrytningen i deras land, som också
              har skett i indianernas land och på annat håll, som innebär att
              urbefolkningarna får vika från sina heliga platser. Det har varit
              väldigt svårt för dem bl.a. att hävda sig, att få en högre utbildning,
              på grund av diskriminering.
            </seg>
          </u>
          <u>
            <seg>
              Jag skulle önska att Sverige tog även några samtal, genom de
              möjligheter som utrikesministern har, vid träffar med andra regeringar
              och i det här fallet Australiens regering. Vi har ju mycket berömmande
              ord att säga om Australien i andra fall, om modiga överväganden,
              som gäller både kärnvapenbestyckade båtar och bombprov. Men just
              i det här fallet har de oerhört mycket att ta igen. Om vi kan
              ge dem en liten puff framåt vore det väl bra.
            </seg>
          </u>
          <u>
            <seg>
              På grund av den unika kunskap som urbefolkningarna besitter om
              jorden och ekosystemen är det viktigt, inte bara av humanitära
              skäl, utan även för vår egen överlevnad att förföljelserna och
              övergreppen stoppas och att de bereds möjlighet att leva vidare
              med sina traditioner och sin kultur.
            </seg>
          </u>
          <u>
            <seg>
              I sammanhang där miljö och utveckling diskuteras är det viktigt
              att urbefolkningarna får göra sin röst hörd. Samtliga ekosystem,
              som speciellt har uppmärksammats internationellt på senare år,
              har haft gemensamt att de bebos av urbefolkningar, som är direkt
              beroende av dessa ekosystem för sin fysiska och kulturella överlevnad.
              Det är därför omöjligt att skilja de åtgärder som sätts in för
              att skydda dessa ekosystem, med deras hotade djur- och växtarter,
              från urbefolkningarnas ekonomiska och mänskliga rättigheter.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1995/96:156 om relationerna mellan
            Ryssland och de baltiska länderna
          </note>
          <note>
            Anf. 65 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! Göran Lennmarker har ställt tre frågor om svensk
              politik mot de baltiska staterna och
            </seg>
          </u>
          <u>
            <seg>
              Ryssland.
            </seg>
          </u>
          <u>
            <seg>
              Stödet till de baltiska ländernas fortsatta konsolidering av
              sin suveränitet är en huvuduppgift för svensk utrikes- och säkerhetspolitik.
              Denna uppslutning kring de baltiska staterna är en självklarhet.
              Det var ingen tillfällighet att statsministerns första bilaterala
              utlandsresa gick till Estland. Detta illustrerar vår strävan efter
              ett grannskapsförhållande med de baltiska länderna, som liknar
              det vi sedan länge har med våra nordiska grannar.
            </seg>
          </u>
          <u>
            <seg>
              Huvuduppgiften för svensk Baltikumpolitik under det tidiga 1990-talet
              var att verka för att de ryska trupperna lämnade de baltiska länderna
              och att elementära statsfunktioner återuppbyggdes. Det säkerhetsfrämjande
              stödet spelar en fortsatt central roll i ansträngningarna att
              befästa de baltiska ländernas suveränitet.
            </seg>
          </u>
          <u>
            <seg>
              Den i dag viktigaste uppgiften för svensk Baltikumpolitik är
              att bereda marken för de baltiska ländernas inträde i EU och även
              i övrigt att medverka till deras integrering i europeiska samarbetsstrukturer.
            </seg>
          </u>
          <u>
            <seg>
              Sverige har varit pådrivande när det gäller de baltiska ländernas
              associationsavtal med EU och var bland de första att ratificera
              avtalen. Nu gäller det att se till att medlemskapsförhandlingar
              med samtliga kandidatländer inleds inom sex månader efter regeringskonferensens
              slut. Ytterst har de baltiska staterna, liksom övriga kandidatländer,
              själva ansvaret att leva upp till
            </seg>
          </u>
          <u>
            <seg>
              EU:s medlemskapskriterier. Den svenska regeringen kommer på olika
              sätt att bistå dem att uppfylla de av
            </seg>
          </u>
          <u>
            <seg>
              EU uppställda villkoren för medlemskap.
            </seg>
          </u>
          <u>
            <seg>
              I frågor rörande behandlingen av de förhållandevis stora rysktalande
              befolkningsgrupperna är det viktigt att regeringarna i Estland
              och Lettland visar generositet. Sverige stöder integrationen av
              de ryskspråkiga grupperna, bl.a. genom bidrag till språkundervisning.
            </seg>
          </u>
          <u>
            <seg>
              Att långsiktigt säkra de baltiska ländernas välstånd och integration
              i Europa är en uppgift som är för stor enbart för Sverige eller
              för de nordiska länderna. Det kärvs också ett uthålligt europeiskt
              och amerikanskt engagemang - något som regeringen konsekvent verkar
              för.
            </seg>
          </u>
          <u>
            <seg>
              Herr talman! Den enskilt viktigaste faktorn för framväxten av
              ett nytt samarbets- och säkerhetsmönster i Europa är att det demokratiska
              och ekonomiska reformarbetet i Ryssland fullföljs. Omdaningsprocessen
              i Ryssland har ännu inte resulterat i varaktig stabilitet. Framgångar
              varvas med bakslag. Reformpolitiken ifrågasätts från många håll.
              Många inslag i kommunistpartiets politiska program inger oro.
            </seg>
          </u>
          <u>
            <seg>
              Inom utrikespolitiken finns oroväckande tecken på ett skärpt
              tonfall. Statsdumans uppseendeväckande resolution om ogiltigförklarande
              av Sovjetunionens upplösning kunde inte undgå att väcka internationella
              reaktioner. Jag noterar dock med tillfredsställelse president
              Jeltsins klara avståndstagande från statsdumans agerande.
            </seg>
          </u>
          <u>
            <seg>
              Det brutala kriget i Tjetjenien är en påminnelse om att demokratiska
              metoder för konfliktlösning och respekt för mänskliga rättigheter
              ännu inte har fasta traditioner i Ryssland. Den svenska regeringen
              har i klara ordalag, såväl offentligt som direkt till den ryska
              statsledningen, upprepade gånger fördömt det ryska agerandet och
              de grova kränkningarna av de mänskliga rättigheterna. På samma
              sätt har vi inom EU verkat för tydliga avståndstaganden från krigföringen.
            </seg>
          </u>
          <u>
            <seg>
              Sveriges förbindelser med Ryssland är intensiva, och vår dialog
              är öppen och förtroendefull. Besöksutbytet är livligt. Den svenska
              politiken gentemot
            </seg>
          </u>
          <u>
            <seg>
              Ryssland kännetecknas av fasthet och konsekvens.
            </seg>
          </u>
          <u>
            <seg>
              Utgångspunkten för vårt och EU:s agerande måste vara att ta fasta
              på den ryska statsledningens önskan att integreras i Europa. Detta
              uppnår vi bäst genom en politik som bygger på samarbete, dialog
              och stöd för reformsträvandena.
            </seg>
          </u>
          <u>
            <seg>
              Samtidigt måste vi sätta klara gränser och ställa krav på att
              Ryssland lever upp till de principer för demokrati, mänskliga
              rättigheter, mellanstatligt umgänge och fredlig lösning av konflikter
              som alla Europas stater bekänner sig till.
            </seg>
          </u>
          <u>
            <seg>
              I EU:s gemensamma utrikes- och säkerhetspolitik arbetar Sverige
              för ett både breddat och fördjupat samarbete med Ryssland. Denna
              strävan är dock förenad med klara förväntningar om att Ryssland
              iakttar de gemensamma europeiska principer och värderingar jag
              nämnde. Denna inställning har utgjort grundvalen för EU:s handlingsplan
              för Ryssland, som skall antas vid Allmänna rådsmötet i nästa vecka.
              Den svenska regeringen har aktivt engagerat sig i utarbetandet
              av denna handlingsplan, som täcker demokratifrämjande åtgärder,
              mänskliga rättigheter, handel, ekonomi och rättsfrågor.
            </seg>
          </u>
          <u>
            <seg>
              På det regionala planet har regeringen tagit viktiga initiativ
              för att stärka samarbetet och säkerheten i vårt närområde. Det
              säkerhetsfrämjande biståndet till i första hand de baltiska länderna
              har ökat och samtidigt breddats till att omfatta bl.a. nordvästra
              Ryssland.
            </seg>
          </u>
          <note>
            På grundval av den särskilda propositionen och riksdagsbeslutet
            om samarbetet med Central- och Östeuropa utarbetas nu landstrategier
            för enskilda samarbetsländer. En strategi för Estland har antagits.
            Inledande diskussioner om Rysslandsstrategin fördes i
          </note>
          <u>
            <seg>
              Moskva för två veckor sedan.
            </seg>
          </u>
          <u>
            <seg>
              Sverige har under sin ordförandetid i Östersjörådet sökt att
              ytterligare intensifiera det regionala samarbetet. Målet är att
              skapa ett tätt nätverk av samarbete och dialog mellan Östersjöregionens
              länder. Inom
            </seg>
          </u>
          <u>
            <seg>
              Östersjöpolitiken vill vi främja utvecklingen av en stabil och
              demokratisk region, värna om miljön och skapa ytterligare förutsättningar
              för handel och ekonomisk tillväxt. Det svenska initiativet att
              sammankalla Östersjörådets regeringschefer till en särskild konferens
              i Visby den 3-4 maj speglar vår vilja att ge ytterligare dynamik
              åt dessa strävanden.
            </seg>
          </u>
          <u>
            <seg>
              Herr talman! Vi uppmuntrar reformprocessen i
            </seg>
          </u>
          <u>
            <seg>
              Ryssland och stöder konsolideringen av de baltiska ländernas
              suveränitet. Vi talar klarspråk både med
            </seg>
          </u>
          <u>
            <seg>
              Ryssland och med de baltiska länderna. Det kan gälla att Ryssland
              överdrivet kritiserar de baltiska staterna, framför osakliga krav
              eller gör antydningar om repressalier, lika väl som att de baltiska
              länderna behöver göra mer för att leva upp till EU:s krav på medlemskap.
            </seg>
          </u>
          <u>
            <seg>
              Möjligheterna att nå resultat i svensk Baltikumpolitik bestäms
              i hög grad av utvecklingen i Ryssland.
            </seg>
          </u>
          <u>
            <seg>
              En negativ utveckling i Ryssland skulle kringskära möjligheterna
              att skapa förtroendefulla grannrelationer mellan alla länder i
              Östersjöområdet. Med en positiv utveckling i Ryssland skapas förutsättningar
              för ett stabilt mönster av samarbete och säkerhet i hela Östersjöområdet,
              liksom i hela Europa.
            </seg>
          </u>
          <note type="speaker">
            Anf. 66 GÖRAN LENNMARKER (m)
          </note>
          <u>
            <seg>
              Herr talman! Jag ber att få tacka utrikesministern för det utförliga
              svaret. Det var mycket bra i svaret.
            </seg>
          </u>
          <u>
            <seg>
              Det finns egentligen ingenting jag kan invända mot i detta svar.
            </seg>
          </u>
          <u>
            <seg>
              Orsaken till interpellationen är att vi iakttar en ganska oroväckande
              utveckling i retoriken i Ryssland.
            </seg>
          </u>
          <u>
            <seg>
              Vi ser rödbruna krafter, som för fram argument som är mycket
              obehagliga. Vi har t.o.m. hört dem som formulerar sig i termer
              av att man skall göra preventiva attacker in mot Baltikum. Det
              är en ton och ett tonläge som vi inte är vana vid i modern, civiliserad
              europeisk debatt.
            </seg>
          </u>
          <u>
            <seg>
              Detta är negativt också i Baltikum. Vi bör tänka oss in i situationen
              för länder som haft 50 års sovjetisk ockupation. För dem kan det
              vara svårt att ta pressuttalanden och uttalanden med lugn och
              distans, vilket det är lättare att göra på den här sidan Östersjön.
              Debattläget i Ryssland skapar sina problem. De kan t.o.m. sägas
              förgifta atmosfären i de baltiska länderna. Det försvårar också
              de baltiska ländernas möjligheter att föra en generös och klok
              minoritetspolitik, därför att perspektivet förvrids och den nationella
              överlevandefrågan tvingas in i centrum i tänkandet. Särskilt,
              som sagt, om man har haft en lång ockupation är det naturligt
              att så sker.
            </seg>
          </u>
          <u>
            <seg>
              Därför är det nu så väldigt viktigt att vi i Sverige,
            </seg>
          </u>
          <u>
            <seg>
              EU och hela västvärlden just har den tydliga och klara politik
              som utrikesministern också framhöll i sitt interpellationssvar.
              Det behövs ett mycket tydligt stöd för Baltikums rätt att vara
              suveräna stater. Vi bör främja deras snara medlemskap i EU och
              inom ramen för den gemensamma utrikes- och säkerhetspolitiken
              ständigt främja ett aktivt stöd för de tre baltiska länderna.
              Det behövs också parallellt därmed en mycket aktiv dialog med
              Ryssland.
            </seg>
          </u>
          <u>
            <seg>
              Jag vill särskilt framhålla detta, därför att man ibland litet
              slarvigt kan tro att man inte skall främja en sådan. Utrikesministern
              sade också i sitt svar, så udden är inte riktad mot henne, att
              vi just skall hålla uppe dialogen och både i den svenska dialogen
              och i den gemensamma dialogen i EU betona just de principer varpå
              det europeiska samarbetet bygger. Här skall vi erinra om FN-principerna,
              Parisstadgan och
            </seg>
          </u>
          <u>
            <seg>
              Europarådets princip. Vi kan aldrig acceptera påtryckningar.
              En stormakt kan aldrig försöka att med ett grovt språk antyda
              framtida åtgärder. De skall aldrig kunna påtvinga sin vilja eller
              försöka få sin vilja igenom i små, angränsande länder.
            </seg>
          </u>
          <u>
            <seg>
              Vi skall erinra oss mellankrigstidens förbannelse -
            </seg>
          </u>
          <u>
            <seg>
              ursäkta ordet, herr talman. Då rådde en situation där man talade
              om inflytelsesfärer och säkerhetszoner.
            </seg>
          </u>
          <u>
            <seg>
              Man försökte att på kartorna rita upp vem som skulle skaffa sig
              zoner av säkerhet kring sig själva. Vi kan aldrig och får aldrig
              någonsin gå tillbaks till denna
            </seg>
          </u>
          <u>
            <seg>
              30-talets onda princip. Det är faktiskt varje land som självt
              avgör sina säkerhetsarrangemang. Det minsta och det svagaste landet
              har rätt att självt formulera sin säkerhetspolitik. Det är inte
              Ryssland som skall avgöra huruvida Estland t.ex. skall gå med
              i NATO eller ej. Det är inte heller Sverige som skall avgöra detta,
              utan det är faktiskt en sak för Estland och Estlands folk att
              avgöra, i det fallet naturligtvis tillsammans med NATO.
            </seg>
          </u>
          <u>
            <seg>
              En annan fråga som jag vill avsluta detta första inlägg med är
              att Europas säkerhet skall vara hel och odelbar. En orsak till
              exempelvis Sveriges engagemang i Balkan är ju att vi tar ett fullt
              ansvar för säkerhetsarbetet i andra delar av Europa. Det är inte
              en angelägenhet för de näraliggande länderna. På samma sätt är
              inte ansvaret för säkerheten i Östersjöområdet enbart svenskt,
              nordiskt eller nordeuropeiskt. Detta är ett helt europeiskt ansvar
              och också ett, som jag tyckte att utrikesministern väl betonade,
              amerikanskt delansvar.
            </seg>
          </u>
          <note>
            Anf. 67 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! Riksdagsdebatter kan vara viktiga för att spegla
              skillnader i politiken. De kan också i väsentliga frågor vara
              viktiga, därför att man markerar enighet. Jag välkomnar denna
              interpellation, därför att jag för riksdagen har fått redogöra
              för hur vi just nu ser på dessa frågor, som är så väsentliga,
              nämligen våra kontakter och relationer med såväl Ryssland som
              med de baltiska länderna. Men det är också en möjlighet att komma
              överens i alla väsentliga delar. Det tror jag är bra för frågans
              fortsatta hantering, eftersom det är andra länder med i bilden
              hela tiden.
            </seg>
          </u>
          <u>
            <seg>
              Det viktigaste av det som Göran Lennmarker sade är hur vi faktiskt
              ser på säkerheten i Europa, som måste vara hel och odelbar. Därför
              var detta en viktig fråga när vi inom EU förberedde den stora
              konferensen om Medelhavet, Barcelonakonferensen. Stabilitet i
              den delen av Europa är nämligen också någonting som direkt påverkar
              oss. Vi utgår från att det vi gör i och omkring Östersjön på samma
              sätt är ett hela Europas intresse, även där med tillägget att
              USA skall vara inblandat. Med den utgångspunkten arbetar vi i
              kontakter med de baltiska länderna och Ryssland men också i kontakter
              med alla andra västeuropeiska länder som är inblandade.
            </seg>
          </u>
          <u>
            <seg>
              Jag har funnit att det finns stor respekt för det svenska arbetet
              vad gäller att skapa goda grannskapsrelationer i Östersjöområdet.
            </seg>
          </u>
          <note type="speaker">
            Anf. 68 GÖRAN LENNMARKER (m)
          </note>
          <u>
            <seg>
              Herr talman! Eftersom detta är en punkt kring vilken jag och
              utrikesministern är mycket eniga, vill jag fortsätta med att tala
              om just det hela ansvaret. Det har här i riksdagen ibland vädrats
              tankar, bl.a. av en f.d. kollega till fru utrikesministern, om
              att man just skulle ha särskilda säkerhetszoner som vissa länder
              skulle bära ett särskilt ansvar för. Därför är det angeläget att
              här i riksdagen tydligt markera att vi har ett helhetsansvar för
              Europas säkerhet. Det är inte dellösningar som är angelägna.
            </seg>
          </u>
          <u>
            <seg>
              Däremot har Sverige av naturliga skäl ett särskilt engagemang
              i sitt närområde, på samma sätt som andra länder har ett engagemang
              för sina nära grannar. Det är naturligtvis inte samma sak som
              idéerna om säkerhetszoner eller något slags uppdelningar av det
              europeiska området i sådana zoner. Därför ställer engagemanget
              mycket stora krav på just Sverige att klart, tydligt och med kraft
              driva dessa frågor, därför att det kanske är vi själva i det nordiska
              området som ser detta och oroar oss över det. Jag märker inte
              minst i Centraleuropa att man där kanske tar det litet lättare.
            </seg>
          </u>
          <u>
            <seg>
              Man ser det inte på samma sätt och har det inte lika tätt inpå
              sig. Jag vill uttrycka förhoppningen att utrikesministern i varje
              fora tydligt och klart framför dessa punkter, därför att det är
              kritiska frågor och kan bli väldigt kritiska frågor för Europas
              säkerhet.
            </seg>
          </u>
          <u>
            <seg>
              Låt oss också konstatera att vi skall utarbeta en säkerhetsordning
              för Europa. Vi har ju så enigt sagt att vi skall ha en gemensam
              europeisk säkerhetsordning. Detta innebär i sin yttersta konsekvens
              att det lilla landet som inte kan försvara sig självt måste ha
              trygghet i en sådan säkerhetsordning. Det är själva kvintessensen
              med en europeisk säkerhetsordning. Vi vet inte hur den kommer
              att se ut. Vi befinner oss i ett skede där vi söker oss fram.
              PFP eller NATO etc. kan komma att innebär detta, men det vet vi
              inte. Därför är det kanske klokt att inte nu springa åstad och
              uttala sig om detta. Men arbetet på en sådan säkerhetsordning
              måste ligga i centrum för det svenska generella engagemanget när
              det gäller säkerhetspolitiken i Europa.
            </seg>
          </u>
          <u>
            <seg>
              Herr talman! Låt mig också säga att vi skall dra en annan slutsats.
              Den kanske inte riktigt hör hemma i den här debatten, men jag
              tar ändå upp den. Vi måste nämligen förbereda oss på att det kan
              gå rejält illa, tyvärr. Det kanske inte ens är sannolikt, men
              det kan gå rejält illa. Om de mest oroande tecknen slår in, kan
              ju revanschismen växa sig stark i ett land som kan ha militär
              styrka att göra allvar av revanschismen.
            </seg>
          </u>
          <u>
            <seg>
              Detta ställer krav på vårt sätt att bedriva vår utrikespolitik,
              försvarspolitik och vår samlade säkerhetspolitik. Därmed tror
              jag tyvärr att det från regeringens sida nu finns anledning att
              förbereda sig på detta. Det har en konsekvens som jag vill tjata
              om, nämligen att det inte är klokt att i det här läget dra ned
              sin framtida försvarskapacitet. Det är klokt att behålla den nivå
              som vi har och inte nu försvaga den.
            </seg>
          </u>
          <note>
            Anf. 69 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! I alla försvarspolitiska frågor är vi som bekant
              inte överens. Den frågan får Göran
            </seg>
          </u>
          <u>
            <seg>
              Lennmarker fortsätta diskutera med försvarsministern.
            </seg>
          </u>
          <u>
            <seg>
              Däremot är vi överens i den grundläggande utrikespolitiska frågan.
            </seg>
          </u>
          <u>
            <seg>
              Självfallet är det som händer i Ryssland nu så avgörande för
              Europas säkerhet på sikt att vi alla följer det med stor noggrannhet.
              Det gäller naturligtvis presidentvalet och vad det resulterar
              i, men det gäller också hela valkampanjen. Man kommer att kunna
              visa hur gediget demokratin har fått utbredning i landet.
            </seg>
          </u>
          <u>
            <seg>
              Man skall inte ropa på vargen, utan man skall i stället, tycker
              jag, se till de positiva möjligheterna, även om vi inte på något
              sätt skall vara naiva. Vi måste också ha andra scenarier i bakhuvudet.
              Jag tror inte att vi gör utvecklingen något positivt om vi laborerar
              för mycket omkring det. Vi skall i stället på alla sätt genom
              de partikontakter vi kan ha och i alla de diskussioner vi har
              med människor i Ryssland göra klart vilka positiva demokratiska
              förväntningar vi har på det landet.
            </seg>
          </u>
          <note type="speaker">
            Anf. 70 GÖRAN LENNMARKER (m)
          </note>
          <u>
            <seg>
              Herr talman! Det är korrekt. Man skall inte ropa på vargen. Det
              är nog riktigt att man inte skall bli alarmistisk. Däremot är
              det klokt att för sig själv förbereda för alternativ som inte
              alltid är så behagliga.
            </seg>
          </u>
          <u>
            <seg>
              Det ligger ju i själva säkerhetspolitikens natur att man så måste
              göra.
            </seg>
          </u>
          <u>
            <seg>
              Jag skulle vilja avsluta detta meningsutbyte med en iakttagelse
              som jag tror är viktig för alla oss som deltar i debatten och
              som har följt den. Engagemanget har gått som en röd tråd genom
              debatten. Sverige engagerar sig faktiskt. Vi blundar inte, vi
              håller inte för öronen och vi försöker inte springa bort i säkerhetspolitiken.
              Vi skall faktiskt nu se till att Sverige spelar en aktiv och konstruktiv
              roll för att främja säkerhetspolitiken också i vårt närområde,
              och också i tider när det kan bränna till och bli allvarligt.
            </seg>
          </u>
          <u>
            <seg>
              Vi har kommit långt ifrån den gamla tiden, då man på något sätt
              i ett slags neutralitetstänkande skulle hålla sig borta och förskjuta
              diskussionerna om obehagliga problem. Nu är tiden inne för ett
              starkt europeiskt engagemang. Sverige skall ta till sig och bära
              sitt delansvar för den europeiska säkerheten. Det är ett viktigt
              och riktigt steg som vi har tagit.
            </seg>
          </u>
          <note>
            Anf. 71 Utrikesminister LENA HJELM-
          </note>
          <note>
            WALLÉN (s)
          </note>
          <u>
            <seg>
              Herr talman! Det har skett fantastiska förändringar i Europa.
              Muren har fallit. Det ger oss möjligheter till samarbete som vi
              alls icke tidigare hade. Det har givit
            </seg>
          </u>
          <u>
            <seg>
              Sverige möjlighet att gå in i EU. Det ger oss också möjligheter
              att ha ett helt annat samarbete bara i Östersjöområdet. Det är
              självklart att vi i Sverige, som alltid har haft ett så starkt
              internationellt engagemang, nu med liv och lust kastar oss in
              i detta. Det gäller inte bara politiker - riksdag och regering
              - utan det gäller i hög grad hela det svenska folket.
            </seg>
          </u>
          <u>
            <seg>
              Att ha goda grannskapsförbindelser med de tre baltiska länderna,
              med Polen och med Ryssland liksom med dem som vi traditionellt
              har samarbetat med runt Östersjön, är en självklarhet. Vi skall
              göra allt vi kan för att stimulera en positiv utveckling i de
              länderna.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 1995/96:126 om det ökande narkotikamissbruket
          </note>
          <note>
            Anf. 72 Socialminister MARGOT
          </note>
          <note>
            WALLSTRÖM (s)
          </note>
          <u>
            <seg>
              Herr talman! Inger Lundberg har frågat statsrådet
            </seg>
          </u>
          <u>
            <seg>
              Maj-Inger Klingvall om hon är beredd att ta initiativ till en
              bred mobilisering i det svenska samhället i syfte att förhindra
              att narkotikan får fäste i Sverige.
            </seg>
          </u>
          <u>
            <seg>
              Arbetet inom regeringen är så fördelat att det är jag som skall
              svara på interpellationen.
            </seg>
          </u>
          <u>
            <seg>
              Jag delar Inger Lundbergs uppfattning att den svenska narkotikapolitiken
              varit framgångsrik, och att det har visat sig att det går att
              bryta en negativ drogutveckling.
            </seg>
          </u>
          <u>
            <seg>
              Målet för den svenska narkotikapolitiken är ett narkotikafritt
              samhälle. För att kunna nå detta mål krävs en mängd olika insatser
              på alla nivåer. Den svenska narkotikapolitiken utgår från att
              det är viktigt att upprätthålla olika typer av kontrollinsatser
              för att begränsa utbudet av narkotika, samtidigt som ett omfattande
              förebyggande arbete görs för att motverka att framför allt ungdomar
              börjar använda narkotika.
            </seg>
          </u>
          <u>
            <seg>
              Slutligen krävs en väl fungerande vårdapparat som kan fånga upp
              de individer som fastnat i ett drogberoende.
            </seg>
          </u>
          <u>
            <seg>
              Den i min mening viktigaste faktorn när det gäller våra möjligheter
              att upprätthålla denna ambitiösa politik är det breda samförstånd
              som finns i vårt land.
            </seg>
          </u>
          <u>
            <seg>
              Det är därför av största vikt att vi lyckas upprätthålla det
              avståndstagande till all befattning med narkotika som finns bland
              ungdomar, vuxna, politiker och myndighetsföreträdare.
            </seg>
          </u>
          <u>
            <seg>
              Regeringen har gett narkotikafrågorna en hög prioritet, men samtidigt
              är det så att det viktigaste förebyggande arbetet utförs på lokal
              nivå. Som ett led i att bl.a. leda och samordna ett förstärkt
              alkohol- och drogförebyggande arbete inrättades Folkhälsoinstitutet
              år 1992.
            </seg>
          </u>
          <note>
            Sommaren 1995 överlämnade Folkhälsoinstitutet sin nationella
            handlingsplan för alkohol- och drogförebyggande insatser till
            regeringen. Planen innehåller både en långsiktig strategi och
            ett konkret åtgärdsprogram, och regeringen har också avsatt särskilda
            medel för detta program. Folkhälsoinstitutet har vidare inrättat
            en nationell ledningsgrupp för detta arbete.
          </note>
          <u>
            <seg>
              Folkhälsoinstitutet framhåller i sin handlingsplan att den nu
              förestående satsningen behöver pågå under lång tid om den skall
              ges chans till framgång. Jag instämmer i Folkhälsoinstitutets
              bedömning att det är det långsiktiga arbetet som har störst möjlighet
              att få effekt.
            </seg>
          </u>
          <u>
            <seg>
              Som jag nämnde i början av mitt svar har narkotikautvecklingen
              varit förhållandevis positiv i Sverige och är så fortfarande.
              Vi har under senare år haft en relativt låg nyrekrytering till
              narkotikamissbruk. Vi kan inte se några dramatiska förändringar
              i de undersökningar som CAN, dvs. Centralförbundet för Alkohol-
              och Narkotikaupplysning, gör bland skolelever och värnpliktiga.
              Trots detta får jag oroande rapporter om en förändring av ungdomars
              attityder i riktning mot en mer positiv inställning till droger.
              Denna utveckling är mycket oroande och måste brytas.
            </seg>
          </u>
          <u>
            <seg>
              Som ett led i detta kommer jag och Maj-Inger
            </seg>
          </u>
          <u>
            <seg>
              Klingvall att ta upp ungdomsmissbruket vid alla kommunbesök som
              vi gör för att diskutera frågan med ansvariga kommunpolitiker.
              Vi har också för avsikt att kalla till ett möte med företrädare
              för de myndigheter som har ett ansvar inom detta område, för att
              tillsammans med dem diskutera vad som kan göras utöver aktiviteter
              som redan görs eller planeras.
            </seg>
          </u>
          <u>
            <seg>
              Som svar på Inger Lundbergs fråga vill jag således säga att jag
              självfallet är beredd att ta de initiativ som är nödvändiga, både
              nu och i framtiden, för att upprätthålla en bred svensk mobilisering
              mot narkotikan.
            </seg>
          </u>
          <note type="speaker">
            Anf. 73 INGER LUNDBERG (s)
          </note>
          <u>
            <seg>
              Herr talman! Jag vill tacka socialministern för svaret på interpellationen.
              Jag tycker att det är bra att hon inte väjer för att ta de initiativ
              som kan bli nödvändiga för att förhindra att narkotikan får fäste
              i Sverige.
            </seg>
          </u>
          <u>
            <seg>
              Vi som har barn som är födda i slutet på 70-talet har sett att
              skolorna har varit förhållandevis fria från narkotika, och att
              avståndstagandet till narkotikan har genomsyrat hela det svenska
              samhället. Men detta är ingen utveckling som har kommit av sig
              självt. Den kom genom ett mycket målmedvetet lokalt, regionalt
              och också centralt arbete under Ingvar Carlssons ledning, där
              folkrörelserna mobiliserades, men där också de statliga myndigheterna
              mobiliserades.
            </seg>
          </u>
          <u>
            <seg>
              Det finns som socialministern säger i svaret flera tecken på
              att attityderna till narkotikan börjar luckras upp. Jag vill ge
              några bilder som oroar.
            </seg>
          </u>
          <u>
            <seg>
              Rikskriminalen har gjort en sammanställning över narkotikasituationen
              under 1995. Den visar att beslagen av narkotika fortsätter att
              öka. Det gäller alla preparat utom kokain. Så har t.ex. amfetaminbeslagen
              fördubblats sedan 1992. Flera länsrotlar rapporterar en ökning
              av amfetamin bland ungdomar, också så långt ned som på grundskolenivån.
              I sin rapport säger
            </seg>
          </u>
          <u>
            <seg>
              Rikskriminalen att liberaliseringsvindarna sänder signaler till
              nya målgrupper som är redo att ta över efter de mer traditionella
              missbrukargrupperna.
            </seg>
          </u>
          <u>
            <seg>
              Det andra är en oro för attityderna bland ungdomarna. Folkhälsoinstitutet
              kommer i höst med en ungdomsbarometer. Vad den säger vet vi först
              då, men det finns ute på fältet oro framför allt för att de s.k.
              festdrogerna extacy, amfetamin och LSD börjar öka kraftigt och
              att det bland många ungdomar, i väldigt stor utsträckning i anknytning
              till ravekulturen, börjar komma en förändrad attityd till narkotikan.
            </seg>
          </u>
          <u>
            <seg>
              Den tredje erfarenheten har gjorts t.ex. i Örebro. I
            </seg>
          </u>
          <u>
            <seg>
              samband med en stor heroinhärva avslöjade man att ett 50-tal
              heroinister fanns i Örebro. För fem år sedan fanns inte heroinet
              i Örebro.
            </seg>
          </u>
          <u>
            <seg>
              En fjärde bild är den allvarliga brottslighet - både internationell
              brottslighet och mc-brottslighet - vi har drabbats av i vårt land.
            </seg>
          </u>
          <u>
            <seg>
              En femte bild är den jag fick av Verdandis ordförande i går.
              Hon hade träffat några missbrukare som i stort hade varit rena
              från narkotika under ett tiotal år, men gått tillbaka in i missbruket
              mycket beroende på dels att narkotikan börjat bli lättare att
              få tag på, dels hopplöshet, brist på framtidstro och arbetslöshet.
            </seg>
          </u>
          <u>
            <seg>
              Sverige har en mycket viktig roll i Europa. Vi har kunnat visa
              att det går att hålla ett land narkotikafritt.
            </seg>
          </u>
          <u>
            <seg>
              Men det är inget som ger sig självt. Det är någonting som vi
              måste erövra på nytt. Det krävs att vi slår vakt om den goda lagstiftning
              vi har i det här landet. Det krävs att vi ser att Polisen också
              framgent prioriterar bekämpningen av narkotikan, att Tullen har
              resurser och att vi gör den uppföljning av Tullens verksamhet
              som vi var eniga om när vi fattade beslut om de besparingar som
              berodde på administrativa förändringar i samband med EU-medlemskapet.
            </seg>
          </u>
          <u>
            <seg>
              Vidare krävs det att ungdomarna har meningsfull sysselsättning
              på fritiden, att de har jobb, att vi satsar på behandling och
              att vi jobbar ihop med skolorna.
            </seg>
          </u>
          <u>
            <seg>
              Det handlar om ett brett arbete som kräver ett oerhört engagemang.
              Jag är glad att socialministern visar att hon har detta engagemang.
            </seg>
          </u>
          <note>
            Anf. 74 Socialminister MARGOT
          </note>
          <note>
            WALLSTRÖM (s)
          </note>
          <u>
            <seg>
              Herr talman! Jag kan lägga ytterligare en bild till dem som Inger
              Lundberg gav, även om den är några år gammal nu. Jag fick vara
              med vid barntoppmötet i
            </seg>
          </u>
          <u>
            <seg>
              New York när jag var ungdomsminister. Då passade jag på att besöka
              narkotikapolisen i New York. Det bestående intrycket från det
              besöket och från de samtal som jag hade med poliserna, var att
              de sade: Var rädda om den negativa attityd till narkotika som
              ni har bland allmänheten i Sverige. Det är inte okej att knarka
              hos er - ni lägger er i.
            </seg>
          </u>
          <u>
            <seg>
              Här är det i stället så att var du än går i samhället;
            </seg>
          </u>
          <u>
            <seg>
              om du tas in på sjukhus, om du går och handlar i en affär, om
              du träffar någon myndighetsperson eller bara gamla vänner så kan
              du aldrig vara säker på att de du möter inte är påverkade av narkotika
              - också av tunga droger. Det skapar ett samhälle som är osäkert.
            </seg>
          </u>
          <u>
            <seg>
              En representant för narkotikapolisen betonade gång på gång: Var
              rädda om detta!
            </seg>
          </u>
          <u>
            <seg>
              Som jag bedömer det måste vi göra mycket mer i
            </seg>
          </u>
          <u>
            <seg>
              EU-sammanhang för att förklara vår inställning och vår attityd.
              Den är vårt bästa skydd. Men det är ju så som Inger Lundberg säger:
              detta kommer inte av sig självt. Vi måste jobba för att upprätthålla
              det. Vi måste förklara på djupet och vi måste också visa hur vi
              vill jobba med dessa frågor.
            </seg>
          </u>
          <u>
            <seg>
              Jag tror verkligen att vi behöver åstadkomma ännu mer, och det
              måste gälla hela kedjan. Det måste gälla på lokal nivå, där man
              skaffar sig lokala handlingsplaner och handlingsprogram för hur
              man skall ta itu med saken - från skolan och hela vägen. Vi behöver
              också, som sagt, ta itu med attitydfrågan.
            </seg>
          </u>
          <u>
            <seg>
              Jag är litet för ny på jobbet för att kunna ge siffror och konkretisera
              detta in i varje detalj, men det jag kan säga i dag är att jag
              hoppas att vi skall kunna samarbeta, och att vi skall kunna göra
              det brett politiskt i det här landet för att hålla stånd mot narkotikan.
            </seg>
          </u>
          <u>
            <seg>
              Det har blivit mycket tuffare, och det skall vi inte sticka under
              stol med.
            </seg>
          </u>
          <note type="speaker">
            Anf. 75 INGER LUNDBERG (s)
          </note>
          <u>
            <seg>
              Herr talman! Jag vill understryka vikten av att det sker ett
              brett politiskt samarbete i dessa frågor. Det var tuffa diskussioner
              när Sverige tog beslut om sin strategi mot narkotikan. Det var
              mycket hårda fighter, bl.a. inom socialtjänsten. Men man vågade
              ta diskussionerna. Man tog dem väldigt prövande, och man hade
              i alla politiska partier och från olika socialarbetar- och föräldragrupper
              ett gemensamt mål: att hålla
            </seg>
          </u>
          <u>
            <seg>
              Sverige narkotikafritt.
            </seg>
          </u>
          <u>
            <seg>
              Eftersom man kunde upprätthålla det målet, kunde man också, efter
              diverse kringelkrokar - så blir det när det gäller svåra frågor,
              också komma överens om gemensam lagstiftning och om gemensamma
              satsningar på det här området.
            </seg>
          </u>
          <u>
            <seg>
              Jag hoppas att det skall vara möjligt också den här gången. Jag
              hoppas att de partier som traditionellt talar mest om lag och
              ordning ändå vågar och orkar ta till sig att det inte bara får
              bli fråga om repressiva åtgärder, utan att sysselsättning för
              ungdomar, förebyggande arbete och arbete med villkoren för de
              barn som har det allra jobbigast trots allt är grundbulten i kampen
              mot narkotikan. Sedan behöver detta kompletteras. Jag tror att
              det var viktigt för många som då kanske var alltför liberala när
              det gäller lagstiftningen med tuffa möjligheter för samhället
              att ingripa när det var nödvändigt.
            </seg>
          </u>
          <u>
            <seg>
              Jag vill slutligen också säga att vi har en litet ny problematik
              på ett område. Vi har ett antal invandrarungdomar som, enligt
              Polisens bedömningar, riskerar att fara väldigt illa om man inte
              kan samarbeta också med deras organisationer och med deras föräldrar
              och inge dem framtidstro och förhoppningar. Det finns en risk
              att de lever litet grand i ett ingenmansland där föräldrarna inte
              riktigt har möjlighet att se deras problematik. Samtidigt är de
              så utsatta när det gäller arbetslöshet att de också kan vara mer
              utsatta än andra ungdomsgrupper för narkotikahajarnas locktoner.
            </seg>
          </u>
          <u>
            <seg>
              Det är mycket locktoner just nu. Det finns en överproduktion
              av narkotika i världen, och stora strömmar av denna narkotika
              når nu Sverige.
            </seg>
          </u>
          <note>
            Anf. 76 Socialminister MARGOT
          </note>
          <note>
            WALLSTRÖM (s)
          </note>
          <u>
            <seg>
              Herr talman! Det är återigen bara att instämma.
            </seg>
          </u>
          <u>
            <seg>
              Jag tror att det finns en rad nya faktorer vi måste ta hänsyn
              till. Utvecklingen är mycket snabb. Inger
            </seg>
          </u>
          <u>
            <seg>
              Lundberg nämnde en. Ytterligare något att nämna i detta sammanhang
              är ju bruket av anabola steroider, som också har ökat. Det är
              nya tendenser som vi måste fundera över separat. Hur tar vi itu
              med det, hur stävjar vi detta? Det är helt riktigt att detta måste
              vägas in i det arbete som vi skall utföra. Jag strävar efter att
              vi också skall åstadkomma en bred politisk enighet kring detta.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 1995/96:120 om högskoleutbildning
            i Norrköping
          </note>
          <note>
            Anf. 77 Utbildningsminister CARL
          </note>
          <note>
            THAM (s)
          </note>
          <u>
            <seg>
              Herr talman! Dan Ericsson har frågat mig om vilka planer regeringen
              har på en kraftfull universitetssatsning i Norrköping samt vilken
              storlek och inriktning en sådan satsning skulle ha.
            </seg>
          </u>
          <u>
            <seg>
              Jag vill inledningsvis påminna om regeringens vid flera tillfällen
              uttalade avsikt att bygga ut utbildningen i landet. Det underströks
              senast i regeringsförklaringen och nu också i vårpropositionen.
            </seg>
          </u>
          <u>
            <seg>
              Ett nationellt kunskapslyft förutsätter kvalitet alltifrån grundskola
              till universitet och högskolor och ett utbildningssystem med god
              regional spridning. En viktig uppgift är också att ge tydliga
              signaler om utbildningens betydelse både för den enskilde och
              för arbetslivet i stort. Ytterligare 100 000 personer skall nu
              få möjlighet till reguljär utbildning. Universitet och högskolor
              kommer att byggas ut så att antalet studerande efter en treårsperiod
              kommer att öka med ca 30 000 helårsstuderande. Det är en kraftig
              fortsatt utbyggnad av en verksamhet som under de senaste tio åren
              ökat med ca 50 %. Det ger oss goda förutsättningar att i betydande
              grad öka andelen högskoleutbildade i befolkningen.
            </seg>
          </u>
          <u>
            <seg>
              Vi gör dessa stora utbildningssatsningar i övertygelsen att kunskap
              och utbildning är av stort värde för den enskilde och likaledes
              kan motverka sociala klyftor. Det finns ett positivt samband mellan
              utbildningsnivån inom hela befolkningen och möjligheterna att
              öka tillväxt och sysselsättning.
            </seg>
          </u>
          <u>
            <seg>
              Den förbättrade utbildning vi nu med självklarhet erbjuder våra
              ungdomar genom den förstärkta gymnasieutbildningen måste också
              få sin motsvarighet för den vuxna delen av befolkningen med låg
              formell utbildning. Det är motivet för den stora satsningen på
              vuxenutbildning genom kommunal vuxenutbildning och folkbildning.
              Det gäller att förebygga risken för fördjupade utbildningsklyftor
              mellan generationer.
            </seg>
          </u>
          <u>
            <seg>
              Den högre utbildningen kommer alltså att byggas ut ytterligare.
              Detta kommer i huvudsak att ske vid de mindre och medelstora högskolorna
              med särskild tyngdpunkt på vissa regioner. Den högre utbildningen
              måste komma hela landet till del, och den stora utvecklingskraft
              för regioner som de mindre och medelstora högskolorna de senaste
              årtiondena har uppvisat måste därför utnyttjas fullt ut.
            </seg>
          </u>
          <u>
            <seg>
              Alla universitet och högskolor har både ett nationellt utbildningsansvar
              och ett särskilt ansvar för den högre utbildningen inom mer näraliggande
              regioner.
            </seg>
          </u>
          <u>
            <seg>
              Det är därför med stor tillfredsställelse jag konstaterar att
              Norrköpings kommuns önskemål om att få mer högre utbildning förlagd
              dit på ett föredömligt sätt mötts av Linköpings universitets vilja
              att ta ett regionalt utbildningsansvar utanför den egna högskoleorten.
            </seg>
          </u>
          <u>
            <seg>
              De motiv som anförs för denna satsning på högre utbildning i
              Norrköping är övertygande och förutsättningarna för en bra studiemiljö
              är goda, vilket jag vid besök där också har kunnat konstatera.
              Min avsikt är därför att föreslå regeringen och riksdagen att
              det vid planeringen av expansionen av den högre utbildningen för
              de kommande åren ges goda möjligheter att lokalisera utbildning
              till Norrköping. Omfattningen av antalet utbildningsplatser kan
              jag nu inte närmare ange. Planeringen pågår och regeringen kommer
              att redovisa sina planer och förslag senast i samband med budgetpropositionen.
            </seg>
          </u>
          <note type="speaker">
            Anf. 78 DAN ERICSSON (kds)
          </note>
          <u>
            <seg>
              Herr talman! Jag vill tacka utbildningsministern för svaret,
              som jag tycker har en positiv grundton när det gäller själva frågeställningen
              om en satsning på
            </seg>
          </u>
          <u>
            <seg>
              Norrköping. Det är några delar i svaret jag skulle vilja kommentera
              och kanske fördjupa frågeställningarna kring. Som ministern mycket
              riktigt säger handlar det om att öka andelen högskoleutbildade
              i befolkningen.
            </seg>
          </u>
          <u>
            <seg>
              Ur den synpunkten är det synnerligen centralt att vi försöker
              få den ökningen någorlunda jämnt fördelad över landet.
            </seg>
          </u>
          <u>
            <seg>
              Vi kan i dag vad gäller Norrköping konstatera att andelen ungdomar
              som går vidare till högre utbildning är relativt sett mindre jämfört
              med andra lika stora regioner. Det är därför det är så centralt
              för oss som kommer från den regionen att betona denna rättvisesynpunkt
              på utbildningsväsendets område. Vi får inte öka klyftorna mellan
              olika delar av landet när det gäller möjligheten till högre utbildning.
            </seg>
          </u>
          <u>
            <seg>
              En annan sak som jag tycker är positivt i ministerns svar, och
              där vi från kristdemokraternas sida delar uppfattningen, är satsningen
              på komvux och vuxenutbildningen. Om inte jag minns fel har i Östergötland
              ungefär 50 000 av de yrkesverksamma enbart grundskola eller folkskola.
              På den punkten kan jag direkt säga till ministern att han här
              har uppbackning från kristdemokraternas sida när det gäller att
              få en rejäl satsning just på denna grupp.
            </seg>
          </u>
          <u>
            <seg>
              Sedan till de mer oroande inslagen i svaret. Ministern pekar
              på en tydlig prioritering. Han säger att satsningen kommer att
              ske i de mindre och medelstora högskolorna med särskild tyngdpunkt
              på vissa regioner. Verksamheten i Norrköping är i dag en del av
            </seg>
          </u>
          <u>
            <seg>
              Linköpings universitet. Den kan då inte riktigt rymmas i denna
              kategori. Min fråga här är först och främst: Var skall tyngdpunkten
              ligga? Hur ser ministern på Norrköping i detta sammanhang, när
              vi talar om den här delen? Linköpings universitet är just ett
              universitet, och inte en mindre eller medelstor högskola. Kommer
              Norrköping litet vid sidan av, eller hur hanteras det i detta
              sammanhang?
            </seg>
          </u>
          <u>
            <seg>
              Ministern säger i svaret att den högre utbildningen måste komma
              hela landet till del och att det är en viktig utvecklingskraft
              för de regioner där man gör denna satsning. Att få den draghjälpen
              och utvecklingskraften är något som är helt nödvändigt för Norrköpingsregionen.
              Ministern berömmer också de strävanden som finns i Norrköpings
              kommun och hur man från Linköpings universitets sida hanterar
              den här frågan. Det sägs mycket tydligt att man är beredd att
              ta ett regionalt utbildningsansvar utanför den egna högskoleorten,
              dvs. utanför Linköping. Det är helt tydligt att man har ett gemensamt
              synsätt på detta i
            </seg>
          </u>
          <u>
            <seg>
              Linköping och i Norrköping. Man behandlar det på något sätt som
              ett universitet i det här sammanhanget.
            </seg>
          </u>
          <u>
            <seg>
              Det gäller återigen att inte få verksamheten att falla mellan
              stolarna, eftersom den är en del av Linköpings universitet.
            </seg>
          </u>
          <u>
            <seg>
              Avslutningsvis säger ministern i svaret att det finns goda möjligheter
              att lokalisera utbildning till
            </seg>
          </u>
          <u>
            <seg>
              Norrköping. Där vill jag ha en ytterligare precisering.
            </seg>
          </u>
          <u>
            <seg>
              Vilka är dessa goda möjligheter? I en tidningsintervju i Norrköpings
              Tidningar den 29 februari säger ministern: I statsverkspropositionen
              i höst kommer vi att ge pengar till en utbyggnad. Det är litet
              mer precist än vad som står i interpellationssvaret, men ministern
              har möjlighet att utveckla detta ytterligare.
            </seg>
          </u>
          <note type="speaker">
            Anf. 79 LARS STJERNKVIST (s)
          </note>
          <u>
            <seg>
              Herr talman! Även jag vill tacka för svaret. Jag har litet svårt
              att se det på något annat sätt än entydigt positivt. Det blir
              en satsning i Norrköping. Det enda som är oklart är vilken omfattning
              denna satsning kommer att få.
            </seg>
          </u>
          <u>
            <seg>
              Tidigare här i dag under den ekonomiska debatten berördes utbildningssatsningen.
              Då var det en ledamot av denna kammare som fnös litet föraktfullt
              åt de regionalpolitiska argument som anförs i vårpropositionen.
              Vi som är lokalpatrioter i denna församling är ibland litet underskattade.
              Även om man självfallet inte enbart skall se till den egna orten
              eller den egna regionen kan det faktiskt ibland vara så att de
              lokala behoven och de lokala kraven ligger i linje med och överensstämmer
              med nationella mål.
            </seg>
          </u>
          <u>
            <seg>
              När jag hörde statsrådet beskriva Norrköping och på vilket sätt
              satsningen i Norrköping överensstämmer med de allmänna principer
              som finns för utbildningssatsningen, rodnade t.o.m. jag, trots
              att jag inte trodde att jag skulle göra det när det gäller beröm
              för
            </seg>
          </u>
          <u>
            <seg>
              Norrköping. Det som Dan Ericsson tidigare berörde är det viktigaste.
              Jag är oerhört stolt över att komma från en utpräglad arbetarstad.
              Det nämner vi Norrköpingsbor ofta. Men det finns en nackdel med
              detta.
            </seg>
          </u>
          <u>
            <seg>
              Det har visat sig vara oerhört svårt att bryta studietraditioner
              och att öka andelen högskoleutbildade, trots närheten till Linköping.
              Jag brukar litet skämtsamt säga att dessa fyra mil är världens
              längsta fyramilssträcka. De borde inte vara oöverkomliga när det
              gäller att få unga människor att läsa vidare. Men det har visat
              sig att det har varit oerhört svårt. Därför har kommunen i många
              år arbetat envetet för att bygga ut den högre utbildningen. Hittills
              har man tyvärr nått mycket magra resultat.
            </seg>
          </u>
          <u>
            <seg>
              Nu har vi äntligen fått en enig universitetsstyrelse att ställa
              sig bakom planerna. Vi har dessutom på grund av förändringarna
              i innerstan fått en unik fysisk miljö för en etablering i innerstan.
              Men det viktigaste är naturligtvis det helhjärtade stödet från
              universitetsstyrelsen. Nu får vi förhoppningsvis också stöd från
              regeringen.
            </seg>
          </u>
          <u>
            <seg>
              Den enda fråga där jag skulle önska en ytterligare kommentar
              från statsrådet handlar om omfattningen.
            </seg>
          </u>
          <u>
            <seg>
              Om satsningen skall bli ett påtagligt och märkbart inslag i Norrköping
              fordras en viss volym. Det vore bra om statsrådet kunde bekräfta
              att han delar den grundsynen. Jag förstår att han inte vill kvantifiera
              satsningen. Men det borde ändå finnas en förståelse för att satsningen
              måste ha en viss volym för att det skall kunna etableras ett rejält
              universitetsområde i
            </seg>
          </u>
          <note>
            Norrköping.
          </note>
          <note>
            Anf. 80 Utbildningsminister CARL
          </note>
          <note>
            THAM (s)
          </note>
          <u>
            <seg>
              Herr talman! Jag vill först hålla med Lars
            </seg>
          </u>
          <u>
            <seg>
              Stjernkvist om att den stora uppgift vi står inför är att bryta
              vissa studietraditioner, eller snarare brist på studietraditioner.
              Det är helt rätt att Norrköping är en sådan stad eller kommun
              där av historiska skäl - man kan lugnt säga klassbetingade skäl
              - övergången till högre studier har varit låg. Det gäller alltså
              att bryta det mönstret. Därvidlag är jag av den erfarenhet vi
              har från annat håll övertygad om att fysisk etablering av utbildning
              där har stor betydelse, även om det är nära till Linköpings universitet.
            </seg>
          </u>
          <u>
            <seg>
              Utbildning, och kanske framför allt högre utbildning, har regional
              tillväxtkraft. De som bestrider detta
            </seg>
          </u>
          <u>
            <seg>
              - och vi har ju hört att det sker från vissa håll - tycks ha
              en mycket elitistisk syn på utbildning. Den går i stort sett ut
              på, att om man vidgar till fler regioner innebär det på något
              sätt automatiskt att det blir sämre kvalitet. Jag skulle vilja
              säga att det snarast är motsatsen som är fallet. Denna syn har
              dock varken Lars
            </seg>
          </u>
          <u>
            <seg>
              Stjernkvist eller Dan Ericsson. Egentligen tror jag att vi är
              ganska överens.
            </seg>
          </u>
          <u>
            <seg>
              Det förhållandet att regeringen i såväl tillväxtpropositionen
              som nu i den senast avlämnade propositionen i precis samma formuleringar
              har pekat ut vissa regioner och mindre och medelstora högskolor
              betyder inte att resten av landet blir lottlöst. Det har aldrig
              varit på tal. Förutsättningarna för en utveckling av den högre
              utbildningen i Norrköping är goda genom att Linköpings unversitet
              så helhjärtat har gått in för detta.
            </seg>
          </u>
          <u>
            <seg>
              Förutsättningarna för en satsning i Norrköping skapas ju också
              där, genom universitets inriktning och intresse.
            </seg>
          </u>
          <u>
            <seg>
              Jag noterade att om man lade ihop alla önskemål om utbyggnad
              från samtliga högskolor i landet, skulle det utmynna i ca 60 000
              nya platser i stället för de aktuella 30 000. Det är ju lovande
              i den meningen att det vittnar om ett stort intresse, men man
              förstår också att det omöjligt att infria förhoppningarna.
            </seg>
          </u>
          <u>
            <seg>
              Jag tror inte någon högskola kommer att bli helt nöjd med regeringens
              satsning, eftersom den - trots att den är stor - inte är så stor
              som alla var och en för sig skulle önska.
            </seg>
          </u>
          <u>
            <seg>
              Men om det skall blir någon tydlig och märkbar effekt i Norrköping
              måste det, som Lars Stjernkvist säger, vara en viss volym på verksamheten.
              Längre än så är jag inte beredd att gå i dag. Det måste vi titta
              närmare på och vi återkommer i statsverkspropositionen.
            </seg>
          </u>
          <u>
            <seg>
              Till sist vill jag säga till Dan Ericsson att jag är glad över
              att vi ser likartat på de frågor som tagits upp i interpellationen
              och i interpellationssvaret.
            </seg>
          </u>
          <u>
            <seg>
              Jag hoppas att Dan Ericsson är inställd på att det också krävs
              ett stöd för den finansiering som regeringen angivit. Om det skall
              bli en utbyggnad av högskolan krävs det pengar.
            </seg>
          </u>
          <note type="speaker">
            Anf. 81 DAN ERICSSON (kds)
          </note>
          <u>
            <seg>
              Herr talman! Utbildningsministern kan vara helt lugn när det
              gäller finansieringen av de förslag som vi ställer upp på. Vi
              har kanske andra sätt att finansiera dem och en annan syn på andra
              delar av fördelningspolitiken. Men det återkommer vi ju så småningom
              till i motioner.
            </seg>
          </u>
          <u>
            <seg>
              Jag skulle nog önska att ministern var tydligare på två punkter
              i debatten.
            </seg>
          </u>
          <u>
            <seg>
              Det ena gäller det han i svaret sade om att tyngdpunkten ligger
              på de små och medelstora högskolorna. Tydligen gäller det vissa
              regioner.
            </seg>
          </u>
          <u>
            <seg>
              Men hur ser ministern på Norrköping i det sammanhanget? Är det
              en del av ett stort universitet?
            </seg>
          </u>
          <u>
            <seg>
              Eller är det en vidareutveckling av en filialverksamhet, vilket
              man kan beteckna det som i dag, som därmed faller inom ramen för
              satsningen på de mindre enheterna som skall växa?
            </seg>
          </u>
          <u>
            <seg>
              Det andra gäller frågeställningen om hur stor denna satsning
              kan tänkas bli. Det sägs ju att det måste ha en viss volym för
              att märkas.
            </seg>
          </u>
          <u>
            <seg>
              I min interpellation gav jag exempel på hur jag ser på detta.
              Jag skrev att målsättningen bör vara att i ett första steg utöka
              antalet platser i Norrköping med minst 3 500. Till sekelskiftet
              bör man kunna nå ett antal av totalt 6 000 platser.
            </seg>
          </u>
          <u>
            <seg>
              Detta är en form av kvantifiering. Det vore intressant om ministern
              kunde kommentera den delen, om det blir en volym som kommer att
              märkas.
            </seg>
          </u>
          <u>
            <seg>
              Jag tror att det är angeläget att ge en tydlig signal här i kväll
              om att det kommer en rejäl satsning. I den planering som görs
              i Norrköpings kommun och vid
            </seg>
          </u>
          <u>
            <seg>
              Linköpings universitet försöker man se hur man skall lösa detta
              på bästa möjliga sätt, inte minst lokalmässigt.
            </seg>
          </u>
          <u>
            <seg>
              Tanken är att stora delar av det gamla industrilandskapet skall
              användas i detta sammanhang. Det är klart att det finns fler intressenter
              som kanske trycker på nu och vill gå in i området.
            </seg>
          </u>
          <u>
            <seg>
              Ur den aspekten vore det bra om utbildningsministern gav ett
              mycket tydligt besked om att detta är en kraftfull satsning och
              kanske gjorde en uppskattning som visar att det kan handla om
              de nivåer som jag talade om.
            </seg>
          </u>
          <note type="speaker">
            Anf. 82 LARS STJERNKVIST (s)
          </note>
          <u>
            <seg>
              Herr talman! Jag vet att Lillemor Kim för snart 20
            </seg>
          </u>
          <u>
            <seg>
              år sedan kunde leda i bevis att just närheten till utbildningen
              för studenterna var en minst lika viktig faktor som ekonomin när
              det gällde att bryta den sociala snedrekryteringen.
            </seg>
          </u>
          <u>
            <seg>
              Det viktigaste i statsrådets svar är att detta synsätt, målsättningen
              att åstadkomma ökad jämlikhet och rättvisa, skall vara ett viktigt
              inslag i utbildningssatsningen.
            </seg>
          </u>
          <u>
            <seg>
              Om sedan denna övergripande ambition och målsättning överensstämmer
              med mina strikt lokalpatriotiska motiv som Norrköpingsbo, då har
              jag naturligvis som socialdemokrat och Norrköpingsbo dubbel anledning
              att känna tillfredsställelse. Jag tackar för svaret.
            </seg>
          </u>
          <note>
            Anf. 83 Utbildningsminister CARL
          </note>
          <note>
            THAM (s)
          </note>
          <u>
            <seg>
              Herr talman! Jag har inte så mycket att tillägga.
            </seg>
          </u>
          <u>
            <seg>
              Jag vill först bara understryka och försäkra att jag och departementet
              i dessa frågor naturligtvis har god kontakt med såväl Linköpings
              universitet och dess ledning som ledningen för Norrköpings kommun,
              som har visat ett mycket starkt engagemang i dessa frågor.
            </seg>
          </u>
          <u>
            <seg>
              Jag är övertygad om att man också kommer att se till att en utbyggnad
              av den högre utbildningen i Norrköping kommer att ges en god miljö.
            </seg>
          </u>
          <u>
            <seg>
              Frågan om kvantiteten och om man skall betrakta
            </seg>
          </u>
          <u>
            <seg>
              Norrköping som filial eller som mindre högskola, tycker jag spelar
              mindre roll i detta sammanhang. Jag har redan sagt att en satsning
              där faller inom ramen för den totala satsningen som vi planerar.
              Men för dagen har jag ingenting att säga om antalet platser i
              denna utbyggnad.
            </seg>
          </u>
          <note type="speaker">
            Anf. 84 DAN ERICSSON (kds)
          </note>
          <u>
            <seg>
              Herr talman! Då tar jag tar fasta på att betoningen på de små
              och medelstora högskolorna inte innebär att man har räknat ut
              Norrköping. Tvärtom betonar ju ministern att det spelar mindre
              roll i det här sammanhanget. Ministerns svar i övrigt är att det
              blir en ordentlig satsning på Norrköping.
            </seg>
          </u>
          <u>
            <seg>
              Jag hoppas givetvis att det blir i de storlekstal som jag diskuterat
              i min interpellation, och jag ser fram emot det kommande budgetförslaget
              från ministern.
            </seg>
          </u>
          <u>
            <seg>
              Ligger det på den nivån tror jag att förslaget kommer att få
              ett bra stöd också från mitt parti.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 1995/96:124 om olaga fiske
          </note>
          <note>
            Anf. 85 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Sten Andersson har frågat mig vilka åtgärder jag
              är beredd att vidtaga i syfte att få stopp på ett omfattande olaga
              danskt trålfiske i Öresund.
            </seg>
          </u>
          <u>
            <seg>
              Den här frågan berör flera olika områden. Genom
            </seg>
          </u>
          <note>
            Utrikesdepartementet förs förhandlingar med Danmark angående
            tillvägagångssätt för att förbättra samarbetet på fiskerikontrollområdet
            i Öresund. Kustbevakningen, som sorterar under Försvarsdepartementet,
            har ansvar för övervakningen av fisket.
          </note>
          <u>
            <seg>
              Jag delar Sten Anderssons uppfattning att detta är ett stort
              problem som vi måste få ett slut på. Övervakningen av fisket i
              området försvåras främst av de korta avstånden från de otillåtna
              fiskeplatserna till danskt territorialvatten. Det är en omständighet
              som försvårar Kustbevakningens insatser, eftersom misstänkta ofta
              undandrar sig svenska myndigheters ingripanden genom att ta sin
              tillflykt till danskt territorialhav.
            </seg>
          </u>
          <u>
            <seg>
              Det har sedan förra året etablerats nya möjligheter för Kustbevakningen
              att följa efter danska fiskefartyg ända in i dansk hamn. Detta
              är ett resultat av de förhandlingar som Utrikesdepartementet fört
              med det danska utrikesminesteriet.Förhandlingarna kommer att fortsätta
              under våren för att man ytterligare skall kunna förbättra kontrollen
              av fisket i området.
            </seg>
          </u>
          <u>
            <seg>
              Det grundläggande problemet i den här frågan är en bristande
              respekt för gällande bestämmelser. Jag anser att det lämpligaste
              sättet att nå en lösning är att ha ett nära samarbete mellan bevakningsmyndigheterna.
              Jag tror också att möjligheterna att åstadkomma ett sådant samarbete
              ligger inom ramen för de förhandlingar som pågår.
            </seg>
          </u>
          <u>
            <seg>
              För att ytterligare understryka vikten av att en lösning kommer
              till stånd är jag beredd att ta upp denna fråga med min danske
              kollega vid första bästa tillfälle.
            </seg>
          </u>
          <note type="speaker">
            Anf. 86 STEN ANDERSSON (m)
          </note>
          <u>
            <seg>
              Herr talman! Fru statsråd! Jag tackar för svaret.
            </seg>
          </u>
          <u>
            <seg>
              Jag tycker t.o.m. att det är ett bra svar; det tvingas jag erkänna.
            </seg>
          </u>
          <u>
            <seg>
              Bakgrunden är ju att vi under ett antal år har haft ett omfattande
              tjuvfiske i Öresund. Jag skall inte kalla danskar för tjuvfiskare,
              men i det här fallet är de faktiskt dyrare på det här negativa
              området än vad deras svenska kolleger är.
            </seg>
          </u>
          <u>
            <seg>
              Det är alltså ett olaga fiske. Man har sagt ifrån att man inte
              får lov att tråla fisk i Öresund, därför att utfiskning hotar
              dessa vatten. Det förstör också nät från s.k. garnfiskare. Det
              är i dag tillåtet att fiska med garn i dag, och det kostar stora
              pengar att ersätta dessa garn. Det innebär också onödigt jobb
              för Kustbevakningen. Två så pass närbelägna länder borde vara
              mer överens om hur tingen skall behandlas.
            </seg>
          </u>
          <u>
            <seg>
              Som ett exempel kan jag nämna att en väl inövad trålarbesättningen
              kastar ut trålen, trålar och tar in trålen på 35 minuter. Tyvärr,
              herr talman och fru statsråd, är inte sillen märkt i pannan var
              han eller hon är fångad någonstans. Därför måste man ta dessa
              fiskare på bar gärning. När man inte kan göra det är loppet som
              regel kört.
            </seg>
          </u>
          <u>
            <seg>
              Statsrådet säger också att det har pågått förhandlingar och att
              det pågår fortsatta förhandlingar. Det är i och för sig positivt,
              men det har pågått länge och det har inte hänt särskilt mycket
              hittills. Jag noterar dock med glädje att statsrådet säger att
              hon vid första bästa tillfälle skall kontakta sin danska kollega.
              Detta är nämligen litet besvärligt för den allmänna moralen och
              laglydnaden.
            </seg>
          </u>
          <u>
            <seg>
              Jag skulle vilja ge ett tips till statsrådet. Man skall kanske
              inte jämföra äpplen och päron, men vid konflikten mellan Spanien
              och Kanada i höstas då man bråkade om regler för fisket, hade
              EU utsända observatörer på fartygen. De kunde sedan rapportera
              om man fiskade olagligt eller ej. Jag är inte säker på om detta
              är rätt metod här. Omfattningen är kanske för liten, men det borde
              i alla fall vara någonting för statsrådet att fundera över.
            </seg>
          </u>
          <u>
            <seg>
              Herr talman! Jag är nöjd med svaret. Om inte fortsättningen blir
              lika positiv kommer jag garanterat att återkomma.
            </seg>
          </u>
          <note type="speaker">
            Anf. 87 BENGT SILFVERSTRAND (s)
          </note>
          <u>
            <seg>
              Herr talman! Jag vill också tacka jordbruksministern för svaret
              på interpellationen.
            </seg>
          </u>
          <u>
            <seg>
              Jag har under flera år engagerat mig i denna fråga tillsammans
              med myndigheterna och kommunerna i
            </seg>
          </u>
          <u>
            <seg>
              Helsingborg, Landskrona och Höganäs. Vi har tyckt att det har
              varit ett resultat av våra och andras ansträngningar att man har
              kunnat slopa den s.k. 24-
            </seg>
          </u>
          <u>
            <seg>
              timmarsregeln. Vi har satt rätt stora förhoppningar till detta.
            </seg>
          </u>
          <u>
            <seg>
              För att summera det hela kan man säga att det finns ungefär tio
              danska trålare, huvudsakligen hemmahörande i Gilleleje, som under
              ett tiotal år har bedrivit detta olagliga fiske på svenskt territorialvatten
              i Öresund och Skälderviken. Detta organiserade -
            </seg>
          </u>
          <u>
            <seg>
              så vill jag kalla det - och mycket hänsynslösa fiske har drabbat
              svenska fiskare mycket hårt. Vi kan konstatera att beståndet av
              sill har decimerats mycket kraftigt. Fiskarnas garnredskap har
              utsatts för omfattande förstörelse. Vi kan också konstatera att
              trålfisket har skapat stor skadegörelse på bottenfaunan.
            </seg>
          </u>
          <u>
            <seg>
              De upprepade incidenterna har nu lett till en mycket stark förstämning
              hos de svenska fiskarna.
            </seg>
          </u>
          <u>
            <seg>
              Man kan till och med tala om en viss uppgivenhet, eftersom tjuvfisket
              har fortsatt också efter slopandet av 24-timmarsregeln. Kustbevakningen
              och andra myndigheter gör betydelsefulla insatser. Man kan knappast
              begära att de med nuvarande resurser skall kunna åstadkomma mer
              för att förhindra detta.
            </seg>
          </u>
          <u>
            <seg>
              Trots slopandet av 24-timmarsregeln fortsätter fisket med oförminskad
              intensitet. Det vill jag påstå utifrån den verklighet som jag
              nästan dagligen, i alla fall varje vecka, kan studera. Så sent
              som för några dagar sedan slog danska silltrålare på nytt till
              i vattnen nära Kullens fyr i Höganäs kommun. När de upptäcks -
              detta har hänt vid flera tillfällen - kapar de trålarna och lyckas
              därmed oftast dölja bevisen.
            </seg>
          </u>
          <u>
            <seg>
              Enligt samstämmiga uppgifter från svenska fiskare och myndigheter
              är resurserna för små, beviskraven för hårda och straffen inte
              tillräckligt kännbara för att stävja detta olagliga danska fiske
              på svenskt vatten.
            </seg>
          </u>
          <u>
            <seg>
              Jag har som sagt själv under flera år på nära håll följt händelseutvecklingen,
              bl.a. genom att följa med kustbevakningen och se dem i aktion
              i det praktiska arbetet. Vi har då kommit de danska silltrålarna
              väldigt nära in på livet. De uppträder synnerligen provokativt.
            </seg>
          </u>
          <u>
            <seg>
              De bländar med strålkastare och ser till att försvinna till ett
              mindre bevakat område. Med de här resurserna kan man inte vara
              överallt.
            </seg>
          </u>
          <u>
            <seg>
              Eftersom 24-timmarsregeln och de diplomatiska framstötarna inte
              lett till något resultat är det min förhoppning att man nu skall
              kunna sätta in ännu kraftfullare åtgärder från svensk sida. Jag
              har också, efter samtal bl.a. med Marinen och Kustbevakningen,
              varit inne på samma tankegång som Sten Andersson -
            </seg>
          </u>
          <u>
            <seg>
              att man skall pröva möjligheten med EU-
            </seg>
          </u>
          <u>
            <seg>
              observatörer. Jag säger pröva, därför att jag självfallet är
              medveten om att det spanska tjuvfisket utanför
            </seg>
          </u>
          <u>
            <seg>
              Kanadas kust hade en annan omfattning. Jag hoppas dock att man
              tar med detta i beräkningen.
            </seg>
          </u>
          <u>
            <seg>
              Jag hoppas också att jordbruksministern nu skall kunna sätta
              i gång med detta arbete, och att vi skall kunna nå ett resultat
              som förhindrar detta olagliga fiske.
            </seg>
          </u>
          <note>
            Anf. 88 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Låt mig först säga att jag tycker att det starka
              engagemang som finns i riksdagen för denna fråga är oerhört värdefullt.
              Det känns som ett mycket värdefullt stöd, när jag nu skall ta
              upp diskussionerna med min kollega och inför de fortsatta förhandlingarna
              på området. Det är viktigt att visa att detta är en fråga som
              upprör många i Sverige, och en fråga där riksdagen håller ett
              vakande öga på det som händer. Det känns bra att ha den uppmärksamheten
              från Sveriges riksdag.
            </seg>
          </u>
          <u>
            <seg>
              Det är riktigt som det har sagts här, att ett resultat av de
              hittills förda förhandlingarna är att regeln om 24
            </seg>
          </u>
          <u>
            <seg>
              timmars föranmälan har slopats. Det är ett steg i rätt riktning,
              även om man kanske kan tycka att resultaten inte är tillräckligt
              bra ännu så länge.
            </seg>
          </u>
          <u>
            <seg>
              Man har talat om tillämpningen av modellen som användes utanför
              Kanada. Det är naturligtvis dels en mycket kostsam metod, dels
              en metod som kanske inte riktigt lämpar sig för dessa vatten.
              Det är min uppfattning att det viktigaste vi kan göra är att intensivt
              fortsätta förhandlingarna.
            </seg>
          </u>
          <u>
            <seg>
              Det är alltid svårt att få fram nya resurser, vilket vi alla
              är väl medvetna om i dessa diskussioner kring budgetbesparingar.
              Det är därför helt nödvändigt att vi effektivt använder de resurser
              vi faktiskt har. Det allra viktigaste steg vi kan ta för att åstadkomma
              detta är den ökade samordningen mellan de svenska och de danska
              insatserna.
            </seg>
          </u>
          <u>
            <seg>
              När det gäller frågan om huruvida beviskraven är för hårda gör
              de naturliga förutsättningarna att det är väldigt svårt att finna
              fungerande bevis. Nivån på beviskraven på detta område är satta
              utifrån hela rättssystemet, för att stå i paritet med beviskraven
              på andra områden. Det är ganska svårt, för att inte säga omöjligt,
              att diskutera den frågan isolerat och på ett område.
            </seg>
          </u>
          <u>
            <seg>
              Skärpta sanktioner är inte det bästa sättet att komma tillrätta
              med problemen. Det är min och många andras bedömning. Jag vill
              gärna än en gång understryka att jag tror mycket på de fortsatta
              förhandlingarna, och ett resultat av dessa som innebär att vi
              effektivare kan samordna de gemensamma resurserna.
            </seg>
          </u>
          <u>
            <seg>
              Jag har ett tillfälle inom den allra närmaste framtiden som jag
              hoppas kunna utnyttja för att ta upp denna diskussion med min
              danska kollega. Det är på måndag i Luxemburg, då det skall hållas
              ett ministerrådsmöte som berör just fiskeområdet. Det är min avsikt
              att då försöka finna ett tillfälle att ta upp också denna fråga.
            </seg>
          </u>
          <note type="speaker">
            Anf. 89 STEN ANDERSSON (m)
          </note>
          <u>
            <seg>
              Herr talman! Fru statsråd! Till skillnad från i många andra debatter
              i riksdagen kan vi i det här fallet säga att vi inte är två teoretiker.
            </seg>
          </u>
          <u>
            <seg>
              Vi har nämligen båda två, Bengt Silfverstrand och jag, varit
              ombord på dessa fartyg och sett problemen.
            </seg>
          </u>
          <u>
            <seg>
              När man t.ex. skall gå runt och kontrollera numret och namnet
              på en båt får man en strålkastare rakt in i styrhytten och ser
              ingenting. Det är alltså en tydlig och klar provokation, och ett
              exempel på vad som kan inträffa.
            </seg>
          </u>
          <u>
            <seg>
              Jag vill ändå betona att jag är nöjd med svaret, och jag tänker
              spara mitt engagemang till torsdagens debatt med statsrådet.
            </seg>
          </u>
          <u>
            <seg>
              Vad gäller EU förstår jag mycket väl att allting är relativt.
              Men om ingenting annat får någon effekt menar jag att det kan
              vara lämpligt att pröva om inte vi också, på det här i och för
              sig begränsade området, skall kunna ha EU-observatörer. Jag vet
              att en ny båt som går dygnet runt kostar fem besättningar och
              inser att detta måste bli det sista alternativet i dessa besparingstider.
            </seg>
          </u>
          <u>
            <seg>
              Herr talman! Jag är, som sagt, tacksam och glad över svaret,
              och jag hoppas att statsrådet lever upp till det som hon har sagt
              i dag från riksdagens talarstol.
            </seg>
          </u>
          <note type="speaker">
            Anf. 90 BENGT SILFVERSTRAND (s)
          </note>
          <u>
            <seg>
              Herr talman! Jag är mycket medveten om att man måste fortsätta
              att utnyttja de diplomatiska kanalerna, som naturligtvis står
              till förfogande, och jag är också nöjd med detta.
            </seg>
          </u>
          <u>
            <seg>
              Men det finns ändå anledning till eftertanke när det gäller förhandlingarna
              i så måtto att de svenska fiskarna och myndigheterna är medvetna
              om den kollegialitet som bevisligen finns - och som är allvarlig
              i det här sammanhanget - mellan danska myndigheter och de danska
              fiskare vars fångster påverkar och upprätthåller en icke obetydlig
              sysselsättning i fiskerifabriker bl.a. i Gilleleje. Från dansk
              synpunkt handlar det alltså om mat för dagen, om brödfödan, om
              den fisk, den fångst man är beroende av, och då är man inte så
              nogräknad när de stora tillgångarna, inte minst av sill, ofta
              finns i djuphålorna på den svenska sidan vid Ven. Detta måste
              vi ha klart för oss, och jag vill därför uttrycka förhoppningen
              att man nu skärper attityden i de här diskussionerna.
            </seg>
          </u>
          <u>
            <seg>
              Jag är medveten om de begränsade möjligheterna till sanktioner
              och svårigheterna vad gäller beviskrav, men man måste ändå undersöka
              saken, eftersom också polisen har påpekat detta.
            </seg>
          </u>
          <u>
            <seg>
              Jag tror att det vore oerhört värdefullt om man kunde ta upp
              överläggningar tillsammans med Kustbevakningen och Marinen, så
              att de båda enheterna samordnar sina resurser bättre än vad de
              gjort på senare tid. Jag har rapporter från Kustbevakningen där
              man säger att man tidigare hade ett samarbete som var mycket fruktbart,
              och det är mycket möjligt att en liten påstötning, en liten puff
              och en uppmuntrande signal från det ansvariga statsrådet skulle
              kunna hjälpa upp problemen.
            </seg>
          </u>
          <u>
            <seg>
              Jag är optimistisk och ser med förtroende på de åtgärder som
              jordbruksministern kommer att vidta och över att hon kommer att
              träffa sin danske kollega redan inom några dagar. Tack så länge!
            </seg>
          </u>
          <note>
            Anf. 91 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Jag delar den uppfattningen. Också jag är optimistisk.
              Jag vill också gärna understryka att jag är mycket allvarlig i
              min inställning att vi måste komma till rätta med problemen. Det
              som har framförts här understryker ytterligare hur viktigt det
              är för mig att ta upp de här diskussionerna med min danske kollega.
              Det vore en skam för våra båda länder om inte vi nära grannar
              och goda vänner skulle kunna hantera och lösa de här problemen,
              helst utan att behöva blanda in ytterligare någon instans som
              skall övervaka oss.
            </seg>
          </u>
          <u>
            <seg>
              Vi skall alltså göra vårt yttersta för att med hjälp av diskussioner
              och förhandlingar komma till ett bra resultat. Om det mot all
              förmodan inte skulle lyckas får vi naturligtvis än en gång överväga
              och fundera över de förslag som har tagits upp här och över hur
              vi på andra sätt skall kunna lösa de här problemen. Vi skall nämligen
              lösa dem, det är min djupa övertygelse.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 1995/96:130 om antibiotika i djurfoder
          </note>
          <note>
            Anf. 92 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Lennart Brunander har frågat mig vad regeringen
              hittills gjort för att öka förståelsen inom EU för de problem
              som är förknippade med regelmässig användning av antibiotika i
              foder och vad jag ämnar göra för att följa upp de svenska förhandlingsresultaten.
            </seg>
          </u>
          <note>
            Enligt Sveriges anslutningsavtal om medlemskap i
          </note>
          <note>
            Europeiska unionen gäller övergångsbestämmelser bl.a. i fråga
            om vissa fodertillsatser. Enligt dessa övergångsbestämmelser får
            Sverige behålla den lagstiftning som gällde vid anslutningen och
            som innebär att användning av antibiotika i tillväxtbefrämjande
            syfte är förbjuden. Senast den 31 december 1998 skall enligt förfarandet
            i artikel 7 i direktiv 70/524/EEG
          </note>
          <u>
            <seg>
              beslut fattas om de ansökningar om anpassning som
            </seg>
          </u>
          <u>
            <seg>
              Sverige lämnat. Dessa ansökningar skall åtföljas av utförliga
              vetenskapliga redogörelser för motiven för ansökningarna.
            </seg>
          </u>
          <u>
            <seg>
              I samband med medlemskapsförhandlingarna presenterades från svensk
              sida de skäl som vi anser motiverar att användning av antibiotika
              till djur endast skall få förekomma efter förskrivning av veterinär.
            </seg>
          </u>
          <u>
            <seg>
              Bland skälen mot en hög och okontrollerad användning av antibiotika
              kan nämnas främst ökade risker för resistensbildning hos människor
              och djur. Den vetenskapliga dokumentation och de bedömningar som
              vi presenterade vid förhandlingarna är de avgörande orsakerna
              till det uppnådda förhandlingsresultatet.
            </seg>
          </u>
          <u>
            <seg>
              I det ständigt pågående arbetet i grupper på olika nivåer inom
              Europeiska unionen, från expertarbetsgrupper upp till möten i
              ministerrådet, diskuteras bl.a.
            </seg>
          </u>
          <u>
            <seg>
              användningen av antibiotika i foder till djur. De svenska deltagarna
              har alltsedan vårt inträde i gemenskapen aktivt framfört våra
              argument som talar för ett förbud mot användning av antibiotika
              i tillväxtbefrämjande syfte. Till följd av bl.a. det klara svenska
              ställningstagandet förbjöds också antibiotikasubstansen avoparcin
              för användning till mjölkkor inom hela
            </seg>
          </u>
          <note>
            EU efter omröstning i ministerrådet i juli 1995.
          </note>
          <u>
            <seg>
              Lennart Brunander anser att det inte är tillräckligt med den
              utredning som tillsattes av min företrädare
            </seg>
          </u>
          <u>
            <seg>
              Margareta Winberg, för att som Lennart Brunander skriver i interpellationen
              "se över situationen". Utredningens uppgift är inte heller att
              "se över situationen". Av kommittédirektiven framgår att den särskilde
              utredarens uppgift är att sammanställa och redovisa de vetenskapliga
              fakta och bedömningar som är av betydelse för ett ställningstagande
              i frågan om ett fortsatt förbud mot användningen av antibiotika,
              kemoterapeutika, koccidiostatika och tillväxtbefrämjande medel
              som tillsatser i foder. Utredaren skall även inom ramen för uppdraget
              initiera de kompletterande undersökningar och studier som bedöms
              nödvändiga.
            </seg>
          </u>
          <u>
            <seg>
              Av direktiven framgår vidare att samråd skall ske med berörda
              myndigheter och vetenskapliga institutioner samt med företrädare
              för berörda näringsgrenar och konsumenterna. I utredningsarbetet
              deltar experter inom en rad olika områden. Utredningen samarbetar
              även med vetenskapliga institutioner utanför Sverige.
            </seg>
          </u>
          <u>
            <seg>
              Syftet med uppdraget är att den dokumentation som utredaren presenterar
              skall utgöra det vetenskapliga underlaget för de kommande förhandlingarna
              med gemenskapen angående om Sverige även efter övergångsperiodens
              slut skall kunna behålla de nuvarande bestämmelserna i fråga om
              antibiotikaanvändningen till djur. Jag kommer att med kraft verka
              för att vi även i fortsättningen skall kunna tillämpa våra restriktiva
              bestämmelser om antibiotika i djurfoder, och jag kommer samtidigt
              att verka för att vårt synsätt i denna fråga accepteras inom hela
              Europeiska unionen.
            </seg>
          </u>
          <note type="speaker">
            Anf. 93 LENNART BRUNANDER (c)
          </note>
          <u>
            <seg>
              Herr talman! Först vill jag hälsa Annika Åhnberg välkommen som
              jordbruksminister. Det är ett viktigt värv som hon har åtagit
              sig, för inom Jordbruksdepartementets ämnesområde finns väldigt
              många frågor som är viktiga för oss människor, för djuren och
              för hela miljön, och det är viktigt hur vi löser dem för framtiden.
              Jag önskar Annika Åhnberg lycka till och ser fram emot ett gott
              samarbete.
            </seg>
          </u>
          <u>
            <seg>
              Jag vill också tacka för svaret på min interpellation. Jag tycker
              att svaret är positivt. Kanske hade jag väntat mig litet mer av
              aktiva åtgärder i syfte att skapa en opinion för våra åsikter,
              men man kan inte ha så höga förväntningar, eftersom Annika Åhnberg
              ännu inte har varit jordbruksminister så länge. Huvudsaken är
              att vi drar åt samma håll och att det inte råder något tvivel
              om den svenska inriktningen.
            </seg>
          </u>
          <u>
            <seg>
              Men tiden går. Det är mindre än tre år kvar till dess att vårt
              undantag löper ut.
            </seg>
          </u>
          <u>
            <seg>
              Då krävs det att det finns möjligheter att fatta beslut, att
              det finns en grund att stå på och en opinion i länderna för ett
              beslut.
            </seg>
          </u>
          <u>
            <seg>
              Jag var i Bryssel för inte så länge sedan - Annika
            </seg>
          </u>
          <note>
            Åhnberg var också där - på ett symposium som Karl-
          </note>
          <u>
            <seg>
              Erik Olsson och Sveriges Konsumentråd hade anordnat. Det var
              egentligen då som tanken på att ställa den här interpellationen
              föddes. Man kunde mycket klart konstatera att samma tongångar
              som fanns i Sverige
            </seg>
          </u>
          <u>
            <seg>
              1985, när vi startade diskussionen här, också fanns där, hos
              ungefär samma instanser och samma människor.
            </seg>
          </u>
          <u>
            <seg>
              Det uppbåd av experter som fanns i panelen från olika länder
              lämnade i sin framställning klara besked om att det krävs försiktighet
              när det gäller användningen av antibiotika. Man redovisade de
              negativa konsekvenser som det för med sig för oss människor, för
              djuren och också för miljön totalt, eftersom den antibiotika som
              man ständigt ger till djuren sprids i naturen.
            </seg>
          </u>
          <u>
            <seg>
              Svenska forskare visar i den undersökning som gjorts på kött
              från olika länder - från Sverige, Danmark och England - på förekomsten
              av två olika resistenta salmonellabakterier. Det talar egentligen
              sitt tydliga språk. I Sverige var omkring 5-6 % av bakterierna
              resistenta, i Danmark 60 % och i Holland någonstans mellan 70
              % och 80 %, tror jag.
            </seg>
          </u>
          <u>
            <seg>
              Det är ett resultat av det beslut som vi fattade
            </seg>
          </u>
          <u>
            <seg>
              1995 och som jag tycker är ett av de kanske bästa beslut vi någonsin
              har fattat. Det var framsynt och har fått väldigt stor betydelse.
            </seg>
          </u>
          <u>
            <seg>
              I den fortsatta debatten i Bryssel visade det sig att medicintillverkare,
              fodertillverkare, forskare som troligen var knutna till den här
              kategorin av industrier och också näringsföreträdare från Europa
              var skeptiska och sade att det är nödvändigt med antibiotika för
              att kunna bedriva en ekonomiskt riktig produktion.
            </seg>
          </u>
          <u>
            <seg>
              Men de svenska veterinära myndigheter som var där, liksom de
              här hemma, kan redovisa att vi kan nå samma ekonomiska resultat,
              i varje fall samma tillväxtresultat, genom att sköta djuren på
              ett riktigt sätt.
            </seg>
          </u>
          <u>
            <seg>
              Det innebär att ha god hygien, bra foder och djuromsorg.
            </seg>
          </u>
          <u>
            <seg>
              Att gå den andra vägen och nyttja antibiotika är egentligen en
              genväg. Jag skulle vilja påstå att det är den lates sätt att nå
              resultat, och det får alltså negativa konsekvenser.
            </seg>
          </u>
          <u>
            <seg>
              Jag skulle av jordbruksministern vilja veta hur man från svensk
              sida tänker gå vidare. Här gäller det ju att jobba på bred front
              och kanske engagera riksdagen, näringen och konsumenterna. Det
              gäller inte bara att överlämna ett vetenskapligt dokument utan
              också att ha en bredd i aktionen.
            </seg>
          </u>
          <note>
            Anf. 94 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Först vill jag tacka för de vänliga välgångsönskningarna.
              Jag är fullständigt övertygad om att vi på det här området har
              gemensamma intressen att kämpa för. Jag är också övertygad om
              att vi skall nå framgång i det arbetet.
            </seg>
          </u>
          <u>
            <seg>
              Lennart Brunander efterlyser ett mer offensivt agerande. Jag
              tycker nog att regeringens arbete på området är offensivt. Min
              företrädare Margareta
            </seg>
          </u>
          <u>
            <seg>
              Winberg tog i många sammanhang mycket aktivt upp frågan. Som
              jag nämnde i mitt svar var de svenska insatserna viktiga för att
              komma fram till beslutet om användningen av avoparcin till nötkreatur.
              Det bidrog sedan till att såväl Danmark som Tyskland införde ett
              totalförbud för substansen, precis som vi har.
            </seg>
          </u>
          <u>
            <seg>
              Jag tycker att vi är med och arbetar mycket offensivt för att
              hävda våra ståndpunkter. Jag delar naturligtvis fullständigt uppfattningen
              att det var ett mycket bra beslut som vi fattade i Sverige om
              att förbjuda antibiotika som tillsats i fodret.
            </seg>
          </u>
          <u>
            <seg>
              Dock var inte alla vid den tiden lika övertygade om att det var
              en väg till framgång, men nu står vi enade i den här frågan. Det
              är mycket värdefullt, när vi arbetar för att påverka producenter,
              aktörer, eller politiker i andra länder, att visa att vi alla
              är fullständigt överens i den här frågan - producenter, konsumenter,
              myndigheter, allmänheten och de som arbetar med djurhållningsfrågor.
            </seg>
          </u>
          <u>
            <seg>
              Det var naturligtvis ett bra beslut av flera skäl. Ett av de
              skälen är djurhållningsaspekten. Det är någonting som blir allt
              viktigare i det allmänna medvetandet och den allmänna debatten.
              Man behöver inte tala om de diskussioner som varit aktuella på
              senare tid och som belyser att det finns en växande upprördhet
              över brister i djurhållningen.
            </seg>
          </u>
          <u>
            <seg>
              Att använda antibiotika är en genväg och ett sätt att fuska.
              Man kan ha en dålig djurhållning men ändå hålla djuren friska
              om man gör så.
            </seg>
          </u>
          <u>
            <seg>
              Därför var det också modigt att fatta beslutet. Det ställer genast
              mycket större krav på djurhållningen när man inte tillåter sig
              det här "fusket", om man får kalla det så, med antibiotika.
            </seg>
          </u>
          <u>
            <seg>
              Den andra viktiga aspekten är den som direkt berör också människans
              hälsa. Det finns uppenbara risker för att man bidrar till en resistens,
              inte hos djuren, men hos bakterier. Den bakterieresistensen gör
              att vi kanske frånhänder oss ett av de allra viktigaste redskapen
              som människan har upptäckt och utvecklat, nämligen antibiotika
              som medicin. Det är just för att behålla och bevara det verktyget
              och för att kunna använda det när det verkligen behövs som det
              är så viktigt att vi kommer ifrån den slentrianmässiga användningen.
            </seg>
          </u>
          <u>
            <seg>
              Jag tycker att vi på den politiska nivån, på regeringsnivå, arbetar
              mycket offensivt. Vi tänker naturligtvis fortsätta att göra det.
              Jag är övertygad om att man också kommer att göra det från riksdagens
              sida.
            </seg>
          </u>
          <u>
            <seg>
              Det seminarium som Lennart Brunander nämnde och som jag också
              närvarade vid i min dåvarande egenskap av konsumentföreträdare
              är ett bra exempel på hur man också på andra sätt kan arbeta för
              den här frågan. Självfallet är jag beredd att vara med och diskutera
              vad vi kan göra utöver att arbeta inom de gängse formerna för
              EU-samarbetet. Det är oerhört viktigt att vi arbetar mycket aktivt
              med den här frågan, att vi visar vilken stark opinion som finns
              och att vi finner många samarbetsformer för att ytterligare sätta
              press bakom våra krav.
            </seg>
          </u>
          <note type="speaker">
            Anf. 95 LENNART BRUNANDER (c)
          </note>
          <u>
            <seg>
              Herr talman! Det gläder mig att höra Annika Åhnbergs sätt att
              besvara de frågor jag ställer. Det stämmer väl överens med det
              sätt som jag tycker att man skall jobba på.
            </seg>
          </u>
          <u>
            <seg>
              Det är i och för sig ingen överraskning, eftersom jag har diskuterat
              och jobbat ihop med Annika Åhnberg i de här frågorna tidigare
              och vet vilken inställning som ministern själv har. Men det är
              naturligtvis skillnad på att manövrera i en hel regering, för
              det gäller ju att få med sig alla. Det är det som är styrkan.
            </seg>
          </u>
          <u>
            <seg>
              Beslutet var, precis som Annika Åhnberg sade, inte självklart
              när det fattades. Jag var själv med i riksdagen vid den tidpunkten
              och utsattes för påtryckningar från medicintillverkare, från fodertillverkare
              och också från djuruppfödare, som sade att det inte skulle gå
              och att de skulle få upphöra med djuruppfödning om vi fattade
              beslutet.
            </seg>
          </u>
          <u>
            <seg>
              Resultatet blev att man verkligen lade manken till, utvecklade
              metoder och förbättrade sin djurhållning och kvaliteten på fodret.
              Resultatet är nu mycket bra.
            </seg>
          </u>
          <u>
            <seg>
              I dag kan vi för Europa presentera salmonellafritt kött från
              broiler, gris och nöt. Jag tror och vill påstå att det är ett
              resultat av beslutet. Med de resistenta bakterier som vi hade
              skapat genom fortsatt användning av antibiotika hade vi aldrig
              lyckats.
            </seg>
          </u>
          <u>
            <seg>
              Det är ju som Annika Åhnberg sade: Användning av antibiotika
              spelar ingen roll för det djur som vi utfodrar, eftersom det ju
              ändå skall dö. Det försvinner och äts upp av någon. Men det innebär
              en risk för de människor som äter köttet. För miljön är det en
              risk och också för de djur som kommer till samma stall. Vi visste
              redan då att det bildades resistenta stammar av bakterier i stallet
              när man jobbade med antibiotika som var till förfång för uppfödningen
              i längden.
            </seg>
          </u>
          <u>
            <seg>
              Egentligen var det att binda ris åt egen rygg att jobba på det
              sättet, men kortsiktigt var det kanske en fördel.
            </seg>
          </u>
          <u>
            <seg>
              Jag är tacksam för svaret och jag är beredd att hjälpa till i
              den mån jag kan. Jag är övertygad om att
            </seg>
          </u>
          <u>
            <seg>
              Centerpartiet också står bakom detta. Jag tror att det krävs
              ett gemensamt engagemang - från statsmakterna, från regering och
              riksdag, från konsumenterna, från näringen och, inte minst viktigt,
              från våra forskare.
            </seg>
          </u>
          <note>
            Anf. 96 Jordbruksminister ANNIKA
          </note>
          <note>
            ÅHNBERG (s)
          </note>
          <u>
            <seg>
              Herr talman! Jag vill bara avslutningsvis lugna
            </seg>
          </u>
          <u>
            <seg>
              Lennart Brunander på en punkt. Jag har inga som helst svårigheter
              att få de övriga statsråden i regeringen att stå som en man eller
              en kvinna bakom den här uppfattningen. Det råder fullständig enighet
              kring detta.
            </seg>
          </u>
          <u>
            <seg>
              Enligt min uppfattning finns problemen snarare hos tillverkarna
              av fodertillsatserna. För dem är det naturligtvis viktigt att
              upprätthålla en hög användning av det skälet att annars överlever
              inte de.
            </seg>
          </u>
          <u>
            <seg>
              Dessutom finns det naturligtvis en oro och ängslan hos producenter
              som är litet osäkra på om de verkligen klarar av detta och om
              det verkligen fungerar att ta det här steget. Det tror jag är
              de viktigaste motståndarna.
            </seg>
          </u>
          <u>
            <seg>
              Det är oerhört viktigt att vi gemensamt arbetar för att föra
              ut de goda erfarenheterna i Sverige, precis som Lennart Brunander
              säger. Vi har ju mer än halverat vår totala användning av antibiotika
              genom att se till att bara använda den efter veterinärförskrivning
              i terapeutiskt syfte. Dessutom är det viktigt att lyfta fram forskningsresultat
              och peka på den oerhört viktiga frågan om risken för korsresistens.
            </seg>
          </u>
          <u>
            <seg>
              Jag ser fram emot att vi med gemensamma krafter skall arbeta
              för detta. Jag är övertygad om att vi kommer att nå ett bra resultat.
            </seg>
          </u>
          <note type="speaker">
            Anf. 97 LENNART BRUNANDER (c)
          </note>
          <u>
            <seg>
              Herr talman! Avslutningsvis vill jag tacka för svaret. Den oro
              hos producenter och tillverkare som
            </seg>
          </u>
          <u>
            <seg>
              Annika Åhnberg talade om finns utanför landets gränser. Den finns
              ute i Europa. Problemet är att nå dit eftersom de inte kommer
              hit och frågar.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1995/96:149
          </note>
          <note>
            Till riksdagen
          </note>
          <note>
            Interpellation 1995/96:149 av Margit Gennser,
          </note>
          <note>
            Fördelningseffekter vid förändringar i socialförsäkringssystemen.
          </note>
          <note>
            Denna interpellation kommer att besvaras tisdagen den 23 april
            1996.
          </note>
          <u>
            <seg>
              Skälet till dröjsmålet är att riksdagen har plenifritt veckorna
              14-15 och att närmast följande interpellationsdebatt (den 16 april)
              är fulltecknad samt arbetsanhopning.
            </seg>
          </u>
          <note>
            Stockholm den 11 mars 1996
          </note>
          <note>
            Maj-Inger Klingvall
          </note>
          <note>
            11 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1995/96:152, 166 och 168 till skatteutskottet
          </note>
          <note>
            1995/96:171 till näringsutskottet
          </note>
          <note>
            1995/96:174 till jordbruksutskottet
          </note>
          <note>
            1995/96:197 och 198 till skatteutskottet
          </note>
          <note>
            Kammaren biföll talmannens förslag att motionstiden för proposition
            1995/96:198 skulle förlängas till torsdagen den 2 maj.
          </note>
          <note>
            Förslag
          </note>
          <note>
            1995/96:RFK6 till konstitutionsutskottet
          </note>
          <note>
            Motioner
          </note>
          <note>
            1995/96:Ju27 och Ju28 till justitieutskottet
          </note>
          <note>
            1995/96:L38-L40 till lagutskottet
          </note>
          <note>
            1995/96:Bo33 till bostadsutskottet
          </note>
          <note>
            1995/96:Kr11-Kr16 till kulturutskottet
          </note>
          <note>
            1995/96:Sk30-Sk32 till skatteutskottet
          </note>
          <note>
            12 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1995/96:KU27
          </note>
          <note>
            Skatteutskottets betänkande 1995/96:SkU26
          </note>
          <note>
            Lagutskottets betänkanden 1995/96:LU21 och LU22
          </note>
          <note>
            Socialförsäkringsutskottets betänkanden
          </note>
          <note>
            1995/96:SfU4 och SfU5
          </note>
          <note>
            Socialutskottets betänkanden 1995/96:SoU13 och
          </note>
          <note>
            SoU14
          </note>
          <note>
            Kulturutskottets betänkande 1995/96:KrU10
          </note>
          <note>
            Näringsutskottets betänkande 1995/96:NU19
          </note>
          <note>
            Bostadsutskottets betänkande 1995/96:BoU9
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Motioner
          </note>
          <note>
            med anledning av skr. 1995/96:190 Berättelse om verksamheten
            i Europeiska unionen under 1995
          </note>
          <note>
            1995/96:U43 av Bengt Hurtig m.fl. (v)
          </note>
          <note>
            1995/96:U44 av Bodil Francke Ohlsson (mp)
          </note>
          <note>
            14 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 15 april
          </note>
          <note>
            1995/96:176 av Chatrine Pålsson (kds) till socialministern
          </note>
          <note>
            Soppkök m.m.
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 23 april.
          </note>
          <note>
            15 § Anmälan om skriftliga frågor
          </note>
          <note>
            Anmäldes att följande skriftliga frågor framställts
          </note>
          <note>
            den 15 april
          </note>
          <note>
            1995/96:376 av Carina Hägg (s) till näringsministern
          </note>
          <u>
            <seg>
              Offentligt ägande av elkraftsanläggningar
            </seg>
          </u>
          <note>
            1995/96:377 av Carina Hägg (s) till utrikesministern
          </note>
          <u>
            <seg>
              Vapenförsäljningen från Europa till Asien
            </seg>
          </u>
          <note>
            1995/96:378 av Eva Goës (mp) till utrikesministern
          </note>
          <u>
            <seg>
              Kosova
            </seg>
          </u>
          <note>
            1995/96:379 av Eva Goës (mp) till miljöministern
          </note>
          <note>
            Slutförvar av kärnavfall
          </note>
          <note>
            1995/96:380 av Eva Goës (mp) till miljöministern
          </note>
          <u>
            <seg>
              Svenskt kärnavfall i England
            </seg>
          </u>
          <note>
            den 16 april
          </note>
          <note>
            1995/96:381 av Eva Goës (mp) till statsrådet Pierre
          </note>
          <u>
            <seg>
              Schori
            </seg>
          </u>
          <note>
            Avvisning av kosovoalbaner
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 23 april.
          </note>
          <note>
            16 § Kammaren åtskildes kl. 19.43.
          </note>
          <u>
            <seg>
              Förhandlingarna leddes
            </seg>
          </u>
          <note>
            av talmannen från sammanträdet början t.o.m. 2 §
          </note>
          <note>
            anf. 31 (delvis),
          </note>
          <note>
            av andre vice talmannen därefter till ajourneringen kl. 16.47
            och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
