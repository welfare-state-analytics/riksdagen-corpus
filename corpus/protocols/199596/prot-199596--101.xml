<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--101</head>
          <docDate when="1996-05-29">1996-05-29</docDate>
        </div>
      </front>
      <body>
        <div>
          <note>
            19.00 - 21.11
          </note>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 23 maj.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1995/96:208 och 209 till socialförsäkringsutskottet
          </note>
          <note>
            1995/96:210 till utrikesutskottet
          </note>
          <note>
            1995/96:213 till finansutskottet
          </note>
          <note>
            1995/96:215 och 216 till näringsutskottet
          </note>
          <note>
            1995/96:217 till skatteutskottet
          </note>
          <note>
            1995/96:218 och 219 till trafikutskottet
          </note>
          <note>
            1995/96:220 till konstitutionsutskottet
          </note>
          <note>
            1995/96:223 till jordbruksutskottet
          </note>
          <note>
            1995/96:224 till bostadsutskottet
          </note>
          <note>
            1995/96:225 till lagutskottet
          </note>
          <note>
            1995/96:226 till jordbruksutskottet
          </note>
          <note>
            1995/96:228 till socialutskottet
          </note>
          <note>
            Skrivelse
          </note>
          <note>
            1995/96:199 till försvarsutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Skatteutskottets betänkande 1995/96:SkU25
          </note>
          <note>
            Arbetsmarknadsutskottets betänkanden 1995/96:AU7
          </note>
          <note>
            och AU15
          </note>
          <note>
            4 § Beslut rörande utskottsbetänkanden som slutdebatterats den
            23 maj
          </note>
          <note>
            UbU10 Huvudmannaskap för gymnasial utbildning, m.m.
          </note>
          <note>
            Mom. 1 (ändrade regler för anordnande av gymnasial utbildning
            m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            230 för utskottet
          </note>
          <note>
            68 för res.1
          </note>
          <note>
            1 avstod
          </note>
          <note>
            50 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 23 c, 21 fp, 19 v, 16 mp, 12 kds
          </note>
          <note>
            För res.1: 68 m
          </note>
          <note>
            Avstod: 1 s
          </note>
          <note>
            Frånvarande: 21 s, 12 m, 4 c, 5 fp, 3 v, 2 mp, 3 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            NU20 Vissa kompletteringar till elreformen
          </note>
          <note>
            Kammaren biföll utskottets hemställan.
          </note>
          <note>
            NU25 Avveckling av bankstödet
          </note>
          <note>
            Mom. 2 (Bankstödsnämndens fortsatta verksamhet)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            233 för utskottet
          </note>
          <note>
            68 för res. 1
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 23 c, 22 fp, 19 v, 16 mp, 12 kds
          </note>
          <note>
            För res. 1: 68 m
          </note>
          <note>
            Frånvarande: 20 s, 12 m, 4 c, 4 fp, 3 v, 2 mp, 3 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            BoU12 Avgifter enligt lagen om allmänna vattenoch avloppsanläggningar
          </note>
          <note>
            Mom. 3 (miljöanpassade avgiftsuttag)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            265 för utskottet
          </note>
          <note>
            36 för res. 3
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 141 s, 68 m, 23 c, 22 fp, 11 kds
          </note>
          <note>
            För res. 3: 19 v, 17 mp
          </note>
          <note>
            Frånvarande: 20 s, 12 m, 4 c, 4 fp, 3 v, 1 mp, 4 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            5 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs
          </note>
          <note>
            Konstitutionsutskottets betänkande 1995/96:KU30
          </note>
          <note>
            Granskning av statsrådens tjänsteutövning och regeringsärendenas
            handläggning
          </note>
          <note>
            Regeringens sammansättning och regeringsarbetets organisation
            m.m. (avsnitt 1-13)
          </note>
          <note type="speaker">
            Anf. 1 BIRGIT FRIGGEBO (fp)
          </note>
          <note>
            Fru talman! Överallt där offentlig makt utövas måste det finnas
            insyn och kontroll. Det är ett väsentligt inslag i demokratin.
          </note>
          <note>
            Konstitutionsutskottets granskning av statsrådens tjänsteutövning
            och regeringsärendenas handläggning är en del av kontrollmakten
            så som den är reglerad i regeringsformen, en av våra grundlagar.
          </note>
          <note>
            Riksdagens revisorer granskar att den statliga verksamheten är
            effektiv och når sina mål. Riksdagens ombudsmän, JO, granskar
            att de anställda tjänstemännen följer lagarna. Riksdagsmännen
            kan också ställa frågor och interpellationer för att skapa insyn
            och kontroll. Men det finns även andra medel: en fri press, fria
            medier och offentlighetsprincipen enligt vilken alla kan få insyn.
          </note>
          <note>
            En av Sveriges mest framgångsrika exportprodukter är JO. Flertalet
            länder har i dag en ombudsman efter svensk förebild. Just nu introducerar
            vi offentlighetsprincipen inom ramen för den europeiska unionen.
            Häromveckan var t.ex. KU på besök i tre olika länders parlament
            och informerade om offentlighetsprincipen.
          </note>
          <note>
            Sverige kan genom att sprida kunskap om kontrollmakten ge viktiga
            bidrag internationellt till att människor blir behandlade lika
            enligt lagen och se till att det inte förekommer mygel eller skumraskaffärer
            i den offentliga maktutövningen.
          </note>
          <note>
            Under det senaste året har runt om i vårt land en rad politiker
            och tjänstemän avslöjats med att ha missbrukat sin ställning.
          </note>
          <note>
            Med all rätt är människor upprörda och besvikna.
          </note>
          <note>
            Också jag är det. Men i all sin ilska kan man också ha ett annat
            perspektiv. Man kan nämligen vara tacksam över att vi har en sådan
            insyn och kontroll att förövarna upptäcks, avsätts och i grova
            fall döms.
          </note>
          <note>
            När vi propagerar utomlands för vår kontrollmakt är ett viktigt
            inslag att tala om att dess främsta syfte är preventivt, dvs.
            kontrollen och insynen skall vara så effektiv att ingen medvetet
            vill eller vågar missköta sig. Så fungerar det faktiskt i Sverige
            i huvudsak.
          </note>
          <note>
            Det visar sig ofta att när fel har begåtts är det t.ex.
          </note>
          <note>
            revisionen som har varit slapp. När tidningarna har legat på
            latsidan eller när oppositionen har varit kväst frodas också myglet.
          </note>
          <note>
            KU:s granskning har sålunda nått sitt mål den dag som vi inte
            har någonting att anmärka på.
          </note>
          <note>
            Under en följd av år har det förts en diskussion om konstitutionsutskottets
            roll och hur vi sköter vårt uppdrag. Är det en konstitutionell
            och administrativ granskning som vi gör eller handlar det mer
            eller mindre om politik?
          </note>
          <note>
            För några månader sedan anordnade konstitutionsutskottet ett
            seminarium om konstitutionsutskottets granskning. Rubriken löd:
            Juridik och/eller politik. Vi tyckte att också granskarna skulle
            granskas.
          </note>
          <note>
            Det är inom parentes sagt en nog så aktuell debatt när det gäller
            medierna. Vem granskar granskarna?
          </note>
          <note>
            Resultatet av seminariet blev både ros och ris, men i huvudsak
            tror jag att bedömningen var att det hela blev godkänt.
          </note>
          <note>
            Den kritik som framfördes var att granskningen i vissa fall blev
            mer politisk än juridisk. En annan kritik var att riksdagsledamöterna
            ofta föll för mediernas locktoner om en anmälan till konstitutionsutskottet.
          </note>
          <note>
            Vi får ju ofta frågor från journalister som har avslöjat någonting
            om vi inte skall fullfölja deras jobb med en anmälan till konstitutionsutskottet.
          </note>
          <note>
            Jag skall ta upp ett exempel från det gångna året för att belysa
            att kritiken inte alltid träffar rätt.
          </note>
          <note>
            Årets mest uppmärksammade affär är den om
          </note>
          <note>
            Mona Sahlin. Den innehåller både juridik och politik.
          </note>
          <note>
            Den juridiska delen har varit föremål för konstitutionsutskottets
            beslut. Åklagaren vände sig till konstitutionsutskottet för att
            få klarlagt vem som skulle handlägga en eventuell brottsmisstanke.
            Konstitutionsutskottet kom i sin oväld och enligt regelboken fram
            till att polis, åklagare och eventuellt domstol skulle sköta saken.
            Vi gjorde bedömningen att ett eventuellt brott inte föll inom
            ramen för statsrådets tjänsteutövning.
          </note>
          <note>
            Om konstitutionsutskottet hade tagit över granskningen av brottsmisstanken
            hade faktiskt Mona Sahlin favoriserats gentemot andra medborgare.
            För att åtalas i konstitutionsutskottet krävs nämligen - till
            skillnad från det som krävs för att åklagaren skall väcka åtal
            - att det misstänkta brottet skall vara grovt.
          </note>
          <note>
            Den politiska delen av affären sköttes helt vid sidan av konstitutionsutskottet,
            av medierna och i huvudsak inom det socialdemokratiska partiet.
            Ingen riksdagsman har anmält frågan till konstitutionsutskottet,
            trots uppståndelsen i medierna och trots ivriga förfrågningar
            från journalister om inte saken borde granskas av utskottet.
          </note>
          <note>
            I dagens betänkande återfinns dock ett resultat av
          </note>
          <note>
            Sahlinaffären. Genom den har konstitutionsutskottet uppmärksammats
            på att regeringskansliet saknar en extern revision. Vi konstaterar
            att det är otillfredsställande att regeringskansliet saknar en
            löpande extern revision. Vi förutsätter att det kommer ett förslag
            om ett införande av en sådan.
          </note>
          <note>
            Vi vet att mottagaren, dvs. i första hand regeringen, läser våra
            granskningsbetänkanden mycket noga.
          </note>
          <note>
            Så har redan skett i det här fallet. I går kom till riksdagen
            regeringens förslag till en ny budgetlag. Trots att utskottets
            betänkande ännu inte har behandlats här i kammaren redovisar regeringen
            konstitutionsutskottets uttalande om behovet av extern revision
            i regeringskansliet. Regeringen lovar att återkomma med ett förslag.
          </note>
          <note>
            Jag tycker att Sahlinaffären är ett bra exempel på en strikt
            avgränsning mellan den juridiska, den administrativa och den politiska
            granskningen. Granskningen när det gällde brottsmisstanken fördes
            till åklagaren. Den politiska granskningen hölls inom medierna
            och inom närmast berört parti. Den administrativa granskningen
            behandlades av konstitutionsutskottet och har snabbt anammats
            av regeringen.
          </note>
          <note>
            Fru talman! Mest uppmärksamhet röner de frågor som har anmälts
            till utskottet av en riksdagsledamot.
          </note>
          <note>
            Men en mycket tung del av granskningen består av den s.k. administrativa
            granskningen som utskottet utför på eget initiativ utan särskilda
            anmälningar. Jag skall här redovisa något om resultaten av den
            granskningen, som ju skall debatteras under det här avsnittet
            i dagens debatt. De mer spektakulära delarna av granskningen -
            om jag får kalla det så - återkommer vi till senare under dagen.
          </note>
          <note>
            Som vanligt konstaterar utskottet att vi har en mycket sen utgivning
            och publicering av de lagar som riksdagen har fattat beslut om.
            Över 60 % av författningarna ges ut efter den stipulerade tiden,
            dvs. fyra veckor före ikraftträdandet. Vi har sagt oss att vi
            inte kan hålla på år ut och år in att konstatera detta, utan vi
            måste nu fördjupa oss ytterligare i den här frågan. Vi säger att
            vi skall återkomma nästa år med en särskild granskning av de lagar
            som vänder sig till allmänheten. Myndigheter klarar nog av att
            följa riksdagsdebatter, propositioner och riksdagens beslut och
            de vet vad som gäller. Men man kan inte påräkna att allmänheten
            skall kunna göra det på samma sätt.
          </note>
          <note>
            Utbildningsdepartementet har under årens lopp gång på gång dykt
            upp i vår granskning. När vi tittar på författningsutgivningen,
            vilka ligger då i topp när det gäller sen publicering? Jo, Utbildningsdepartementet.
            För några år sedan framförde departementet och regeringen krav
            på täckande av överskridande av
          </note>
          <note>
            Utbildningsdepartementets eget anslag. Riksdagen tvingades bevilja
            25 extra miljoner till Utbildningsdepartementet. Det rörde sig
            om ett överskridande som hade ackumulerats under en följd av år.
          </note>
          <note>
            När utskottet granskade konsultupphandlingen kunde man konstatera
            att det rådde en betydande brist på dokumentation inom departementet.
            Det var svårt att bilda sig en uppfattning om vad som egentligen
            hade hänt. Utskottet konstaterar att det finns en misstanke om
            att bristerna kan beror på dålig organisation och bristande rutiner
            inom departementet. Under det kommande året kommer vi att göra
            en utredning tillsammans med Riksdagens revisorer när det gäller
          </note>
          <note>
            Utbildningsdepartementet.
          </note>
          <note>
            Vi har också efter en anmälan gått igenom frågan om jäv för statsråden.
            Vi har konstaterat att statsrådet
          </note>
          <note>
            Anders Sundström har deltagit i ett beslut som han inte borde
            ha deltagit i. Han var styrelseledamot och ordförande i HSB under
            en tid då det fattades beslut i ett ärende som så småningom kom
            till regeringen.
          </note>
          <note>
            Anders Sundström har själv medgivit att han inte borde ha deltagit
            i beslutet.
          </note>
          <note>
            Vi understryker för vår del att ansvaret för att anmäla jäv ligger
            hos statsrådet självt. Det borde ha funnits rutiner som hade hjälpt
            statsrådet med bevakningen av jävsärendena. Anders Sundström lovade
            att ett inrättande av sådana rutiner skulle ske, och med det låter
            vi saken bero.
          </note>
          <note>
            Med anledning av granskningen av Apoteksbolaget konstaterar utskottet
            att det har saknats direktiv och instruktioner från regeringens
            sida om hur handläggningen av VD:s anställningsvillkor bör gå
            till. Om detta är allmänt förekommande i statliga bolagen, efterlyser
            utskottet en skärpning vad gäller formerna för hur villkoren för
            de verkställande direktörerna skall beredas och beslutas.
          </note>
          <note>
            Vi har också påbörjat granskningen av några ganska stora ärenden,
            som vi återkommer till under nästa år. Vi redovisar i betänkandet
            hur regeringen har tillämpat de nya reglerna om offentlighetsprincipen
            när det gäller handläggningen av EU-handlingar.
          </note>
          <note>
            Vi kan konstatera att det är för få ärenden som har beslutats
            av departementen och regeringen för att vi skall kunna dra några
            bestämda slutsatser om ifall det har skett en liberalisering eller
            om det är en fortsatt restriktiv hantering av bl.a. EU-handlingar.
          </note>
          <note>
            Ärendena om export av krigsmateriel är alltid kontroversiella
            och svåra. Besluten styrs av riktlinjer och praxisutveckling och
            inte genom lag. Med anledning av granskningen av export till Oman
            aviserar vi att vi skall återkomma med en undersökning av utvecklingen
            av praxis när det gäller s.k. följd- och kompletteringsleveranser
            till länder som normalt inte beviljas ny export av krigsmateriel
            på grund av situationen i landet i fråga.
          </note>
          <note>
            Fru talman! I alla dessa frågor är utskottet överens, utom i
            den sistnämnda, där Vänsterpartiet och
          </note>
          <note>
            Miljöpartiet redan nu vill ta ställning. De hävdar att regeringen
            i Omanfallet oförsvarligt har tänjt på riksdagens riktlinjer.
            De vill inte avvakta en grundligare undersökning innan utskottet
            tar ställning.
          </note>
          <note>
            Fru talman! Som utskottets ordförande har jag velat göra denna
            ganska ingående redovisningen i inledningen till dagens granskningsdebatt.
            Jag har avstått från att ta upp de ärenden där Folkpartiet liberalerna
            har en avvikande mening i förhållande till majoriteten i utskottet.
            Till detta återkommer vi senare under dagen.
          </note>
          <note type="speaker">
            Anf. 2 KURT OVE JOHANSSON (s)
          </note>
          <note>
            Fru talman! Årets granskning är i jämförelse med tidigare års
            granskning mindre omfattande. I vart fall förhåller det sig så
            om man ser till antalet sidor. Antalet reservationer är inte heller
            särskilt många, vilket indikerar att de politiska motsättningarna
            är ganska begränsade. Det är främst vapenexporten till Oman som
            har fått de politiska känslorna att svalla. Nära hälften av reservationerna
            i betänkandet berör Omanärendet.
          </note>
          <note>
            Det betyder inte att årets granskning är ointressant, tvärtom.
            KU:s betänkande innehåller, precis som
          </note>
          <note>
            Birgit Friggebo sade, åtskilliga frågor av principiellt intresse.
            Det gäller t.ex. delar av den administrativa granskningen och
            frågor som rör förhållandet mellan regeringen och de statliga
            bolagen, utnämningspolitiken, krigsmaterielfrågorna och Sveriges
            internationella militära engagemang.
          </note>
          <note>
            Jag tvingas dock konstatera att det i flera av dessa frågor har
            gjorts en viss politisk polarisering i bedömningarna från minoritetens
            sida. Den politiska polariseringen i bedömningen av de granskningsärenden
            som vi normalt kallar gråzoner är måhända den här gången värd
            en egen liten vers. Gråzonen i årets betänkande är nämligen smalare
            än den varit på mycket länge, vilket också har framgått väldigt
            tydligt av Birgit Friggebos alldeles utmärkta anförande, som jag
            i allt väsentligt är beredd att instämma i.
          </note>
          <note>
            Jag skall inte ge mig in på en förklaring till att det har blivit
            så, utan bara uttrycka förhoppningen att det är fråga om en ny
            trend i utskottets granskningsarbete.
          </note>
          <note>
            Vi socialdemokrater är beredda att medverka i en fortsatt sådan
            utveckling. Enligt regeringsformens 12
          </note>
          <note>
            kap., 1 §, skall KU granska statsrådens tjänsteutövning och regeringsärendenas
            handläggning. Vi tror att
          </note>
          <note>
            KU vinner mest respekt på att genomföra detta arbete så strikt
            konstitutionellt som möjligt.
          </note>
          <note>
            På några punkter i betänkandet riktar ett enigt utskott viss
            kritik, förvisso mild, mot regeringen och ett par enskilda statsråd.
            Det gäller bl.a. jävsfrågan, som
          </note>
          <note>
            Birgit Friggebo tog upp, och tidsutdräkten avseende
          </note>
          <note>
            Nämnden för krigsmaterielexport samt utseende av ledamöter i
            styrelsen för Statens strålskyddsinstitut.
          </note>
          <note>
            Det är självklart att en regering som är mån om sin överlevnad
            märker tyngden i ett enigt uttalande från
          </note>
          <note>
            KU, som riksdagen ställer sig bakom, och att regeringarna rättar
            sig efter detta.
          </note>
          <note>
            Fru talman! Jag vill göra några kommentarer med anledning av
            den administrativa granskningen.
          </note>
          <note>
            När det gäller utgivningen av författningar, som
          </note>
          <note>
            Birgit Friggebo tog upp, konstaterar utskottet att 1995
          </note>
          <note>
            inte innebar någon förbättring i fråga om expedieringen av nya
            författningar. Andelen sent utkomna författningar ligger fortfarande
            på en alltför hög nivå.
          </note>
          <note>
            KU kommer därför i sin fortsatta granskning att närmare studera
            vad som ligger bakom de dåliga siffrorna. Precis som Birgit Friggebo
            underströk är det Utbildningsdepartementet som utmärker sig på
            ett särskilt ofördelaktigt sätt när det gäller en hel del saker
            som har passerat under de senaste åren.
          </note>
          <note>
            Utbildningsdepartementets administration har under senare år
            utan tvekan varit en tråkig följetong i riksdagen i olika hänseenden.
            Förra våren hade vi anledning att uttala oss skarpt om de brister
            som vi fann beträffande departementets upphandlingsrutiner under
            tiden 1990-1994. Vidare har departementet haft vanan att överskrida
            sina anslag sedan flera år tillbaka. I år har vi kunnat konstatera
            att Utbildningsdepartementet syndat mest när det gäller författningsutgivningen.
            Mot denna bakgrund har vi ansett det nödvändigt att närmare se
            över Utbildningsdepartementets organisation och rutiner. Vi kommer,
            som redan har nämnts, att göra det i samarbete med Riksdagens
            revisorer.
          </note>
          <note>
            Regeringen biträds i sitt arbete av ett stort antal organ med
            skiftande uppgifter och olika rättslig status, som har nära anknytning
            till regeringskansliet och som i vissa fall kan anses ingå i det.
            Utskottet har på eget initiativ genomfört en granskning av de
            s.k. bilaga 4-kommittéerna och funnit att bilden av dessa organ
            inte är särskilt klar. I många fall är det svårt att förstå varför
            man inte låter kommittéer av detta slag vara just traditionella
            kommittéer, vilket bl.a. skulle medföra full insyn i deras arbete.
            Utskottet menar att insynsfrågan är särskilt viktig när det gäller
            bilaga
          </note>
          <note>
            4-kommittéer som har ställning som fristående myndigheter. Regeringen
            bör därför, anser vi, i nästa års kommittéberättelse redovisa
            vad som gjorts med anledning av årets granskning.
          </note>
          <note>
            Fru talman! Jag skall också, precis som Birgit
          </note>
          <note>
            Friggebo, kommentera frågan om jäv för statsråd.
          </note>
          <note>
            Statsrådet Anders Sundström och f.d. statsrådet Jan
          </note>
          <note>
            Nygren har varit föremål för utskottets intresse när det gäller
            deras befattning med ett regeringsärende angående permutation
            av Stiftelsen Bostadskooperationens
          </note>
          <note>
            Garantifond. I en utfrågning inför utskottet har Anders Sundström
            medgivit att han inte borde ha deltagit i detta regeringsbeslut.
            KU delar naturligtvis den uppfattningen och framhåller i sin bedömning
            att det yttersta ansvaret för att jäv anmäls ligger på varje enskilt
            statsråd. Utskottet konstaterar vidare att det kan vara svårt
            för ett statsråd att på egen hand bevaka eventuella jäv i regeringsärenden
            och att det inom regeringskansliet måste finnas klara rutiner
            och system som förhindrar sådana situationer. Det är viktigt att
            understryka att det gäller att hålla goda marginaler i dessa frågor
            i fortsättningen.
          </note>
          <note>
            En annan principiellt och konstitutionellt intressant fråga som
            KU behandlat är friheten för ledningen i en statlig myndighet
            eller ett statligt bolag att delta i samhällsdebatten när det
            gäller den egna verksamheten. Enligt utskottets mening har myndigheterna
            att grundlagsenligt följa den politik som regering och riksdag
            lagt fast. Den dialog som förs mellan regeringen och myndigheterna
            bör bygga på ett ömsesidigt förtroende. Det får emellertid inte
            hindra att man ibland talar om för varandra att man inte är helt
            ense.
          </note>
          <note>
            Det är närmast självklart att bolagens styrelser och verkställande
            ledningar är lojala och inte motarbetar statsmakternas politik.
            Verkschefer och verkställande direktörer i statliga bolag har
            naturligtvis samma rätt som alla andra medborgare att delta i
            samhällsdebatten. Men de bör, enligt utskottets mening, vara medvetna
            om sin ställning när de ger sig in i debatter om frågor som rör
            den egna verksamheten. Det de säger kommer med rätta att uppfattas
            som myndighetens eller bolagets uppfattning. Därför kan det bli
            svårigheter om åsikterna är kontroversiella.
          </note>
          <note>
            Fru talman! I de frågor som jag hittills berört har utskottet
            lyckats hålla en klar konstitutionell linje. Det är först när
            vi närmat oss krigsmaterielexporten som en del ledamöter återfaller
            och lämnar den konstitutionella tanken. De flummar ut i en politisk
            gråzon.
          </note>
          <note>
            Bra exempel på detta är frågan om regeringens utnämning av ledamöter
            i det nya exportkontrollrådet våren 1996 och frågan om exporttillstånd
            för Celsius
          </note>
          <note>
            Tech Systems att exportera elektronikpaket för ett marint ledningssystem
            till Oman. På helt onödiga grunder blev det strid mellan miljöpartiet
            och regeringen i samband med utnämningen av ledamöter i det rådgivande
            organ som är knutet till den nya inspektionen för strategiska
            produkter.
          </note>
          <note>
            Miljöpartiet hävdar i sin reservation att regeringen skulle ha
            frångått praxis, hanterat utnämningsmakten på ett felaktigt sätt
            och ställt kravet på parlamentarisk anknytning på ett alltför
            sent stadium. Det är bara miljöpartiet i utskottet som envist
            hållt sig kvar vid den ståndpunkten. Alla andra i utskottet har
            konstaterat vid granskningen att miljöpartiet har fel på alla
            punkter, att regeringen har handlat formellt korrekt och i överensstämmelse
            med etablerad praxis. Min kollega Pär-Axel Sahlberg kommer senare
            i debatten att göra en mer fyllig kommentar i ärendet.
          </note>
          <note>
            I Omanärendet har vi fått den största anhopningen av avvikande
            meningar. Folkpartiet, Centerpartiet,
          </note>
          <note>
            Vänsterpartiet och Miljöpartiet har i olika kombinationer kritiserat
            regeringen i reservationer. När det gäller huvudfrågan står det
            emellertid fullständigt klart att regeringen i detta ärende följt
            riktlinjernas intentioner om respekten för mänskliga rättigheter.
          </note>
          <note>
            Utskottets majoritet slår också fast att regeringen hanterat
            beredningen av ärendet på ett godtagbart sätt med hänsyn till
            de omständigheter som rådde våren
          </note>
          <note>
            1995. Jag skall senare i debatten på denna punkt återkomma med
            ytterligare kommentarer.
          </note>
          <note>
            Försvarsminister Thage G Peterson har också varit föremål för
            utskottets granskning. Det gäller dels frågan om medverkan i Partnerskap
            för fred, dels frågan om ÖB:s pressmeddelande. Jag nöjer mig här
            med att konstatera att utskottsmajoriteten inte funnnit något
            som helst skäl att kritisera försvarsministerns agerande i dessa
            båda ärenden.
          </note>
          <note>
            Fru talman! Jag yrkar på godkännande av konstitutionsutskottets
            anmälan och avslag på samtliga reservationer.
          </note>
          <note>
            Anf. 3 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Detta är den andra KU-granskningen sedan regeringsskiftet
            1994. Det kan då vara rimligt att göra en jämförelse mellan hur
            regeringarna Carlsson och Persson sköter sitt ämbete och hur det
            gick till under 1991-1994.
          </note>
          <note>
            Låt oss först konstatera att vi formellt sett i dag har en enpartiregering.
            Samtidigt är det, precis som på den borgerliga tiden, faktiskt
            en minoritetsregering.
          </note>
          <note>
            Varken den borgerliga eller den socialdemokratiska regeringen
            har egen majoritet i riksdagen. Vi har i dag en enpartiregering.
            Man skulle naturligtvis kunna tro att regeringarna Carlsson och
            Persson skulle fungera mer effektivt visavi riksdagen och myndigheterna
            - så lär oss handboken. Jag talar nu om effektivitet administrativt
            sett. Man skulle också kunna tro att regeringarna Carlsson och
            Persson skulle klarat sig med betydligt färre politiska tjänstemän
            i statsrådsberedning och departement och att det t.ex. inte skulle
            behövas någon samordningsfunktion av det slag som fanns 1991-1994
            i det samordningkansli som var lokaliserat till statsrådsberedningen.
            Det borde rimligtvis handla om en strömlinjeformad, effektiv maktutövning
            med ett minimum av samordningsfunktioner och politiska tjänstemän.
          </note>
          <note>
            Fru talman! Granskningen har visat att det inte är så. Det är
            i praktiken samma siffror när det gäller politiska tjänstemän
            för denna enpartiregering som för den förra fyrpartiregeringen.
          </note>
          <note>
            Man har t.o.m. infört en ny politisk nivå. Titeln biträdande
            statssekreterare har införts. De inrangeras nu bland de politiska
            tjänstemännen, de som skall avgå i samband med ett regeringsskifte.
          </note>
          <note>
            Man kunde t.ex. tycka att de samordningsfunktioner jag just nämnde,
            som fanns i statsrådsberednigen, nu inte längre skulle behövas.
            Det skulle räcka med en betydligt mindre krets kring statsministern.
            Så har, som jag sade, inte blivit fallet.
          </note>
          <note>
            Jag vet inte om man skall göra en elak tolkning och säga att
            det är den splittring inom socialdemokratin som vi har sett så
            mycket av under det senaste året som är orsak till att det i själva
            verket behövs mer samordning inom socialdemokratin än vad som
            behövdes mellan fyra borgerliga partier eller om det finns andra
            skäl. Man har kanske en mindre regeringskompetens och behöver
            därigenom ökat stöd på detta område. Det kan man spekulera om.
          </note>
          <note>
            Vi kan också konstatera att frågor om jäv inte har tagits på
            tillbörligt allvar. Den förutvarande KU-
          </note>
          <note>
            ordföranden, nuvarande statsrådet Thage G Peterson, höll ju när
            han var KU-ordförande den ena moralpredikningen efter den andra
            - och han är en god moralist när han känner för det - om hur eländigt
            det var med jävsproblematiken under den borgerliga tiden.
          </note>
          <note>
            Då var det fel på det mesta. Nu kan vi konstatera att statsrådet
            Anders Sundström har erkänt att han borde ha anmält jäv i en viss
            fråga. Jag tycker att det hedrar honom att han inte har försökt
            konstra i KU på den punkten.
          </note>
          <note>
            Därmed borde väl udda vara jämt, men det intressanta är att det
            vid dessa utfrågningar har konstaterats att den förre KU-ordföranden
            inte har gjort någonting.
          </note>
          <note>
            Inte vid något tillfälle har han tagit upp jävsproblematiken
            i regeringen. Det tycker jag är litet konstigt, och vi konstaterar
            också att det inte finns rutiner på detta område.
          </note>
          <note>
            Sak samma gäller statsrådens aktieinnehav. Också här talades
            det tidigare från socialdemokraterna i konstitutionsutskottet,
            inklusive den person som jag nyss nämnde, om att statsråd som
            handlägger krigsmaterielfrågor inte skulle få äga aktier. Det
            har varit märkvärdigt tyst om just detta på sistone.
          </note>
          <note>
            Jag tycker personligen att det är utmärkt att också socialdemokratiska
            statsråd äger aktier. Det är emellertid ganska förvånande att
            så många av dem, en del har ju under åren haft riktigt höga inkomster
            - det har vi kunnat läsa om i tidningarna, inte har brytt sig
            om att hjälpa svenskt näringsliv med kapital, utan uppenbarligen
            konsumerat upp sina slantar. Människor med så höga inkomster borde
            väl faktiskt i landets intresse kunna investera ett och annat
            i aktier.
          </note>
          <note>
            Det är naturligtvis bra att vi nu får en registrering av ledamöternas
            ekonomiska intressen, så att svenska folket får svart på vitt
            när det gäller vilka som hjälper till med näringslivets kapitalbildning
            och vilka som ägnar sig åt ohämmad konsumtion. Jag är en varm
            anhängare av att vi nu får svart på vitt när det gäller vilka
            som ställer upp och vilka som drar sig undan.
          </note>
          <note>
            Sedan kan vi också peka på andra intressanta saker. Under tre
            år hade vi en i regeringen som var ansvarig för vapenexportfrågorna.
            Under två år har socialdemokraterna lyckats få tre statsråd att
            syssla med frågorna. Än en gång, fru talman, märker kammarledamöterna
            och de ärade TV-tittarna den starka kontinuiteten och effektiviteten
            när det är borgerliga fyrpartiregeringar, och ryckigheten, osäkerheten
            och de ständiga bytena när man har en socialdemokratisk enpartiregering.
            Vi skall återkomma till de frågorna.
          </note>
          <note>
            På ett område finns det dock en kontinuitet, det erkännandet
            vill jag gärna ge socialdemokraterna. Det gäller utnämningspolitiken.
            Där har ingenting ändrats.
          </note>
          <note>
            Här förekommer enligt min mening ett konsekvent missbruk av utnämningsmakten.
            Det är inte så, fru talman, att inte politiker skulle kunna komma
            i fråga.
          </note>
          <note>
            Men här handlar det om att bara vissa politiker uppenbarligen
            anses lämpliga att få statliga tjänster, nämligen de som har socialdemokratisk
            partibok. Vi skall återkomma till det litet senare. Jag tycker
            att det här är en utomordentligt viktig fråga när det gäller respekten
            för administration, myndigheter och ämbetsverk i vårt land.
          </note>
          <note>
            Här har, fru talman, pekats på att vissa författningar och annat
            kommer ut sent. Jag är medveten om att detta är en kritik som
            ingalunda bara drabbar den nuvarande regeringen, men här har faktiskt
            riksdagen möjligheten att sätta hårt mot hårt. Ingen står ju över
            riksdagen mer än väljarna; numera vart fjärde år.
          </note>
          <note>
            Riksdagen kan faktiskt statuera exempel. Riksdagen kan, som det
            heter, nypa till om den vill.
          </note>
          <note>
            Min erfarenhet efter många år i denna kammare är, fru talman,
            att riksdagen inte vill det. Hade den velat det, hade det naturligtvis
            gjorts för länge sedan.
          </note>
          <note>
            Skall riksdagen behålla sin ställning som främsta statsmakt är
            det viktigt att man inte bara kritiserar utan också någon gång
            visar att man menar allvar.
          </note>
          <note>
            Som utskottets ordförande pekade på är det naturligtvis otillfredsställande
            att vi kräver av allmänheten att den skall följa författningar
            som i allmänhet, det kan vi konstatera, kommer ut mycket sent.
            Någon gång kommer de faktiskt ut efter att de har trätt i kraft!
          </note>
          <note>
            Det är inte underligt att människor reagerar mot sådan myndighetsutövning.
            Jag vill gärna säga att olika regeringar har syndat här, men utskottet
            nöjer sig med ett konstaterande. Här finns ju alla möjligheter;
            man kan t.ex. konstatera att författningar inte är giltiga förrän
            de kommit ut från trycket. Gjorde vi den typen av markeringar,
            är jag övertygad om att regeringar i sitt eget intresse skulle
            se till att detta fungerade på ett bättre sätt.
          </note>
          <note>
            Fru talman! Jag tycker att den allmänna bilden av de regeringar
            som kom till efter 1994 är att man har haft uppenbara svårigheter
            att regera effektivt. Då tänker jag på de delar som vi så här
            inledningsvis har granskat. Det har varit stor omsättning på statsråd.
            Vi har konstaterat att man har svårt att få ut författningar.
          </note>
          <note>
            Vi har konstaterat att det är en mycket hög andel politiska tjänstemän.
            Det finns faktiskt ingenting som tyder på, och det är min slutsats,
            att enpartiregeringar visar större effektivitet än koalitionsregeringar
            i regeringsutövandet.
          </note>
          <note>
            Anf. 4 KURT OVE JOHANSSON (s) replik
          </note>
          <note>
            Fru talman! När det gäller den administrativa delen kan Anders
            Björck möjligen ha rätt. Det är inte säkert att en enpartiregering
            nödvändigtvis behöver vara effektivare än en flerpartiregering.
            Jag tror snarare att det är i fråga om den politiska utformningen
            som effektiviteten kommer fram. I det sammanhanget har inte konstitutionsutskottet
            genomfört någon granskning, men jag tror att så är fallet.
          </note>
          <note>
            Sedan gör Anders Björck ett litet nummer av att man har bytt
            ut ett antal utrikeshandelsministrar, framför allt när det gäller
            handel med krigsmateriel.
          </note>
          <note>
            Jag tycker nog inte att det där är så märkvärdigt. Anders Björck
            glömmer tydligen bort att den socialdemokratiska regeringen ju
            ganska nyligen har ombildats. När man ombildar en regering är
            det ju inte helt ovanligt att man också byter ut en del personer
            i regeringen.
          </note>
          <note>
            Jag tror t.o.m. att det hade varit en stor fördel om
          </note>
          <note>
            Carl Bildt litet oftare, kanske på helt andra grunder, hade bytt
            ut många av de statsråd som ingick i den borgerliga regeringen.
            Ibland är det kanske t.o.m.
          </note>
          <note>
            väldigt bra att man, när det gäller krigsmaterielexporten, byter
            ut folk på den posten, och att man får människor som kanske ser
            frågan med andra ögon.
          </note>
          <note>
            Det som egentligen gjorde att jag ville komma till tals var utnämningspolitiken
            som Anders Björck sade att han skulle komma tillbaka till. I den
            frågan kan man nästan likna Anders Björck vid tjuren Ferdinand,
            ni vet han som brukar ligga under det skuggiga trädet och lukta
            på blommorna men som förvandlas till en rasande best när han blir
            stucken av ett bi. När vi har diskuterat den här frågan i utskottet
            brukar Anders
          </note>
          <note>
            Björck genomgå samma förvandling och komma med de mest grundlösa
            beskyllningar om hur utnämningspolitiken går till. Detta är en
            följetong från Anders
          </note>
          <note>
            Björcks sida. Den här gången gäller det Ingvar Carlsson. Förut
            var det Olof Palme. Nästa år kommer det att vara Göran Persson.
            Men jag vill försäkra kammaren att det inte har skett någon mannamån.
            När det gäller regeringen Carlssons utnämningar har alla partier
            i utskottet med undantag av Moderaterna vid granskningen kommit
            fram till slutsatsen att regeringen Carlsson har fört en utnämningspolitik
            som har stått helt i överensstämmelse med regeringsformen.
          </note>
          <note>
            Anf. 5 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Jag undrar i vilket tillstånd Kurt Ove
          </note>
          <note>
            Johansson har varit i när han har titta på tjuren Ferdinand på
            julafton. Den som har sett det hela vet ju att tjuren Ferdinand
            är mycket snäll, precis som jag, fru talman. Han uppträder därför
            inte så brutalt på tjurfäktningsarenan, precis som jag här i kammaren,
            som
          </note>
          <note>
            Kurt Ove Johansson vill göra gällande. Med stor mildhet vägrar
            han delta i de blodiga excesserna.
          </note>
          <note>
            Tjuren Ferdinand är alltså i hög grad snäll och vänlig.
          </note>
          <note>
            Jag vill bara konstatera att vi återkommer till utnämningspolitiken.
            Det är en fråga där utskottet i hög grad har anledning att vara
            observant. Det är också en fråga som har stor betydelse, inte
            som många tycks tro för dem som råkar bli utnämnda eller förbigångna
            utan framför allt för de människor som skall arbeta under politiskt
            utsedda chefer som kanske inte klarar jobbet. Ytterst drabbar
            det naturligtvis hela svenska folket.
          </note>
          <note>
            Avslutningsvis, fru talman, har jag ingenting emot att man byter
            ut försvarsmaterielexportministrar. Som
          </note>
          <note>
            Kurt Ove Johansson väl vet tycker jag att man skall byta ut hela
            regeringen.
          </note>
          <note>
            Anf. 6 KURT OVE JOHANSSON (s) replik
          </note>
          <note>
            Fru talman! Jag skall fortsätta att hålla mig till utnämningarna.
            Jag vill då bara betona att majoriteten i utskottet har konstaterat
            att det inte får vara ett hinder för utnämning av en person om
            han eller hon har en känd partitillhörighet. Det är förtjänst
            och skicklighet som skall gälla.
          </note>
          <note>
            Det som jag tycker är kanske mest anmärkningsvärt är när Anders
            Björck i sin reservation argumenterar för ett s.k. spoil system,
            som enligt min mening är fullständigt oförenligt med den svenska
            politiska traditionen. Det vill vi inte ha. De andra partierna
            i riksdagen vill inte heller ha det. Anders Björck är ganska ensam
            om att vilja ha det.
          </note>
          <note>
            Fru talman! Jag förutsåg naturligtvis att Anders
          </note>
          <note>
            Björck skulle känna sig litet stungen när jag tog upp utnämningsmakten.
            För säkerhets skull tog jag därför med mig en liten blomma som
            jag hade tänkt lämna över till Anders Björck. När han så att säga
            går ned till det normala igen och blir den godmodige person som
            han innerst inne är skall han få tillfälle att sniffa på den här
            blomman.
          </note>
          <note>
            Anf. 7 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Det är naturligtvis inte varje dag som man får blommor
            av Kurt Ove Johansson. Det gör mig naturligtvis något bekymrad
            om hans sinnestillstånd. Det är inte likt honom. Men himlen välkomnar
            ju varje omvänd syndare. Om det har skett en sinnesförändring
            hos Kurt Ove Johansson är kammaren bara att gratulera.
          </note>
          <note>
            Kurt Ove Johansson gjorde sig skyldig till en freudiansk slip
            när han sade att det inte får vara så att en känd partitillhörighet
            hindrar någon från att få jobb. Nej, just det, det är detta som
            det handlar om.
          </note>
          <note>
            Det finns ju personer med just den kända partitillhörigheten
            som enligt min mening på ett otillbörligt sätt gynnas vid tjänstetillsättningar.
            Om man har partiboken under den armen och huvudet under den andra
            har man ganska goda chanser att få jobb. Det visar med all önskvärd
            tydlighet den granskning som vi har gjort tidigare.
          </note>
          <note>
            Sedan vill jag säga att Moderaterna inte vill ha något spoil
            system. Vi konstaterar i vår reservation att det är Socialdemokraterna
            som driver fram ett spoil system genom missbruket av utnämningsmakten.
          </note>
          <note>
            Detta är inte något eftersträvansvärt, men det håller på att
            bli en realitet. Jag tycker att man någon gång, också från socialdemokratiskt
            håll, borde fundera på om det verkligen är rimligt att driva fram
            ett system där det med naturnödvändighet kommer att bli så att
            huvuden kommer att rulla vid ett regeringsskifte. Jag är nämligen
            övertygad om att om detta får fortsätta kommer det att bli en
            oönskad men dock effekt.
          </note>
          <note type="speaker">
            Anf. 8 BIRGITTA HAMBRAEUS (c)
          </note>
          <note>
            Fru talman! De föregående talarna har kommit in på nästa ämne,
            men jag tänker återgå till det som vi har kommit överens om, nämligen
            att vi nu skall diskutera de första 13 punkterna i betänkandet.
          </note>
          <note>
            Vår utskottsordförande har på ett förtjänstfullt sätt, som Kurt
            Ove Johansson också sade, berättat det som vi alla står bakom.
            Vi är ju eniga på dessa punkter.
          </note>
          <note>
            Jag vill också säga att konstitutionsutskottets kansli varje
            år lägger ned ett tidskrävande och oerhört värdefullt arbete med
            att granska hela regeringens administration. Vi har ställt oss
            bakom en samlad bedömning av vad som behöver göras. Denna granskning
            sker oberoende av om det finns några anmälningar eller inte.
          </note>
          <note>
            Själv vill jag bara ta upp punkt 13 som gäller förhållandet mellan
            regeringen och de statliga bolagen.
          </note>
          <note>
            En principfråga som är viktig ur konstitutionell synpunkt är
            hur regeringen styr de statliga bolagen.
          </note>
          <note>
            Konstitutionsutskottet diskuterade frågan förra året.
          </note>
          <note>
            Då gällde det Nordbanken. Vi sade då att en tydlig policy bör
            utvecklas för hur ägandet skall utövas i statligt ägda företag.
            Riksdagens revisorer kommer också att ta upp frågan till granskning.
          </note>
          <note>
            När det gäller styrningen av Vattenfall AB har frågan nu aktualiserats
            därför att en anmälare anser att konstitutionsutskottet borde
            pröva om dåvarande energiminister Sten Heckscher försökt lägga
            munkavle på Vattenfalls chef och hindra honom från att lämna information
            rörande de olika energislagen.
          </note>
          <note>
            Konstitutionsutskottet har nu enhälligt kommit fram till att
            anmälan saknar grund. Enligt min mening kan man snarare fråga
            sig om regeringen tillräckligt kraftfullt styrt sitt helägda Vattenfall
            AB, så att riksdagens energipolitiska mål uppfylls.
          </note>
          <note>
            Utskottet framhåller att myndigheterna och statliga bolag enligt
            regeringsformen är underställda regeringen och på denna grund
            förväntas lojalt följa den av regeringen och riksdagen fastlagda
            politiken. Detta framhöll också särskilt Kurt Ove Johansson i
            sitt anförande.
          </note>
          <note>
            Hur har det nu gått med Vattenfall och den energipolitik som
            riksdagen har slagit fast?
          </note>
          <note>
            Först beslutade riksdagen 1980, efter folkomröstningen, att kärnkraften
            skall vara avvecklad senast år
          </note>
          <note>
            2010. Detta beslut upprepade riksdagen varje år under hela 1980-talet.
            Det var inte bara ett enstaka riksdagsbeslut, utan varje år under
            hela 1980-talet upprepade riksdagen beslutet - kärnkraften skall
            vara avvecklad senast år 2010. Då kunde man alltså kräva att det
            statliga affärsdrivande verket Vattenfall, som senare övergick
            till att bli ett av staten helägt bolag,
          </note>
          <note>
            Vattenfall AB, med energi och uppfinningsrikedom skulle ägna
            sig åt att förbereda det nya miljövänliga energisystem utan kärnkraft
            som riksdagen fattat beslut om efter en kärnkraftsparentes.
          </note>
          <note>
            Under en period då Börje Andersson från Borlänge var ordförande
            i Vattenfalls styrelse satsade man på det s.k. Uppdrag 2000, som
            visar på olika möjliga vägar att ersätta kärnkraftselen. Projektet
            lades dock ned. I Vattenfalls miljö- och årsredovisning för 1995
            lyckas man tala om både miljö och framtid utan att antyda att
            kärnkraften kommer att avvecklas. Tvärtom tycks man ha upphandlat
            reparationsprogram för det helägda kraftverket Ringhals som skall
            säkerställa driften i 20 år till - i klar konflikt med riksdagsbeslutet.
          </note>
          <note>
            Ingenstans finner man spår av den aktiva planering och de åtgärder
            för att successivt ta kärnkraftverken ur drift som riksdagsbeslutet
            innebär och som borde vara den självklara uppgiften för ett helägt
            statligt bolag. Jag anser att Vattenfall gjort allt för att direkt
            motverka riksdagens energipolitiska beslut.
          </note>
          <note>
            Runt om i världen läggs kärnkraftverk ned, men i
          </note>
          <note>
            Sverige satsas miljarder på att byta ut trasiga delar bit för
            bit i gamla slitna reaktorer. Det är en stor tragedi, inte minst
            för Sveriges näringsliv.
          </note>
          <note>
            Staten har satsat enorma summor på forskning och utveckling av
            kärnkraften. Riksdagen anslog snällt varje år miljard efter miljard
            till nya kärnkraftverk.
          </note>
          <note>
            Det kom inte i fråga att låna till vanliga räntor, utan allt
            betalades kontant. Varenda kärnkraftverk som
          </note>
          <note>
            Vattenfall har byggt är betalt kontant med skattemedel och med
            blygsamma krav på avkastning på kapitalet till staten. Någon amortering
            var det inte fråga om, eftersom det var ett statligt helägt kärnkraftverk.
          </note>
          <note>
            Tänk om biomasseel, vindkraft eller solenergi hade haft lika
            gynnsamma introduktionsvillkor! Tanken svindlar.
          </note>
          <note>
            Kraftetablissemanget har blivit en stat i staten i
          </note>
          <note>
            Sverige, och Vattenfall är den största delen av vårt kraftetablissemang.
            Detta kraftetablissemang manipulerar de statliga energikommissionerna
            och hindrar all information som skulle kunna hota kärnkraftens
            fortlevnad. Det bedriver en ytterst påkostad propaganda indirekt
            när det gäller Vattenfall med statliga medel.
          </note>
          <note>
            Dess utsagor tas som sanningar.
          </note>
          <note>
            Det är t.ex. många som tror att vi inte skulle kunna klara energiförsörjningen
            på ett miljövänligt sätt utan kärnkraften, att det inte finns
            några färdiga alternativ.
          </note>
          <note>
            Detta tror man alltså, trots att exempelvis fullskaleanläggningar
            fungerar utmärkt när det gäller kommunala med biomassa eldade
            kraftvärmeverk, att vindkraftverk är billigare att bygga än nya
            kärnkraftverk och att NUTEK visar hur en effektivisering av energianvändningen
            skulle göra flera av de kärnkraftverk som nu är i drift helt onödiga.
            De flesta litar mera på kraftindustrin än på sin egen erfarenhet.
          </note>
          <note>
            Det återstår nu att se om kraftintressena lyckas få igenom sin
            vilja, mot allt förnuft, i de pågående energiförhandlingarna eller
            om det finns styrka, kunskap och vilja hos en majoritet av politikerna
            att stå fast vid sitt beslut att börja kärnkraftsavvecklingen
            genast.
          </note>
          <note>
            Fru talman! Skulle KU ha anledning att kritisera energiministrar
            så inte är det, som anmälaren har tänkt sig, för att man försökt
            att hindra Vattenfall att göra sin vilja känd och genomförd. KU
            har, tack och lov, avvisat denna anmälan som grundlös.
          </note>
          <note>
            Snarare finns det skäl att rikta kritik mot flera energiministrar
            för att man inte fått regeringen att instruera Vattenfall AB om
            att fullfölja riksdagens energipolitiska beslut.
          </note>
          <note>
            Fru talman! Jag har inget annat yrkande utöver mitt yrkande om
            bifall till utskottets hemställan.
          </note>
          <note type="speaker">
            Anf. 9 KENNETH KVIST (v)
          </note>
          <note>
            Fru talman! Även jag delar i allt väsentligt vad utskottets ordförande
            och vice ordförande sagt i sina huvudanföranden här i dag - naturligtvis
            med undantag av där utskottets vice ordförande polemiserar mot
            några reservationer som också jag har skrivit under.
          </note>
          <note>
            Detta är min andra granskningsdebatt. Som en märklighet i sammanhanget
            noterar jag att de som här får sin verksamhet granskad komplett
            lyser med sin frånvaro.
          </note>
          <note>
            Fru talman! Jag anser att riksdagen egentligen inför granskningsdebatten
            bör anmoda regeringen att ha en representation här som lyssnar
            på riksdagens diskussioner, slutsatser och argument kring granskningsärendena.
            Jag tror att det skulle vara till nytta för regeringen om den
            var närvarande under diskussionen om dess ämbetsutövning. Det
            skadar inte att också regeringsledamöter någon gång finns på de
            lyssnandes bänk.
          </note>
          <note>
            Vår regeringsform utgår från att riksdagen är folkets främsta
            företrädare. Det är riksdagen som utser regeringen och som i normalfallet
            fattar beslut om lagar och utgifter. När riksdagen utser en regering
            utser den också en institution som inte bara skall verkställa
            riksdagens beslut utan som också är den viktigaste instansen för
            att ställa förslag till beslut till riksdagen. Dessutom handlar
            det om ett organ som har rätt att upplösa riksdagen och utlysa
            nyval. Regeringen har alltså en betydande makt. Den har också
            stora utredningsresurser till sitt förfogande. Därför måste den
            kontrolleras av riksdagen så att den utövar sin makt under de
            av riksdagen stiftade lagarna.
          </note>
          <note>
            Denna granskning som konstitutionsutskottet gör är alltså en
            viktig del av riksdagens kontrollmedel, som flera talare varit
            inne på. Systemet har en logik:
          </note>
          <note>
            Folket utser och kontrollerar i val riksdagen. Riksdagen utser
            och kontrollerar i sin tur regeringen. Regeringen ställer de större
            förslagen till riksdagen om lagar, skatter och statens utgifter.
            Riksdagen beslutar.
          </note>
          <note>
            Regeringen verkställer efter riksdagens beslut.
          </note>
          <note>
            Med vårt medlemskap i EU har det emellertid skett en betydande
            omfördelning av makt mellan riksdag och regering. Riksdagen är
            inte längre ensam lagstiftare. En växande mängd beslut som gäller
            som lagar i vårt land och i andra medlemsländer antas av ministerrådet
            i EU, där regeringen ingår som en sorts minoritetsparti.
          </note>
          <note>
            Denna förskjutning av makt från den direkt folkkontrollerade
            riksdagen till regering och ämbetsmän innebär en uttunning av
            vårt parlamentariska system och kräver i framtiden att riksdagen
            tar sig ytterligare makt gentemot regeringen, men också att riksdagens
            granskning av regeringen i framtiden går in på EU-
          </note>
          <note>
            frågorna mer än vad som nu varit möjligt. Vi är ju så pass nya
            medlemmar i EU och har ännu inte en fullständig och konkret överblick
            över vad medlemskapet medför för vårt demokratiska system.
          </note>
          <note>
            EU-frågorna har alltså hittills bara satt begränsade spår i vår
            granskning, men i framtiden kommer de att bli alltmer viktiga
            och avgörande för att upprätthålla den maktbalans mellan riksdag
            och regering som vår regeringsform bygger på.
          </note>
          <note>
            Vår granskning är, som tidigare nämnts, såväl administrativ som
            juridisk-politisk. Vi skall se till att den av riksdagen utsedda
            verkställande makten utövar sin makt under riksdagens beslut och
            verkställer dessa och deras intentioner. Vi skall granska om regeringen
            lever efter lagar och regler.
          </note>
          <note>
            Riksdagen skall däremot inte granska om regeringens beslut är
            vad man kan kalla politiskt riktiga eller inte. En regering har
            rätt att fatta enligt betydande opinioner eller intressen sakligt
            felaktiga beslut om den gör det på ett formellt korrekt sätt och
            i enlighet med de regler den själv har varit med om att arbeta
            fram.
          </note>
          <note>
            Men gränserna är, som vi vet, inte alltid självklara och tydliga.
            Vi kommer senare i dag att diskutera några sådana frågor, där
            det faktum, det vill jag betona, att man kommer till en annan
            slutsats än majoriteten inte betyder att man ägnar sig åt högre
            grad av politisering än denna majoritet. Det kan i sig lika gärna
            vara precis tvärtom. Det handlar om att olika lagrum delvis spänner
            mot varandra.
          </note>
          <note>
            Vi kommer t.ex. senare i dag in på ett utvisningsärende som har
            väckt stor uppmärksamhet, beslutet om utvisning av de s.k. Åselefamiljerna.
            Visst kan man hävda att regeringen har rätt att fatta ett beslut
            som många anser såväl inhumant som hjärtlöst bara den följer reglerna.
            Men i detta fall framstår en komplexitet. Vissa regler ger nog
            regeringen formellt rätt i dess beslut, men mot dessa regler spänner
            t.ex. Förenta nationernas barnkonvention, som Sverige varit tillskyndare
            till. Detta gör frågan mer intrikat. Utskottet har här också kommit
            till olika slutsatser, och jag skall senare utveckla varför jag
            inte delar majoritetens överslätande hållning gentemot regeringens
            agerande.
          </note>
          <note>
            Men man kan inte säga att vi som på den här punkten vill rikta
            en viss kritik mot regeringen politiserar och att de som tar regeringens
            beslut i försvar inte gör det. Här är det ett mer komplext förhållande
            mellan olika stadganden, och juridik är en produkt av värderingar
            och ibland inte alls en så entydig och exakt vetenskap som en
            del tycks tro.
          </note>
          <note>
            Jag anför detta som ett exempel på en situation där värderingar
            säkert spelar roll för ställningstagandet, och inget negativt
            i detta. All lagstiftning är en följd av politiska beslut, och
            politiken reflekterar de sociala intressekonflikterna och styrkeförhållandena
            i samhället. Det finns ingen ovan dessa konflikter stående.
          </note>
          <note>
            Även om vi skulle söka vara objektiva, måste vi se att vår attityd
            till vilka av dessa lagar som i tveksamma fall skall väga tyngst
            sker utifrån värderingsmässiga grunder. Dessa värderingar bör
            då göras av folkvalda i riksdagen som är avsättbara av folket,
            till skillnad från ämbetsmän. Därför är det så viktigt att slå
            vakt om KU som rätt instans att utföra den typ av granskning som
            vi i dag diskuterar.
          </note>
          <note>
            Fru talman! Jag vill också understryka att KU inte granskar sådant
            som varit föremål för rättslig prövning. Det skulle strida mot
            vad som är en viktig del av vårt system, nämligen ett självständigt
            domstolsväsende. I dessa kontokortsaffärernas och de skattefinansierade
            krognotornas dagar är det dock gott att konstatera att det som
            hittills framkommit i vad KU
          </note>
          <note>
            har kunnat granska härvidlag ligger på den nivån att det handlar
            om oklara regler och brister, som att det inte finns extern revision
            i regeringskansliet.
          </note>
          <note>
            Detta kan tolkas som, och det vill jag gärna göra, ett hyggligt
            betyg åt den svenska öppenheten, åt riksdagens kontrollmakt, kanske
            också åt massmediernas arbete. Beslutsformerna inom regering och
            riksdag har ett starkt mått av stabilitet och prövade rutiner,
            liksom också kontrollen och traditionerna av öppenhet och insyn.
            Man kan fråga sig om de förhållanden som åtminstone hittills uppenbarats,
            främst på andra politiska plan, måhända hänger ihop med nya regler
            för delegation, mera svårkontrollerade beslutsformer och inbyggda
            mekanismer som gör att verksamheter som t.ex. representation förs
            undan till bolag och andra former av verksamhet där man tror att
            insynen är mycket mindre. Eller är det så att vår granskning i
            vissa avseenden är ett alltför grovmaskigt nät?
          </note>
          <note>
            Fru talman! Jag tror att Kurt Ove Johansson har fel - och kommer
            senare att försöka leda det i bevis -
          </note>
          <note>
            om vem som politiserar när det gäller Omanfrågan.
          </note>
          <note>
            Här spänner ofta lagstiftningen mot mycket starka ekonomiska
            och politiska intressegrupper. Det militärindustriella komplexet
            i Sverige är liksom i många andra länder en mycket stark sådan
            intressegrupp, intresserad av att få till stånd viss krigsmaterielexport.
          </note>
          <note>
            Det ligger ibland nära till att man också på ett otillbörligt
            sätt kommer att tänja på de lagar och de beslut som är fattade
            och de restriktioner som gäller för den verksamheten. Men till
            detta och övriga sakärenden ber jag att få återkomma i det följande.
            Tack!
          </note>
          <note type="speaker">
            Anf. 10 PETER ERIKSSON (mp)
          </note>
          <note>
            Fru talman! Årets granskning av regeringen i konstitutionsutskottet
            har inte lett till krav på ministrars avgång eller ens någon riktigt
            allvarlig kritik, i varje fall inte från en majoritet av riksdagens
            konstitutionsutskott.
          </note>
          <note>
            Vi som är satta att granska regeringen har inte lyckats komma
            överens om att kritisera regeringen i någon större utsträckning.
            Detta beror dock inte på att det saknas möjligheter att fullgöra
            granskningsarbetet eller på att vi har en regering som är så fullkomlig
            att det inte går att kritisera den utifrån konstitutionella utgångspunkter.
          </note>
          <note>
            Vi har ett antal viktiga granskningsärenden där
          </note>
          <note>
            KU borde ha reagerat. Fyra eller möjligen fem statsråd kunde
            ha fått hård kritik riktad mot sig, och det hade inte varit fel
            om några av statsråden känt sig tvungna att ta sin mats ur skolan;
            om det inte hade varit så att de flesta av dessa redan är ute
            ur spelet sedan Göran Persson bestämt sig för en rejäl ombildning
            av regeringen.
          </note>
          <note>
            Det som har dominerat årets granskning är vapenexportaffärerna.
            Det handlar om några olika ärenden, bl.a. ett ärende som berör
            den utveckling vi har sett de senaste åren, där mer och mer av
            vapenexporten har kommit att handla om internationella avtal,
            licensavtal och samarbetsavtal av olika slag. Men det kanske allra
            tydligaste fallet, där regeringens hantering borde och verkligen
            kan kritiseras ur konstitutionell synpunkt, handlar om vapenexportaffären
            med
          </note>
          <note>
            Oman. Det är ett, som jag menar, solklart exempel på en överträdelse
            av reglerna för vapenexport. Regeringen har låtit pengar och näringslivsintressen
            ta överhanden över mänskliga rättigheter och de spelregler som
            riksdagen har antagit. Därför borde både Jan
          </note>
          <note>
            Nygren och Mats Hellström, som har varit ansvariga statsråd för
            det här området under granskningsperioden, varit värda rejäl och
            hård kritik.
          </note>
          <note>
            Leif Blombergs cyniska inställning till flyktingar har också
            i ett par olika ärenden framstått i sin brutala nakenhet och motsatsställning
            till t.ex. FN:s barnkonvention. Trots en strävan att få med så
            många som möjligt har varken moderaterna eller socialdemokraterna
            orkat följa med i kritiken av Leif Blombergs hantering av flyktingärendena.
            Jag kommer tillbaka till både vapenexporten och flyktingfrågorna
            senare i debatten i dag.
          </note>
          <note>
            Men det är också alliansen Moderaterna och Socialdemokraterna
            som är den övergripande och vanligaste i betänkandet. Regeringspartiet
            och det största oppositionspartiet förenas av gemensamma intressen
            och går hand i hand i nio fall av tio. Mönstret går igen. Det
            är moderaterna och sossarna som allt mer tycks se sig själva som
            bevararna i svensk politik.
          </note>
          <note>
            Även i KU syns det här, och jag tror att bakgrunden ligger i
            en i grunden gemensam syn på samhället och näringslivet.
          </note>
          <note>
            Men Moderaterna har också nyss varit utsatta för en relativt
            hårdhänt granskning och vill kanske inte kasta sten i glashus.
            Därför bildar man ett slags underförstådd allians med Socialdemokraterna.
            Eller finns det ett annat skäl? Anders Björck, varför har ni blivit
            så timida? Jag tycker att den blomma som Kurt Ove
          </note>
          <note>
            Johansson ville ge till Anders Björck och Moderaterna i dag var
            ganska symbolisk för hur det verkligen står till.
          </note>
          <note>
            Det finns en del skribenter och debattörer som klagat över att
            vi saknar en ordentlig opposition i landet. Jag tror att denna
            klagan beror på att dessa, oftast uttalat borgerliga, skribenter
            har svårt att acceptera att det politiska landskapet håller på
            att förändras.
          </note>
          <note>
            Oppositionen i Sveriges riksdag, det parti som mest konsekvent
            fullgör också granskningsuppdraget, är i dag Miljöpartiet de gröna,
            följt av Vänstern och Folkpartiet.
          </note>
          <note>
            Jag roade mig i går kväll med att tänka igenom reservationerna
            och räkna igenom dem. Vi i Miljöpartiet har i dagens betänkande
            skrivit under nio reservationer, där vi förordar en stramare granskning.
            Några pinnhål därefter kommer Folkpartiet och Vänstern.
          </note>
          <note>
            Det är definitivt inget självändamål att skriva många reservationer,
            men det visar ändå något om vilka ambitioner som finns. Socialdemokraterna
            och Centern är alldeles för insyltade i regeringsmakten för att
            klara av detta granskningsarbete fullt ut, menar jag.
          </note>
          <note>
            Nu har också Moderaterna i många stora frågor blivit
          </note>
          <note>
            Socialdemokraternas egentliga vapendragare.
          </note>
          <note>
            Jag tycker att det är viktigt att också påtala Socialdemokraternas
            ansvar i konstitutionsutskottet. Förra året hade vi två f.d. regeringspartier
            som uttalade hård kritik mot egna regeringskolleger när det var
            befogat.
          </note>
          <note>
            Det får inte ses som acceptabelt att bara stryka sina egna medhårs.
            Om konstitutionsutskottet och riksdagens kontrollmakt skall fungera
            krävs det integritet från ledamöterna, inte partilojalitet. Socialdemokraterna
            har i årets betänkande inte levt upp till det ansvar som man kan
            förvänta sig av dem, tycker jag.
          </note>
          <note>
            Jag inser att det inte är en lätt uppgift att granska sina egna.
            Det är betydligt lättare för oss som inte har suttit i någon regering
            ännu att granska både f.d. regeringar och nuvarande regering.
            Men om man inte klarar av att granska sina egna visar man också
            att vi borde ha en annan ordning och att riksdagen inte är förmögen
            att granska regeringen, och det är ett dåligt betyg på riksdagen.
          </note>
          <note>
            Ännu allvarligare är det kanske att flera oppositionspartier
            inte lyckats samla sig till ett kritiskt betraktelsesätt. Jag
            har nu suttit i riksdagen i två år, och en av de mest kännbara
            erfarenheterna tycker jag är just det som Anders Björck var inne
            på tidigare: att man kan ifrågasätta om riksdagen verkligen vill
            ha makt. Alltför ofta slår riksdagen ifrån sig så fort det handlar
            om att påverka och få inflytande över skeendet.
          </note>
          <note>
            Den övergripande tendensen är också, som Kenneth Kvist var inne
            på tidigare, att regeringen stärks på riksdagens bekostnad. Riksdagen
            tappar mark och regeringens inflytande ökar, samtidigt som beslutsfattande
            flyttas över till Bryssel. Det visar sig också i många olika frågor,
            t.ex. den förändring av budgetprocessen som vi arbetar med i riksdagen.
            Också den stärker regeringens ställning, menar jag.
          </note>
          <note>
            Ytterligare ett tecken på detta är det ärende som vi har att
            diskutera senare i dag som handlar om Henrik
          </note>
          <note>
            Westander och tillsättandet av ledamöter i Exportkontrollrådet.
            Att majoriteten i KU väljer att passa och låta regeringen bestämma
            över vilka som skall representera riksdagspartierna är ett tecken
            på en oerhörd svaghet hos riksdagen.
          </note>
          <note>
            Jag skall också gå in litet grand på de granskningsärenden som
            kommer upp nu i början av betänkandet. Anders Sundström är den
            minister som mest uppenbart har begått ett formellt fel - näst
            efter det fel som begicks i vapenexportfrågan - som både kan och
            bör klandras. När han deltog i regeringsbeslutet om att bifalla
            HSB:s överklagande av Kammarkollegiets beslut om permutation av
            Stiftelsen Bostadskooperationens Garantifond var han jävig, vilket
            han själv också erkände under KU:s utfrågning. Det handlar om
          </note>
          <note>
            11 och 12 §§ i förvaltningslagen som beskriver jävsregler och
            som säger att den som känner till omständigheter som kan antas
            utgöra jäv självmant skall ge det till känna. Slutsatsen från
            KU är dock mild. Vi säger bara att statsrådet borde ha avstått
            från att delta i regeringens beslut.
          </note>
          <note>
            Det är möjligt att KU borde ha reagerat hårdare och tydligare
            i bedömningen av Anders Sundströms agerande. Det hade i varje
            fall inte varit felaktigt med en hårdare skrivning till varnagel
            för både nuvarande och framtida statsråd.
          </note>
          <note>
            Det är viktigt att hålla rent från den här typen av ohyra som
            snabbt kan växa sig in i regeringskansliet och den offentliga
            maktapparaten i Sverige om man inte påtalar den tydligt. Helt
            klart är att Anders Sundström självmant borde ha anmält att det
            fanns en risk för jäv eftersom han tidigare innehaft en ledande
            post i HSB. Värt att notera är också här Anders Björcks och moderaternas
            vänsälla attityd, men kanske är det inte, som sagt, så lätt att
            granska när man sitter i glashus.
          </note>
          <note>
            KU har också granskat ett par olika ärenden som handlat om myndigheternas
            självständighet och regeringens möjligheter att styra. Här tycker
            jag att det är viktigt att KU klart säger ifrån att statliga myndigheter
            och bolag inte får driva en egen politik på tvärs med vad riksdag
            och regering uttalat. Om företrädare för
          </note>
          <note>
            Vattenfall eller andra statliga bolag uttalar sig offentligt
            måste de vara medvetna om att de på goda grunder uppfattas just
            som företrädare för den verksamhet de är ansvariga för. Det här
            fastställer också KU i betänkandet, och jag tycker att det är
            bra. Vattenfall har i flera avseenden drivit en egen politik på
            tvärs med både riksdagsbeslut och folkomröstningar, menar jag.
            Jag ger Birgitta Hambraeus rätt i den kritik som hon framförde.
          </note>
          <note>
            Det här tangerar förresten en fråga som vi hade uppe i konstitutionsutskottet
            förra året efter initiativ från Miljöpartiet. Den handlar om statliga
            myndigheters rätt att bedriva lobbyverksamhet mot riksdag och
            regering. Vi har t.ex. ett ovanligt tydligt fall, där statliga
            Vägverket är medlem i Vägföreningen som är en mycket aktiv lobbyorganisation.
            Här reagerade majoriteten i KU för att åtgärder bör vidtas, men
            såvitt jag vet är Vägverket fortfarande medlem i Vägföreningen.
            Kanske kan det finnas anledning att ta upp den här frågan igen.
          </note>
          <note>
            Jag vill yrka bifall till ett antal reservationer i betänkandet,
            men jag gör det när de kommer upp i den senare debatten.
          </note>
          <note>
            Utnämningspolitiken (avsnitt 14)
          </note>
          <note>
            Anf. 11 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Kammaren har ett flertal gånger, och det på moderat
            initiativ - det är ju vi moderater som driver de här frågorna
            - diskuterat olika regeringars utnämningspolitik. Vi hade förra
            granskningsrundan tillfälle att särskilt titta på hur regeringen
            Carlsson skött rekryteringarna till höga EU-tjänster, välbetalda
            sådana, och vi kunde då konstatera att ett antal socialdemokratiska
            potentater hade fått välbetalda tjänster i
          </note>
          <note>
            EU-byråkratin. Vi kunde också konstatera att här inte förelåg
            några möjligheter för andra personer att söka tjänsterna, eftersom
            något ansökningsförfarande icke existerade. Vi kunde dessutom
            konstatera att det inte fanns några möjligheter till intresseanmälningar,
            och man hade inte heller uppmanat till sådana. Det var ett sätt
            att belöna människor, alternativt att se till så att man fick
            möjlighet att sparka ut människor som inte längre platsade men
            att ändå ge dem välbetalda tjänster.
          </note>
          <note>
            Fru talman! Det är många som kanske tror att den gamla kungliga
            förläningspolitiken, som vi känner från historieböckerna, inte
            längre finns. Fru talman!
          </note>
          <note>
            Den finns på ett sätt som skulle fått även drottning
          </note>
          <note>
            Kristina och andra som var generösa med förläningar att känna
            sig ganska tafatta och generade, dvs. inför den mycket ohejdade
            förläningspolitik som i dag bedrivs och som gynnar en del av den
            politiska klassen.
          </note>
          <note>
            Det är väl ingen som på allvar kan hävda att regeringsformens
            11 kap. 9 § i dag följs. Den säger uttryckligen att endast förtjänst
            och skicklighet får ligga till grund för statliga utnämningar.
            Det är möjligt att den här paragrafen är felaktig - jag tycker
            att den har sina förtjänster - och att man skall väga in ett antal
            andra kriterier. Det är möjligt att den typen av utnämningspolitik
            inte längre fungerar i ett modernt samhälle. Jag hoppas att den
            gör det, men om vi antar att den inte gör det bör man sluta hyckla
            och inte hävda att det är förtjänst och skicklighet. Det utmanar
            ju alla matematiska sannolikhetskalkyler att personer som t.ex.
            inte längre platsar i en regering eller har mist sitt riksdagsmandat
            är de som därigenom mer eller mindre med automatik uppfyller regeringsformens
            krav på just förtjänst och skicklighet.
          </note>
          <note>
            Jag har naturligtvis ingenting emot att det för vissa typer av
            tjänster är rimligt att politisk erfarenhet -
          </note>
          <note>
            under förutsättning att personerna i övrigt är värdiga - kan
            vara någonting som vägs in och som innebär ett plus. Det finns
            förvisso en hel del politiker som har skött ämbeten som landshövding,
            ambassadör och generaldirektör på ett förtjänstfullt sätt. Men
            det som är märkligt är att detta är någonting som uppenbarligen
            endast tycks gälla för människor med en viss partibok.
          </note>
          <note>
            Fru talman! Får jag ge ett exempel. Det finns i dag icke en enda
            ambassadör som är moderat, som alltså har kvoterats in i UD-hierarkin.
            Det finns säkert ambassadörer som har moderata uppfattningar,
            men de har gått den långa vägen, dvs. börjat som aspiranter och
            genomgått normala inträdesprövningar. Men det finns faktiskt inte
            en enda ambassadör som kommer utifrån och som har en moderat politisk
            bakgrund.
          </note>
          <note>
            Däremot finns det gott om socialdemokrater: Anders Ferm, Harald
            Fälth, Anders Thunborg, Sören
          </note>
          <note>
            Thunell, Torsten Nilsson på pressrådssidan, etc. Det är människor
            som har kvoterats in utifrån. Det är väl ingen som på fullt allvar,
            ärade kammarledamöter, tror att det icke skulle finnas någon utöver
            de här personerna, någon från något annat parti, som skulle kunna
            göra utrikesförvaltningen lika stora tjänster som de med socialdemokratisk
            partibok. Men det finns faktiskt ingen moderat som har kommit
            in i utrikesförvaltningen efter en politisk karriär i dag. Det
            har tidigare funnits något fall.
          </note>
          <note>
            Det här visar ju med övertydlighet att pratet om att politisk
            erfarenhet är viktig inte tillämpas generellt.
          </note>
          <note>
            Om tiden hade medgett det skulle jag ha varit beredd att gå igenom
            område efter område för att visa att samma system finns där.
          </note>
          <note>
            Detta leder naturligtvis till att man vid regeringsskiften i
            framtiden kommer att ta sig en funderare. Jag vill understryka
            att jag med beklagande har sett att vi riskerar att få ett spoils
            system. Det är ingenting som vi moderater förordar. Problemet
            är att andra riskerar att driva fram detta.
          </note>
          <note>
            Jag tycker att det är väldigt viktigt att partiledare och andra
            tar en ordentlig diskussion om utnämningspolitiken och försöker
            hitta en balans i denna som gör att vi inte hamnar i ett läge
            där det blir nödvändigt att vid regimskiften vidta olika former
            av korrektiv. Det är inte bra med en politiserad förvaltning,
            och det är allra minst, fru talman, bra med en smygpolitiserad
            förvaltning.
          </note>
          <note>
            När jag nu har ordet vill jag instämma med Kenneth Kvist. Jag
            tycker att det är beklagligt att det icke finns något statsråd
            närvarande här från den regering som nu granskas. Åtminstone borde
            de ha suttit här under den inledande rundan. När jag var statsråd
            fann jag det vara en självklarhet, även om jag inte var föremål
            för granskning, att gå hit. Jag satt i bänken och lyssnade. Det
            är bara att konstatera att regeringen
          </note>
          <note>
            Persson icke visar den respekten för riksdagen.
          </note>
          <note type="speaker">
            Anf. 12 MATS BERGLIND (s)
          </note>
          <note>
            Fru talman! Jag vill börja med att yrka bifall till hemställan
            i KU:s betänkande och avslag på Moderaternas reservation under
            den här delen.
          </note>
          <note>
            Vid granskningen av regeringen Carlssons utnämningspolitik har
            konstaterats, trots vad Anders
          </note>
          <note>
            Björck nyss påstod, att utnämningarna har följt regeringsformen,
            dvs. att vid utnämningarna av dessa tjänster har hänsyn tagits
            endast till förtjänst och skicklighet. Anders Björck ville göra
            gällande att ingen här i kammaren eller någon annan skulle vilja
            påstå att så har varit fallet. Då kan jag säga att det är ett
            enigt konstitutionsutskott, utom moderaterna, som har den här
            uppfattningen.
          </note>
          <note>
            Under den tid som granskningen avser har ett drygt sextiotal
            myndighetschefer utnämnts, och vid den offentliga utfrågningen
            av Ingvar Carlsson i konstitutionsutskottet klargjorde han att
            han i fråga om 44 eller 45 av dessa personer inte hade någon vetskap
            om deras politiska hemvist. Det visar i sak att
          </note>
          <note>
            Anders Björck har fel när han påstår att det vid utnämningarna
            enbart tas hänsyn till de politiska partiböckerna.
          </note>
          <note>
            Vi måste väl ändå vara överens - jag tror också att vi är det
            - om att politisk erfarenhet kan vara en viktig erfarenhet när
            det gäller den offentliga verksamheten. Men vi måste väl också
            inse att det, trots att det handlar om ett sextiotal personer,
            är mycket av tillfälligheter som gör vilka personer som står till
            förfogande, vilka meriter som efterfrågas varje gång, hur könsfördelningen
            ser ut, osv. Det är många saker som skall vägas in för en regering
            vid vissa av de här utnämningarna.
          </note>
          <note>
            Men det viktigaste måste väl ändå vara att man efter det att
            utnämningen har skett lämnar partiboken åt sidan och tjänar den
            sittande majoriteten. Här är väl den avgörande frågan hur det
            fungerar och, som Anders Björck ondgjorde sig över, hur de anställda
            ser på detta. Jag kan inte finna att det har uppstått några som
            helst problem.
          </note>
          <note>
            Här borde väl debatten egentligen ha varit slut och allting varit
            frid och fröjd, och den totala enigheten skulle ha brett ut sig.
            Så skulle fallet naturligtvis ha varit om inte detta varit Anders
            Björcks favoritfråga.
          </note>
          <note>
            Jag förstår att Moderaterna i dessa tider är i desperat behov
            av att försöka hitta en partiprofil, men i denna fråga är det
            att koka soppa på en spik.
          </note>
          <note>
            Anders Björck påstod i sitt inlägg här att han inte vill förorda
            något nytt system när det gäller utnämningspolitiken, men i den
            reservation som moderaterna har lämnat kan man läsa: "Eftersom
            en regering måste ha förtroende för att myndighetscheferna lojalt
            genomför regeringens politik är detta en naturlig utveckling."
            Då tycker jag att det är dags att moderaterna försöker bestämma
            sig.
          </note>
          <note>
            Är det här nu någonting som moderaterna anser är så fel så är
            det ändå en naturlig utveckling enligt er egen reservation. Det
            måste väl vara något av en logisk kullerbytta! Moderaterna hävdar
            ju alltid att det är för mycket som styrs av politikerna - det
            är ju andra, gyllene krafter som skall lösa alla problem.
          </note>
          <note>
            Men i reservationen i konstitutionsutskottets betänkande säger
            man att det är en naturlig utveckling i utnämningspolitiken att
            ändra den nuvarande ordningen.
          </note>
          <note>
            Jag tycker att det är på sin plats att vi i någon mån försöker
            komma överens om vilken inriktningen skall vara. Det jag kan förstå
            av tonläget i Anders Björcks anförande är att det väl måste vara
            någon moderat som känner sig förbigången; i sitt inlägg anspelade
            han ju hela tiden på att moderaterna inte har fått någon sådan
            utnämning. Vilken moderat det är som känner sig förbigången är
            det bara Anders Björck som vet.
          </note>
          <note>
            Anf. 13 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Mats Berglind tycks ha litet problem med syftningen
            när han läser innantill. Vi konstaterar i den moderata reservationen
            att vi på grund av den socialdemokratiska utnämningspolitiken
            riskerar att i
          </note>
          <note>
            Sverige få ett system där man vid regimskiften kan tvingas till
            utbyten på olika tjänster, vilket lagstiftningen medger. Det står
            uttryckligen att det är på grund av den socialdemokratiska utnämningspolitiken
            som vi riskerar detta. Det är bara att läsa innantill. Det står:
            "Utskottet menar att granskningen har visat att regeringen Carlsson
            har utnyttjat utnämningspolitiken till det egna partiets fördel.
            - - - I praktiken har därmed" - ´därmed´ syftar på det jag nyss
            läste upp -
          </note>
          <note>
            "dörrarna öppnats för ett system" osv.
          </note>
          <note>
            Det är väl inte så att Mats Berglind tror att utnämningen av
            Mats Hellström till ambassadör i Bonn, en av våra viktigaste ambassadörsposter,
            hade någonting att göra med att han hyser kärlek till utrikesförvaltningen?
            Det var en följd av en regeringsombildning.
          </note>
          <note>
            Inte tror väl Mats Berglind att utnämningen av
          </note>
          <note>
            Sten Heckscher till rikspolischef hade någonting att göra med
            att han är bra på att svinga batongen och har en lång bakgrund
            som fotpatrullerande polis? Den var en följd av att han inte platsade
            i den regering som han då satt i.
          </note>
          <note>
            Inte tror väl Mats Berglind att Sture Ericsons utnämning till
            chef för ett ämbetsverk under Försvarsdepartementet hade någonting
            att göra med att han är intresserad av den verksamheten? Den var
            direkt kopplad till att han icke blev omvald som riksdagsman.
          </note>
          <note>
            Jag skulle kunna fortsätta uppräkningen. Det är väl ingen större
            svårighet att se orsakssambanden!
          </note>
          <note>
            Anf. 14 MATS BERGLIND (s) replik
          </note>
          <note>
            Fru talman! Anders Björck tog upp utnämningen av ett antal personer.
            Av naturliga skäl har jag inte tillgång till deras meritlista
            på det sätt som regeringen har vid sina utnämningar.
          </note>
          <note>
            Men Anders Björck nämnde Mats Hellström. Jag tycker personligen
            att det är ett bra exempel på en person med ett politiskt kunnande
            och politiska meriter som duger även för det uppdraget. 27 år
            i riksdagen och statsrådserfarenhet från olika områden är naturligtvis
            meriterande för det uppdrag han nu får.
          </note>
          <note>
            Jag är övertygad om att han kommer att sköta det alldeles utmärkt.
            Om det sedan har funnits någon annan kandidat till den posten
            känner jag inte till.
          </note>
          <note>
            När det gäller Sten Heckscher sade ju Ingvar
          </note>
          <note>
            Carlsson vid utfrågningen klart och tydligt - jag utgår från
            att Anders Björck lyssnar när vi kallar in förre statsministern
            till en utfrågning - att det inte var på statsrådsmeriterna som
            Sten Heckscher hade fått erbjudandet att bli rikspolischef, utan
            det var hans juridiska kunskaper och den juridiska bakgrunden
            som var meriterna.
          </note>
          <note>
            Jag förstår att det aldrig har slagit Anders Björck att han kanske
            har fel. Men i moderaternas reservation står det: "Utskottet menar
            att granskningen har visat att regeringen Carlsson har utnyttjat
            utnämningspolitiken till det egna partiets fördel." Men utskottet
            är ju enigt om att det icke är fallet. Att Anders Björck har den
            uppfattningen får stå för honom. Men det faktum att Anders Björck
            har den åsikten är ju inte något bevis.
          </note>
          <note>
            Jag fick aldrig svar på vilken moderat det är som känner sig
            så förnärmad att det föranleder den här debatten.
          </note>
          <note>
            Anf. 15 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Jag tycker att Mats Berglind visar en närmast häpnadsväckande
            naivitet när han tror att det uteslutande handlar om att de personer
            som har nämnts har utnämnts på grund av förtjänst och skicklighet
            och att inga partipolitiska hänsyn har tagits. Det kan Mats Berglind
            bara inte mena! Som jag här har visat finns det ju ett orsakssamband
            med att man av olika skäl har velat bli av med personen i fråga.
          </note>
          <note>
            Som riksdagsledamot vet väl Mats Berglind ändå hur man skriver
            en reservation. Vi står för åsikterna i reservationen. Det är
            det som vi vill att kammaren skall rösta för om det går till omröstning.
            Att vi inte skulle ha rätt att ha en egen uppfattning och skriva
            som vi vill i vår reservation förefaller ganska så märkligt.
          </note>
          <note>
            På en punkt har Mats Berglind rätt: Det är Moderata samlingspartiet
            som driver kampen mot en utnämningspolitik som vi menar icke följer
            regeringsformens bud om förtjänst och skicklighet, som inte tar
            till vara politiska erfarenheter ur olika partier, som inte leder
            till att vi rekryterar de bästa cheferna till statliga ämbetsverk,
            myndigheter, ambassader eller vad det nu kan vara. På den punkten
            har Mats
          </note>
          <note>
            Berglind alldeles rätt; det är Moderata samlingspartiet som driver
            de här frågorna, och det är vi faktiskt stolta över. Men vore
            det inte bättre om man försökte skapa någon form av ordning och
            reda? Alternativet är att ändra stadgandena i regeringsformen.
          </note>
          <note>
            Anf. 16 MATS BERGLIND (s) replik
          </note>
          <note>
            Fru talman! Nog får moderaterna ha vilken åsikt de vill, Anders
            Björck, och nog får de skriva sin reservation på sitt sätt. Det
            var inte det jag invände mot.
          </note>
          <note>
            Jag kanske uttryckte mig otydligt, men jag menade att det som
            står i moderaternas reservation ju inte kan påstås vara sanningen.
            Det är en partsinlaga som beror på att moderaterna känner sig
            förbigångna, men i den sakliga granskning som konstitutionsutskottet
            har gjort finns det i övrigt en stor majoritet för att regeringsformens
            stadganden har följts vid alla dessa utnämningar. Att Anders Björck
            sedan har en annan uppfattning i den frågan överlåter jag åt honom
            att bekymra sig över.
          </note>
          <note>
            Man kan ta andra exempel. När den borgerliga regeringen lämnade
            över 1994 fanns det tolv borgerliga och sex socialdemokratiska
            landshövdingar. Det fanns ingen från Vänsterpartiet och ingen
            från Miljöpartiet heller. Att landshövdingarna rekryteras på partipolitiska
            meriter är kanske ännu vanligare. Men att det ibland blir en viss
            snedfördelning behöver ju inte motivera denna oerhörda misstanke,
            att det bara är socialdemokrater som kommer i fråga.
          </note>
          <note>
            Men nu börjar vi ändå närma oss svaret på den fråga jag ställde,
            nämligen vilken moderat det är som känner sig förbigången. Av
            hettan i Anders Björcks inlägg skulle jag vilja dra slutsatsen
            att det väl är han själv som känner sig förbigången.
          </note>
          <note type="speaker">
            Anf. 17 KENNETH KVIST (v)
          </note>
          <note>
            Fru talman! Den gångna debatten har handlat om vilka partier
            som gynnas eller inte gynnas. Jag skulle vilja säga att jag har
            anslutit mig till majoritetsskrivningen därför att den trots allt
            inte bedyrar alldeles för mycket när det gäller politiseringen
            av tjänstetillsättningen.
          </note>
          <note>
            Jag tycker emellertid att frågan bör lyftas till ett litet annorlunda
            plan. Jag har egentligen rakt motsatt perspektiv på frågan än
            det som förste vice talmannen redovisar.
          </note>
          <note>
            Vi har till den högre utbildningen i vårt land en mycket klar
            och tydlig social snedrekrytering. Ungdomar ur vad vi kan kalla
            överklassen befolkar högskolorna i långt högre grad än vad dessa
            klassers andel av befolkningen skulle motivera. Det gäller också
            vid tillsättandet av högre tjänster inom statsförvaltningen. Vi
            har en utomordentligt stark social snedrekrytering till höga tjänster
            inom statsförvaltningen, som gör att vi har en byråkrati med en
            klart borgerlig prägel.
          </note>
          <note>
            Frågan är inte ordentligt undersökt. Den känsla man har är egentligen
            att socialdemokratiska regeringar bara på ett marginellt sätt
            har påverkat denna sociala snedrekrytering.
          </note>
          <note>
            Det finns också en annan sak i sammanhanget. Jag har inte sett
            någon anledning att på grundval av det material vi har gått igenom
            i utskottet ifrågasätta de gjorda utnämningarna. Jag vill när
            jag godkänner utskottsmajoritetens skrivningar ändå till kammarens
            protokoll notera att vi också märker vilka som över huvud taget
            aldrig kommit i fråga för sådana tjänster som det är fråga om.
            Det är människor med företrädesvis vänsterradikala idéer, miljöaktivister,
            aktivister i solidaritetsrörelser osv. De har aldrig kommit i
            fråga för dessa tjänster. Människor med högeråsikter finns det
            trots allt gott om, även om en del kanske formellt har en socialdemokratisk
            partibok. Vänsterradikaler saknas helt.
          </note>
          <note>
            Det kan inte vara fel på vänstermänniskornas sakliga meriter.
            Det behöver bara ta ett par år efter det att man avsvurit sig
            tidigare åsikter eller bytt politisk fot innan man t.o.m. är kvalificerad
            nog att ingå i själva regeringen. Här, om någonstans, finns det
            social och politisk diskriminering.
          </note>
          <note>
            Med dessa anmärkningar har jag ändå ingenting att erinra mot
            de ställningstaganden som har gjorts för de utnämningar som faktiskt
            har gjorts, utan kan acceptera utskottsmajoritetens skrivningar
            på denna punkt.
          </note>
          <note type="speaker">
            Anf. 18 BIRGIT FRIGGEBO (fp)
          </note>
          <note>
            Fru talman! Jag skulle vilja tillägga några saker till denna
            debatt, trots att jag inte anmält mig tidigare. De har sin utgångspunkt
            i de brösttoner som hörs både från moderat och från socialdemokratisk
            sida i diskussionen om dessa frågor.
          </note>
          <note>
            Det är endast sakliga grunder såsom förtjänst och skicklighet
            som skall ligga till grund för regeringens utnämningspolitik.
            Dessa tjänster - det är ofta generaldirektörer, landshövdingar
            osv. - utannonseras inte. Det är ingen som söker. Det betyder
            att den vägning som sker i normala fall när statliga tjänster
            tillsätts vanligtvis inte sker. Det är ett slags head hunting.
            Man tar folk som man känner till och som man vet har varit duktiga
            på andra håll.
          </note>
          <note>
            Det sannolika är väl att det finns fler socialdemokratiska verkschefer
            än t.ex. borgerliga, och vissa partier saknas förmodligen helt.
            Det kan vara ett utslag av att socialdemokrater oftare arbetar
            inom offentlig sektor än borgerliga politiker och människor som
            jobbar inom privat sektor.
          </note>
          <note>
            Jag tycker att det är litet av ett hyckleri, fru talman, att
            använda dessa brösttoner i diskussionen om dessa frågor. Jag ser
            det som ganska naturligt att vissa regeringar känner till fler
            av sin egen partifärg. Men det är bra att vi ägnar dessa frågor
            uppmärksamhet i utskottet och att vi håller öga på dem, för en
            sak får inte ske. Kvaliteten får inte försämras när det gäller
            verkschefer. Utskottet understryker att även politiska meriter
            kan vara vägledande och uppfylla kravet att kvaliteten inte skall
            sjunka när det gäller våra verkschefer.
          </note>
          <note>
            Anf. 19 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Kenneth Kvist klagade över att representanter för
            vissa partier förbigås. Inom det parti som
          </note>
          <note>
            Kenneth Kvist representerar har man löst det på ett utomordentligt
            fiffigt sätt. Man byter parti, och sedan blir man statsråd ganska
            kvickt. Jag är övertygad om att Kenneth Kvist, när också han har
            bytt parti, har en ljus framtid i olika avseenden när det gäller
            positioner. Han behöver inte misströsta. När partiboken är utbytt
            kan också han omfattas av det svenska förläningssystemet. Känner
            jag honom rätt kan vi nog se fram emot ytterligare något partibyte.
            Lycka till i den omvandlingen!
          </note>
          <note>
            Jag tycker att utskottets ordförande har en mycket viktig poäng.
            Varför bråkar vi om detta? Mats
          </note>
          <note>
            Berglind tycks tro att det är för att några känner sig förbigångna.
            Han frågar vem jag talar för.
          </note>
          <note>
            Jag talar i varje fall inte för dem som har tackat nej till höga
            utnämningar. Jag för inte deras talan, även om det kanske skulle
            finnas anledning att göra det. De som har gjort det klarar sig
            nog, för de har många anbud. De har haft så många poster att de
            inte känner sig särskilt illa klämda.
          </note>
          <note>
            Problemet är just det som Birgit Friggebo pekade på. I ett privat
            företag är det självklart att man med yttersta omsorg försöker
            få fram en chef - det är inte alltid man lyckas - som uppfyller
            en viss bestämd kravspecifikation. Vederbörande skall vara utomordentligt
            duktig, helt enkelt. Allt annat är ovidkommande. Det är naturligtvis
            ytterst en fråga om en effektiv statsförvaltning och ett bra skött
            land. Det är kvaliteten och ingenting annat som jag är ute efter
            när det gäller chefstjänster.
          </note>
          <note type="speaker">
            Anf. 20 KENNETH KVIST (v)
          </note>
          <note>
            Fru talman! Jag kan lugna förste vice talmannen på en punkt,
            eller kanske tvärtom förskräcka honom.
          </note>
          <note>
            Jag kommer att fortsätta att stå ordentligt till vänster i politiken,
            och kommer nog icke, vare sig med tanke på det ena eller andra,
            att byta parti.
          </note>
          <note>
            Anf. 21 Förste vice talman ANDERS
          </note>
          <note>
            BJÖRCK (m)
          </note>
          <note>
            Fru talman! Det var i och för sig en intressant upplysning. Men
            lova inte för mycket, Kenneth Kvist!
          </note>
          <note>
            Jag har hört sådana tongångar förut.
          </note>
          <note>
            Krigsmaterielexportfrågor - organisationen m.m.
          </note>
          <note>
            (avsnitt 15.2-15.5)
          </note>
          <note type="speaker">
            Anf. 22 PETER ERIKSSON (mp)
          </note>
          <note>
            Fru talman! När riksdagen i vintras beslutade att inrätta en
            ny myndighet för att hantera vapenexportfrågor beslutade man också
            att det skulle inrättas en exportkontrollnämnd med representation
            från alla riksdagspartier.
          </note>
          <note>
            När Miljöpartiet sedermera beslöt att nominera den kände vapenexports-
            och fredsforskaren Henrik
          </note>
          <note>
            Westander tog det hus i h-vete. Minister Jan Nygren blev minst
            sagt väldigt upprörd. Han framförde en lång rad argument för att
            Henrik Westander inte borde representeras i Exportkontrollrådet.
          </note>
          <note>
            Jag menar att Henrik Westander är en utomordentligt kunnig kritiker
            som har gjort hela landet en stor tjänst genom att ihärdigt granska
            och avslöja både regeringen och krigsmaterielindustrin. Han har
            avslöjat att man har kringgått riktlinjer och regler för vapenexport.
            Därmed har han också bidragit till ett mer mänskligt samhälle.
          </note>
          <note>
            Regeringens agerande är mer tvivelaktigt. Normalt accepterar
            regeringen de nomineringar som görs av olika partier till nämnder
            och råd. I det här fallet har dock regeringen frångått normal
            praxis och beslutat att inte acceptera Henrik Westander som Miljöpartiets
            representant i Exportkontrollrådet.
          </note>
          <note>
            Jag menar att regeringen därigenom har övertolkat sin utnämningsmakt.
            Regeringen har den s.k. utnämningsmakten. Men jag anser inte att
            det innebär att regeringen suveränt skall bestämma över vilka
            som skall representera de olika partierna. Man skall utgå från
            partiernas val och nomineringar. Det bör i särskilt hög grad gälla
            när det finns ett riksdagsbeslut i botten som reglerar att nämnden
            i fråga skall vara parlamentariskt sammansatt.
          </note>
          <note>
            De argument som regeringen till en början framförde handlade
            t.ex. om att Henrik Westander inte har förtroende i industrin.
            Därför var det inte lämpligt att en sådan ledamot skulle utses.
            Det kan hända att hela
          </note>
          <note>
            Exportkontrollrådet inte faller i nåd hos industrin, men det
            finns en poäng med det. Det är faktiskt inte industrin som skall
            utse Exportkontrollrådet. Man bör utse människor som står fria
            i förhållande till industrin, särskilt i ett läge när man vet
            att det finns representanter både i den tidigare rådgivande nämnden
            och i Exportkontrollrådet som står industrin väldigt nära och
            som gör allt för att liberalisera riktlinjer och ge så många tillstånd
            som möjligt. Därför finns det anledning att också någon som har
            en mer kritisk inställning - och som kan driva den uppfattningen
            med en djup och bred kompetens - finns med.
          </note>
          <note>
            Ett annat argument var att Henrik Westander inte var medlem i
            Miljöpartiet de gröna. Därför kunde han inte få vara med i den
            här nämnden. Han blev medlem i Miljöpartiet de gröna, eftersom
            han delade de värderingar som vi har. Men det hjälpte inte.
          </note>
          <note>
            Långt efter det att riksdagen hade fattat beslut -
          </note>
          <note>
            ett bra tag efter det att Jan Nygren och regeringen hade gått
            i taket på grund av Miljöpartiets nominering
          </note>
          <note>
            - kom argumentet att Exportkontrollrådets ledamöter måste ha
            en parlamentarisk anknytning. Definitionen på en parlamentarisk
            anknytning var att man skulle vara riksdagsledamot eller ha varit
            det. Då hade man äntligen lyckats hitta en formulering som innebar
            att man med ansiktet någorlunda i behåll kunde vägra
          </note>
          <note>
            Henrik Westander tillträde till Exportkontrollrådet och påstå
            att man hade torrt på fötterna.
          </note>
          <note>
            Den argumenteringen har majoriteten i konstitutionsutskottet
            glad i hågen köpt. Eftersom regeringen sent om sider har sagt
            att man måste vara riksdagsledamot eller ha varit det anser också
            KU att det måste vara så. Man har inte brytt sig om att det inte
            fanns ett andetag om det i propositionen från regeringen eller
            i det betänkande som riksdagen senare ställde sig bakom.
          </note>
          <note>
            Det allvarligaste i dag är därför att KU i stället för att hävda
            riksdagens och riksdagspartiernas ställning väljer att huka och
            böja på ryggen så mycket att det innebär att regeringen får en
            ännu starkare ställning i framtiden. Detta är en tendens i tiden.
            Regeringen vinner inflytande i förhållande till riksdagen, och
            riksdagen samtycker. Vi ser samma sak när det gäller
          </note>
          <note>
            EU-frågan och budgetprocessen - som jag var inne på tidigare.
          </note>
          <note>
            Jag tror att man måste ställa frågan om parlamentet håller på
            att bli en ren potemkinkuliss. Det är ett stort vackert hus med
            många människor i full sysselsättning som med stor iver vill göra
            massor av saker, men de står utan makt och inflytande. Orsaken
            tycks vara att riksdagen helt enkelt inte vill ha makt. Frågan
            om vilka som skall utses till ledamöter i Exportkontrollrådet
            är ytterligare ett bevis på att den tesen håller. Det är tragiskt,
            men så tycks det vara, fru talman.
          </note>
          <note>
            Därmed yrkar jag bifall till reservation 2.
          </note>
          <note>
            Anf. 23 PÄR-AXEL SAHLBERG (s)
          </note>
          <note>
            Fru talman! Vapenexportprinciperna har också i år gjort att ett
            antal granskningsanmälningar har väckts.
          </note>
          <note>
            En del av dem gäller en diskussion om de politiska principerna
            för vapenexport. Men den frågan handläggs inte på detta sätt av
            konstitutionsutskottet. Det gör däremot frågan om den anmälda
            regeringen följer de principer som riksdagen har beslutat om och
            de allmänna riktlinjer och den praxis som gäller. I en del av
            anmälningarna vill man gärna gå förbi de nu gällande principerna
            och i stället driva sina uppfattningar i vapenexportfrågorna.
            Peter Eriksson har just gjort sig till tolk för det.
          </note>
          <note>
            Vapenexportfrågorna innebär i flera fall sådana administrativa
            rutiner. Vi kan väl ha litet olika synpunkter, både mellan och
            inom partierna, om hur
          </note>
          <note>
            Sveriges vapenexport skall se ut. Politiskt råder det dock en
            stor samsyn om att en värld av oroshärdar behöver sina försvarsinstrument.
            Också världssamhället har ju genom FN:s insatser de senaste åren
            visat att det finns ett behov av vapenstyrka när det gäller insatser
            där människoliv och framtid står på spel. Sveriges försvar och
            vår egen industri är här inget undantag.
          </note>
          <note>
            Därför är det anmärkningsvärt och beklagligt att
          </note>
          <note>
            Miljöpartiet har använt frågan om Exportkontrollrådet till en
            fråga om de politiska principerna för vapenexporten.
          </note>
          <note>
            Man valde att rekrytera en icke partiansluten person, Henrik
            Westander, som ledamot till rådet. Jag tvivlar inte ett ögonblick
            på att det mer handlade om att driva frågan om vapenexportpolitiken
            än om att utse en ledamot till ett parlamentariskt relaterat råd
            som kan bidra med kunskap om de länder till vilka export faktiskt
            sker.
          </note>
          <note>
            Jag har gjort en sammanfattning av vad Peter
          </note>
          <note>
            Eriksson från Miljöpartiet skriver i reservation 2:
          </note>
          <note>
            För det första har regeringen frångått praxis. För det andra
            har regeringen övertolkat regeringens utnämningsmakt. För det
            tredje har regeringen på ett sent stadium ställt kravet att ledamoten
            skall ha en parlamentarisk anknytning.
          </note>
          <note>
            Exportkontrollrådet efterföljde tidigare råd för politisk koordination
            av vapenexportfrågorna. I samtliga versioner av detta råd har
            den parlamentariska anknytningen antingen varit självklar eller
            varit utsagd i reglementen. På denna punkt har alltså Miljöpartiet
            fel.
          </note>
          <note>
            Statliga myndigheter och för all del också utredningar och kommittéer
            och det aktuella rådet är på olika sätt utlöpare av regeringsmakten.
            Antingen tar regeringen sitt ansvar eller så överlämnar regeringen
            makten till andra instanser. Det självklara är att regeringen
            ansvarar för sitt fögderi. Miljöpartiet anser att det är att övertolka.
            Det synsättet är man helt ensam om.
          </note>
          <note>
            Såväl kds som v, vilka liksom Miljöpartiet inte tidigare varit
            representerade i de aktuella råden, valde att anpassa sina nomineringar
            till gällande praxis och regeringens önskemål. Miljöpartiet däremot
            obstruerar och lämnar sin stol tom.
          </note>
          <note>
            Ett enigt utskott lämnar Miljöpartiet ensamt i sin klagan. I
            stället för att få en konstitutionell granskning har vi fått en
            klagolåt från Miljöpartiet. Det är bara att beklaga att Miljöpartiet
            inte tar sitt ansvar vare sig i riksdagsarbetet eller i KU:s granskning
            utan driver sina egna intressefrågor och väljer att göra det med
            en i sakfrågan kontroversiell ickemedlem. Det är ett tråkigt fattigdomsbevis.
            Utformningen av svensk vapenexportpolitik sker inte i Exportkontrollrådet
            utan med andra instrument, och det borde Miljöpartiet veta!
          </note>
          <note>
            Anmälan riktar sig mot Jan Nygren. KU har enhälligt, så när som
            på Peter Eriksson, konstaterat:
          </note>
          <note>
            "Utskottet finner mot den angivna bakgrunden att regeringen handlat
            formellt korrekt och i överensstämmelse med etablerad praxis i
            det här aktuella utnämningsärendet."
          </note>
          <note>
            Fru talman! Jag yrkar därför bifall till utskottets hemställan
            i KU:s granskningsbetänkande och avslag på reservation 2.
          </note>
          <note>
            I mitt avsnitt finns även frågorna om förändringen av rådgivande
            nämndens organisation och den försening i nytillsättningen som
            därmed uppstod. Där är utskottet enigt, och dock var vi kritiska
            till att den nya rådgivande nämnden blev så försenad.
          </note>
          <note>
            Det finns i år egentligen bara en fläck i KU:s granskningsbetänkande,
            och det är Miljöpartiets klagolåt i detta ärende. Granskningsärendet
            blir därför en kritik mer mot Miljöpartiet än mot regeringen,
            och det var ju knappast meningen med den konstitutionella granskningen
            i konstitutionsutskottet.
          </note>
          <note>
            Anf. 24 PETER ERIKSSON (mp) replik
          </note>
          <note>
            Fru talman! Jag skulle vilja ställa en rak och enkel fråga till
            Pär-Axel Sahlberg efter de brösttoner som kom fram när han sade
            att Miljöpartiet driver intressefrågor i stället för att anpassa
            sig till regeringens önskemål. Det är tragiskt att Miljöpartiet
            skall behöva vara så obstruerande, lät det.
          </note>
          <note>
            Varför, anser Pär-Axel Sahlberg, har vi tillsatt ett parlamentariskt
            råd i det här fallet - Exportkontrollrådet? Varför har vi ett
            riksdagsbeslut som säger att riksdagspartierna skall vara representerade?
            Vad är det för skillnad på detta och att bara tillsätta tjänstemän
            för att göra samma sak? Kan Pär-Axel Sahlberg redogöra för det?
          </note>
          <note>
            Anf. 25 PÄR-AXEL SAHLBERG (s) replik
          </note>
          <note>
            Fru talman! Jag beklagar att Peter Eriksson ställer den frågan
            nu och inte för några månader sedan. Då hade vi kunnat se till
            att ni också hade förstått vilken fråga det är vi har på bordet.
          </note>
          <note>
            När det gäller rådets uppgift framgår det väldigt tydligt att
            det är att tillföra myndigheten sakkunskap och kontinuerlig inblick
            i relevanta utrikes- ,säkerhets- och försvarspolitiska frågor.
          </note>
          <note>
            Men det här med parlamentarisk anknytning är aningen förrädiskt.
            Alldeles nyss stod Peter Eriksson och talade om att de statliga
            myndigheterna inte skulle ha rätt att utfärda och driva en egen
            politik. I
          </note>
          <note>
            den här frågan gäller dock en helt annan logik. Här skall en
            statlig myndighet i form av Exportkontrollrådet bedriva en egen
            politik. Detta visar att Miljöpartiet inte har satt sig in i de
            konstitutionella förutsättningarna i sak utan bara driver sin
            egen fråga.
          </note>
          <note>
            Jag skulle vilja påminna Peter Eriksson om den fråga han ställde
            till Jan Nygren vid den offentliga utfrågningen: Borde det inte
            vara en tillgång för ett råd av detta slag att också ha med personer
            som har en kritisk utgångspunkt?
          </note>
          <note>
            Nu frågar jag: Vad innebär det i ett råd med den här karaktären
            annat än att driva politik? Är det vad
          </note>
          <note>
            Peter Eriksson och Miljöpartiet avser och anser i den här frågan?
          </note>
          <note>
            Anf. 26 PETER ERIKSSON (mp) replik
          </note>
          <note>
            Fru talman! Nu tycker jag nog att Pär-Axel Sahlberg har snärjt
            in sig ganska mycket. Han jämför alltså ett statligt bolag med
            ett parlamentariskt råd som skall ge råd till regeringen och tolka
            riksdagens riktlinjer. Det, menar jag, är politik. Det är därför
            vi har ett parlamentariskt tillsatt råd. Utifrån den kompetens
            som finns i riksdagspartierna, den kunskap och de olika värderingar
            som finns i landet skall man ge regeringen råd innan den beslutar
            sig i de här frågorna.
          </note>
          <note>
            Därför tycker jag att det finns ett speciellt värde i att också
            ge rådet den kompetens, de olika värderingar och de olika synsätt
            som de olika riksdagspartierna representerar. Då känns det väldigt
            märkligt när Pär-
          </note>
          <note>
            Axel Sahlberg talar om att riksdagspartierna måste anpassa sig
            till regeringens önskemål. Då förlorar man ju själva poängen med
            att ha ett parlamentariskt råd. Då kan man lika gärna tillsätta
            tjänstemän som sköter om detta, eller en ren myndighet.
          </note>
          <note>
            Därför tycker jag inte alls att det är något slags konstig logik
            att å ena sidan säga att myndigheter inte bör driva politik mot
            riksdag och regering och å andra sidan säga att ett råd som riksdagen
            beslutat om och regeringen tillsatt skall driva politik. Det är
            logiskt att det finns en skillnad däremellan, eftersom det finns
            en parlamentarisk anknytning i och med att det sitter representanter
            för de olika partierna i rådet.
          </note>
          <note>
            Anf. 27 PÄR-AXEL SAHLBERG (s) replik
          </note>
          <note>
            Fru talman! Jag kan inse att det inte alltid är lätt att förstå
            vad det är vi talar om. Men efter den här ganska omfattande genomgången
            som konstitutionsutskottet har gjort hade det varit roligt att
            få höra i varje fall ett spår av ny kunskap hos Peter Eriksson.
            Jag förstår dock nu att begreppet "parlamentariskt sammansatt"
            har vilsefört Miljöpartiet och Peter Eriksson.
          </note>
          <note>
            Detta är i egentlig mening ingen parlamentarisk kommitté. Det
            är inte riksdagens kommitté, utan det är en utlöpare av regeringsmakten.
          </note>
          <note>
            Vi har ett system i det här landet som jag tycker att vi skall
            vara tacksamma för, nämligen en stor konsensusstruktur. Vi samordnar
            de politiska verksamheterna med det som Anders Björck tidigare
            kallade för en enpartiregering, och det är alldeles korrekt. Detta
            är att betrakta som en myndighet.
          </note>
          <note>
            Andra frågor som Peter Eriksson ställde i den offentliga utfrågningen
            visar återigen att han inte förstått sambandet. Han frågade: Är
            det rent generellt ur demokratisk synpunkt en eftersträvansvärd
            ordning att majoriteten självsvåldigt utser de personer som skall
            representera minoriteten? Det är inte fråga om en majoritet och
            en minoritet! Det är fråga om en regering, med det speciella myndighetsansvar
            som regeringen har, som agerar gentemot de politiska partierna.
          </note>
          <note>
            Nu, Peter Eriksson, borde väl frågan ändå vara klar?
          </note>
          <note>
            Anf. 28 Förste vice talman ANDERS
          </note>
          <note>
            BJÖRK (m)
          </note>
          <note>
            Fru talman! Det är med försvarsmaterielexport som med parfym
            - synd att den behövs och tur att den finns. Den är en nödvändig
            förutsättning för den svenska alliansfria försvarspolitiken. Vi
            skulle inte klara oss, och vi skulle inte ha råd att betala de
            kostnader som behövs för att hålla det svenska försvaret i ett
            materiellt gott skick om vi inte hade möjligheter till viss export.
          </note>
          <note>
            Nu är det emellertid inte den frågan vi diskuterar här i dag.
            Försvarsmaterielexportfrågorna är förvisso intressanta men de
            hör generellt sett inte riktigt hemma i det här sammanhanget.
            Det finns andra tillfällen för kammaren att diskutera detta.
          </note>
          <note>
            Nu diskuterar vi bl.a. det faktum att vi mellan den
          </note>
          <note>
            8 oktober 1994 och den 1 juli 1995 inte hade någon ordinarie
            krigsmaterielinspektör. Vi diskuterar det faktum att det under
            fem månader inte fanns någon parlamentariskt sammansatt nämnd
            som kunde ge regeringen de råd som den här nämnden skulle göra
            i försvarsmaterielexportfrågor.
          </note>
          <note>
            Fru talman! Utskottet konstaterar att detta är en alltför lång
            tidsutdräkt. Det finns anledning att instämma i det. Jag tycker
            att det är bra att utskottet har samlat sig till en enig skrivning.
            Utskottet har ju tidigare kritiserat andra regeringar, med all
            rätt, när det har varit alltför långa vakanser när det gäller
            t.ex.
          </note>
          <note>
            chefer för statliga ämbetsverk.
          </note>
          <note>
            I det här fallet finns det anledning att lägga till en sak. Det
            här var onödigt. Regeringen och det ansvariga statsrådet Mats
            Hellström skulle kunnat snabba på den här processen. Resultatet
            blev ju, som vi kunde konstatera i det s.k. Omanärendet, att man
            inte kunde ha en normal beredning, vilket med all säkerhet trasslade
            till ett och annat. Vi kunde också konstatera att det uppstod
            svåra balanser. När den nya nämnden äntligen kom i gång någon
            gång på sensommaren
          </note>
          <note>
            1995 var det många ärenden som låg och väntade och som man under
            icke obetydlig tidspress var tvingade att försöka beta av.
          </note>
          <note>
            Fru talman! Detta var onödigt. Med litet större administrativ
            skicklighet hade regeringen kunnat undvika detta. Det är bra att
            utskottet har enat sig till ett gemensamt kritiskt uttalande.
          </note>
          <note>
            Anf. 29 PÄR-AXEL SAHLBERG (s) replik
          </note>
          <note>
            Fru talman! Anders Björck slutade med att vi ändå var eniga i
            vårt yttrande. Vad Anders Björck inte sade var ju att det fanns
            andra vägar att föra den här dialogen under den i och för sig
            olyckliga fördröjningen av utseendet av de nya ledamöterna. Men
            det har ju också förklarats ganska väl i utskottets egen bedömning.
          </note>
          <note>
            Avslutningen av utskottets bedömning säger:
          </note>
          <note>
            "Utskottet finner ingen anledning till kritik av regeringens
            förfarande att för en övergångsperiod, i avvaktan på riksdagens
            beslut om en ny organisation m.m. på krigsmaterielexportområdet,
            utse ledamöter i rådgivande nämnden enligt tidigare ordning."
          </note>
          <note>
            Det låter litet mer när Anders Björck talar om det.
          </note>
          <note>
            Det är viktigt att betona att det finns ett missnöje med fördröjningen
            från utskottet, men i övrigt riktas ingen kritik. Detta går att
            förklara genom de omständigheter som fanns. Det fanns andra sätt
            att sköta den här samordningen, vilket också gjordes.
          </note>
          <note>
            Anf. 30 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Jag är naturligtvis alldeles otröstlig om Pär-Axel
            Sahlberg uppfattade mitt lilla inlägg som en otillbörlig kritik
            mot någon av hans partivänner.
          </note>
          <note>
            Jag trodde att vi var överens om en formulering. Jag tolkade
            att det fanns litet av kritik i den. Men om nu
          </note>
          <note>
            Pär-Axel Sahlberg känner sig mycket illa till mods får jag väl
            säga att det bara handlande om ett milt litet påpekande.
          </note>
          <note>
            I själva verket är det nog så att vi var överens i utskottet
            om att detta inte var riktigt lyckat. Jag tycker att det är bra
            om utskottet kan driva en konsekvent linje i de här frågorna.
            Som jag sade, fru talman, har jag även varit med och kritiserat
            regeringar som har varit mig mera närstående när vakanser har
            uppstått.
          </note>
          <note>
            Det är inte rimligt att man har så långa vakanser som detta faktiskt
            handlade om. Här berodde vakanserna inte på några politiska problem.
            De berodde på att man visade en administrativ oskicklighet. Det
            borde vi väl ändå kunna vara överens om att milt och försynt påpeka.
          </note>
          <note>
            Jag är naturligtvis ledsen om Pär-Axel Sahlberg också är mycket
            ledsen.
          </note>
          <note type="speaker">
            Anf. 31 HÅKAN HOLMBERG (fp)
          </note>
          <note>
            Fru talman! Under nästa rubrik kommer jag att säga något utöver
            det som redan har sagts från talarstolen, bl.a. av Anders Björck,
            om dessa fem månader och konsekvenserna av dem för t.ex. Omanärendet.
          </note>
          <note>
            Nu tänkte jag bara göra några reflexioner om det som debatten
            i övrigt i första hand har handlat om, nämligen den s.k. Westanderhistorien.
            På den här punkten gör Folkpartiet samma bedömning som majoriteten
            i utskottet, även om vi i och för sig har en del kritiska synpunkter
            på ett och annat som handlar om vapenexport.
          </note>
          <note>
            Men här är det alltså fråga om något annat. Det är en viktig
            distinktion mellan den hållning som jag uppfattar att vi intar
            och den som jag uppfattar att
          </note>
          <note>
            Miljöpartiet intar, där det principiellt handlar om vapenexporten
            från alla tänkbara utgångspunkter.
          </note>
          <note>
            Man är emot den under alla förhållanden och agerar därefter.
            Det står naturligtvis detta parti fritt att göra det.
          </note>
          <note>
            Men här har vi ändå en fråga där vi bör vara ganska noga med
            vad som gäller. Regeringen har i princip möjlighet att utse dem
            som den vill. Redan av det skälet måste man dra slutsatsen att
            någon kritik mot att regeringen aktivt har utövat den rätten inte
            gärna kan riktas. Det är ändå regeringen som har det övergripande
            ansvaret för hur myndigheternas arbete bedrivs.
          </note>
          <note>
            Det finns en förhistoria med en koppling som man tidigare har
            ansett vara naturlig mellan hanteringen av krigsmaterielfrågor
            och Utrikesnämnden samt en koppling till riksdagsledamotsskap
            eller något jämförbart. Egentligen är det ganska enkelt.
          </note>
          <note>
            Men man kan också se frågan på ett annat sätt, om man har lust.
            Man kan fråga sig vad som hade blivit följden för Exportkontrollrådet
            och för Westander själv och hans nya parti om nomineringen mot
            all förmodan hade godtagits. Skulle Westander i någon tänkbar
            fråga kunnat inta någon annan hållning än att avvisa varje tänkbar
            vapenaffär? Det är svårt att tänka sig det. Då hade han ju rimligen
            anklagats för svek av dem som såg en poäng med att han satt där.
            Om man ser saken på det sättet är naturligtvis frågan vad som
            egentligen var vitsen med att nominera Westander.
          </note>
          <note>
            Det förefaller mig som om Miljöpartiet knappast kan ha väntat
            att detta skulle gå igenom av det enkla skälet att arbetet i det
            här organet ändå bygger på att det finns en viss enighet om åtminstone
            vilket regelverk som för närvarande gäller och att man har att
            arbeta inom det. Det bygger också på att det finns ett visst förtroende
            mellan de intressen som möts där. En person som anser att hela
            regelverket är illegitimt har naturligtvis vissa svårigheter att
            arbeta i ett sådant organ, skulle jag föreställa mig. Det hade
            varit en annan fråga om Westander hade nominerats till en allmän
            utredning om vapenexportens framtid eller något sådant. Men det
            var alltså inte detta det gällde, och därav kommer den slutsats
            vi har dragit.
          </note>
          <note>
            Anf. 32 PETER ERIKSSON (mp) replik
          </note>
          <note>
            Fru talman! Jag vill bara förklara litet tydligare.
          </note>
          <note>
            Det tycks finnas många missförstånd i den här frågan.
          </note>
          <note>
            Henrik Westander klargjorde mycket tydligt för
          </note>
          <note>
            Miljöpartiet att han var beredd att ställa upp på det regelverk
            som finns och göra uttolkningar av det om han fick förtroendet
            att sitta i Exportkontrollrådet. Att han sedan inte i grunden
            vill ha det regelverket utan vill ha förändringar av det är en
            helt annan sak.
          </note>
          <note>
            Det finns andra ledamöter som vill ha förändringar i andra riktningar.
            Det har jag inte hört Håkan Holmberg kritisera. Jag har inte hört
            honom säga att det är omöjligt att sitta i rådet om man som Anders
            Björck t.ex. vill ha en liberalisering av riktlinjerna.
          </note>
          <note>
            Det är uppenbart att riktlinjerna går att tolka på olika sätt.
            Det ser vi ju t.ex. i det ärende som följer på detta, Omanärendet.
            Det är uppenbarligen så att regeringen under åren som gått hittat
            nya tolkningar som passat bättre för de tillstånd man velat ge
            och för de ansökningar som funnits.
          </note>
          <note>
            Anf. 33 HÅKAN HOLMBERG (fp) replik
          </note>
          <note>
            Fru talman! Det är naturligtvis en stor skillnad mellan att tycka
            att man inom ramen för gällande regelverk skall vara generösare
            - det finns de som tycker det, men jag hör inte till dem - och
            att tycka att man inte skall ha någon vapenexport över huvud taget.
            Det är faktiskt två mycket olika ståndpunkter.
          </note>
          <note>
            Därför tror jag inte att den situation som Peter Eriksson är
            inne på någonsin skulle kunna aktualiseras. Det handlar ju ändå
            om att tolka ett regelverk som i princip medger att vi under vissa
            givna förutsättningar skall kunna sälja vapen. Sedan kan man definiera
            de förutsättningarna och resonera kring vad de exakt innebär.
          </note>
          <note>
            Men tycker man att allt detta principiellt är fel, vilket i sig
            är en fullt respektabel hållning, får man givetvis betydande problem
            om man sitter i ett organ som har att tillämpa detta regelverk.
            Det problemet skulle i så fall ha drabbat Henrik Westander. Om
            han nu verkligen har gjort en sådan utfästelse som Peter
          </note>
          <note>
            Eriksson antyder, tror jag nästan att han skall vara glad att
            han inte hamnade i den positionen. Det hade inte gått ihop för
            honom.
          </note>
          <note>
            Anf. 34 PETER ERIKSSON (mp) replik
          </note>
          <note>
            Fru talman! Menar Håkan Holmberg att man inte bör kunna sitta
            i rådet om man inte anser att regelverket ger det bästa av världar
            och är det slutliga resultatet av civilisationens framväxt? Är
            det slutsatsen av
          </note>
          <note>
            Håkan Holmbergs resonemang?
          </note>
          <note>
            Anf. 35 HÅKAN HOLMBERG (fp) replik
          </note>
          <note>
            Fru talman! Peter Eriksson är fullt medveten om att det finns
            en opinion i landet som principiellt motsätter sig att Sverige
            under några omständigheter över huvud taget säljer vapen till
            andra länder, och att
          </note>
          <note>
            Henrik Westander är representant för den opinionen.
          </note>
          <note>
            Det går att ha den åsikten. Man kan tänka sig att en statlig
            utredning med representation från olika håll kommer till denna
            slutsats någon gång i framtiden, om de politiska förhållandena
            i landet är sådana att det finns en majoritet för en sådan uppfattning.
          </note>
          <note>
            Men det här handlar inte alls om det. Nu finns det ett regelverk
            som ser ut på ett visst sätt. Det kan förändras och diskuteras.
            Men om man är motståndare till att detta regelverk över huvud
            taget tillämpas får man problem om man verkligen tar säte i nämnden.
          </note>
          <note>
            Därför tillåter jag mig att misstänka att syftet med att nominera
            Westander aldrig var riktigt seriöst.
          </note>
          <note type="speaker">
            Anf. 36 KENNETH KVIST (v)
          </note>
          <note>
            Fru talman! Med anledning av det senaste replikskiftet skulle
            jag vilja poängtera att den här debatten inte är en debatt för
            eller mot en nominering av Henrik Westander. Den handlar inte
            heller om de sakskäl som kan finnas eller inte finnas i frågan.
            Debatten gäller helt enkelt frågan om regeringen har rätt eller
            inte att nobba en nominering från ett parti till en post inom
            ett organ med en viss myndighetsutövning.
          </note>
          <note>
            Jag menar att det är helt klart att regeringen har rätt att såväl
            bestämma de kriterier som skall uppfyllas vid nominering av representanter
            i olika organ som att utse dem. Det ligger i regeringens utnämningsmandat.
          </note>
          <note>
            Regeringen har inte heller bestämt vem som skall representera
            Miljöpartiet. Regeringen har faktiskt bestämt att en föreslagen
            kandidat icke uppfyller de kriterier som regeringen har ställt
            upp. Därmed godtar inte regeringen denna kandidat, vilket regeringen
            har rätt att inte göra. Regeringen har i stället anmodat
          </note>
          <note>
            Miljöpartiet att föreslå en annan kandidat, vilket regeringen
            också har rätt att göra.
          </note>
          <note>
            Detta sker ju vid många andra tillsättningar. Det har också skett
            vid flera andra tillfällen. Det finns t.ex. ett system som innebär
            att partierna anmodas att föreslå två kandidater för att regeringen
            skall kunna välja en man eller en kvinna, så att man skall få
            en jämn könsrepresentation i olika utredningar, styrelser och
            andra sammanhang.
          </note>
          <note>
            Det förhållandet att regeringen har den här rätten har inte varit
            föremål för någon stor debatt. Jag kan tycka att regeringens rätt
            är alldeles för generös. Regeringen har ju ibland faktiskt rätt
            att aktivt utse vem som skall företräda ett parti.
          </note>
          <note>
            Men i det här fallet har regeringen bara ägnat sig åt att bestämma
            kriterier och att neka en person att ingå i ett sammanhang, eftersom
            regeringen anser att personen inte uppfyller de kriterier som
            regeringen har rätt att ställa upp. I konstitutionell mening kan
            det därför inte finnas någon anledning att anmärka på regeringens
            agerande i det här fallet.
          </note>
          <note>
            Anf. 37 Förste vice talman ANDERS
          </note>
          <note>
            BJÖRK (m) replik
          </note>
          <note>
            Fru talman! Jag tycker att Kenneth Kvist gör en korrekt analys
            av situationen. Även om det har blivit stor massmedial uppståndelse
            kring utnämningen av
          </note>
          <note>
            Henrik Westander är detta icke den fråga som konstitutionsutskottet
            har anledning att bedöma. Det är nämligen, Kenneth Kvist, inte
            alls särskilt unikt att en regeringen skickar tillbaka personer.
          </note>
          <note>
            Det kan man ha olika uppfattning om. Från moderat håll har vi
            reagerat när vi t.ex. inte har fått representation på det sätt
            vi har velat - i Sidas styrelse, när det gäller AMS, Universitetsutredningen
            och Sjösäkerhetskommittén för att nämna några exempel. Vi har
            valt en annan metod än den som har tillämpats av
          </note>
          <note>
            Miljöpartiet. Vi har bett om överläggningar med det ansvariga
            statsrådet. På den tiden var det statsrådet
          </note>
          <note>
            Jan Nygren. Sådana överläggningar har ägt rum, och vi hoppas
            att regeringen har fått en förståelse för att det här kan vara
            litet problematiskt. Det måste rimligtvis vara partierna som nominerar
            den person eller de personer som man vill skall representera partiet.
          </note>
          <note>
            I Moderata samlingspartiet har vi, fru talman, icke gått med
            på att utse en man och en kvinna. Vi anser att vi väljer den som
            vi tycker är bäst. Skulle man vara riktigt konsekvent, och det
            är ju inte regeringen, bör man rimligtvis ändra regeringsformen
            så att vi vid val av talman, fru talman, eller statsminister också
            har alternativ. Det skulle alltså alltid föras fram en man och
            en kvinna till talmansposten eller till statsministerposten. Då
            vore det allvar på det här området.
          </note>
          <note type="speaker">
            Anf. 38 PETER ERIKSSON (mp)
          </note>
          <note>
            Fru talman! Jag känner mig tvungen att gå upp i talarstolen en
            gång till med anledning av det som Pär-
          </note>
          <note>
            Axel Sahlberg var inne på. Jag vill kort kommentera det.
          </note>
          <note>
            Vapenexportrådet kan härledas ur Utrikesnämnden. Det är alltså
            en ersättning för partiledardiskussioner.
          </note>
          <note>
            Att mot denna bakgrund resonera så som Pär-Axel
          </note>
          <note>
            Sahlberg tycker jag är mycket illavarslande och oroväckande.
            Demokratin och parlamentarismen kan inte bygga på anpassning till
            regeringen, och det här rådet kan inte jämställas med vilken myndighet
            som helst.
          </note>
          <note>
            När det gäller inlägget från Vänsterns Kenneth
          </note>
          <note>
            Kvist är det riktigt att kriterierna uppställs av regeringen,
            men i det här fallet kom kriterierna i efterhand, och det tycker
            jag inte är rimligt. Det är märkligt att Vänstern smeker regeringen
            medhårs i den här frågan. Det är solklart att regeringen kom med
            sina argument långt i efterhand. Det är något helt annat att som
            när det gäller könskvoteringen säga i förväg att det får föreslås
            en man och en kvinna.
          </note>
          <note>
            Anders Björk säger att när moderaterna inte får som de vill har
            de överläggningar med regeringen.
          </note>
          <note>
            Det hade vi i den här frågan.
          </note>
          <note>
            Anf. 39 PÄR-AXEL SAHLBERG (s) replik
          </note>
          <note>
            Fru talman! Jag är glad att Peter Eriksson tog upp den här frågan
            igen. Samtidigt är jag litet ledsen över att det ligger ett så
            grundläggande missförstånd bakom såväl anmälningen som den reservation
            som Peter
          </note>
          <note>
            Eriksson har skrivit.
          </note>
          <note>
            Riksdagen har några egna myndigheter, bl.a. JO-
          </note>
          <note>
            ämbetet. I övrigt rör det sig om myndigheter inom regeringens
            sfär. Vi skall vara tacksamma för den parlamentariska strukturen,
            dvs. för att det från parlamentet rekryteras ledamöter till sådant
            här arbete, men det gäller här en myndighet inom regeringens sfär.
            Detta borde vara en grundläggande kunskap, och den styr också
            hela agerandet från regeringens sida.
          </note>
          <note>
            Det utgör också den självklara grunden till att vi i utskottsmajoriteten
            har yttrat oss på det sätt som vi gjort.
          </note>
          <note>
            Det är olyckligt att ett missförstånd har krävt så mycket tid
            och väckt så mycket aggression. Nu tar det också kammarens dyra
            tid i anspråk. Någon gång borde också Peter Eriksson komma över
            tröskeln till att säga: Nu har jag förstått vad frågan handlade
            om.
          </note>
          <note>
            Anf. 40 PETER ERIKSSON (mp) replik
          </note>
          <note>
            Fru talman! Vad vi har gjort är att vi har bildat en myndighet
            och därefter också inrättat Vapenexportrådet. Formellt kan även
            Vapenexportrådet ses som en myndighet, men det är en ersättning
            för partiledardiskussioner i Utrikesnämnden. Det är inte rimligt
            att komma dragande med argumentet att det är som vilken annan
            myndighet som helst. Då är man ute på en seglats långt bort från
            de arbetsformer som bör vara rimliga för riksdagen och regeringen
            och för samarbetet dem emellan.
          </note>
          <note>
            Anf. 41 KENNETH KVIST (v) replik
          </note>
          <note>
            Fru talman! Om jag personligen skulle ta åt mig av politiska
            diskussioner, skulle jag finna dagens tillställning vara märklig.
            Först utsätts jag för ett uppenbart värvningsförsök från förste
            vice talmannen, som vill få mig att byta parti, och nu tillvitas
            jag av Peter
          </note>
          <note>
            Eriksson att smeka regeringen i den här frågan.
          </note>
          <note>
            Jag deltar inte i konstitutionsutskottets granskning för att
            smeka någon regering, utan jag är snar till kritik när denna är
            befogad, men i det här fallet har regeringen utövat sin rätt när
            det gäller att utse regeringsorgan. Man kan ha synpunkter på om
            den har satt upp kriterierna i tid eller inte, men regeringen
            har rätt också att sätta upp kriterierna litet senare än vad som
            faller partierna i smaken.
          </note>
          <note>
            Vi måste granska den här frågan utifrån en konstitutionell utgångspunkt,
            inte utifrån sakskälen för eller emot en viss person. Det är regeringen
            som har rätt att göra den här bedömningen, och den har den också
            gjort den. Den kan inte utsättas för kritik för detta.
          </note>
          <note>
            Anf. 42 PETER ERIKSSON (mp) replik
          </note>
          <note>
            Fru talman! Detta är vad konstitutionen säger i den här frågan,
            men sedan är det upp till oss i konstitutionsutskottet att avgöra
            var gränserna för regeringens utnämningsmakt går. Helt uppenbart
            måste de gå någonstans. Jag tror inte att Kenneth Kvist ställer
            sig bakom att regeringens utnämningsmakt går så långt att regeringen
            helt efter eget godtycke kan plocka ut folk från Vänsterpartiet
            eller andra partier och säga att de representerar dessa partier.
          </note>
          <note>
            Jag tycker att Vänstern har varit väldigt flat och ställt sig
            bakom regeringens maktutövning i stället för att sätta gränser
            som visar att riksdagen och riksdagspartierna kan påverka och
            styra tillsättandet av sina egna ledamöter i olika råd och nämnder.
          </note>
          <note>
            Anf. 43 KENNETH KVIST (v) replik
          </note>
          <note>
            Fru talman! Man måste vara litet noga med orden.
          </note>
          <note>
            Trots allt har regeringen inte utsett vem som skall representera
            Miljöpartiet, utan regeringen har, som jag sade, satt upp kriterier
            och ansett att Miljöpartiets nominering inte har fyllt de kriterierna.
            Regeringen har rätt att fatta detta beslut. Då finns det i konstitutionell
            mening ingenting att anmärka på saken.
          </note>
          <note>
            Sedan kan vi ha synpunkter på vapenexportfrågor osv. som kanske
            ligger helt i linje med uppfattningarna hos den person som saken
            gäller, men det är en helt annan fråga. Här gäller det en konstitutionell
            prövning av om regeringen har formell grund att fatta beslutet
            i denna mening, och det har regeringen haft.
          </note>
          <note>
            Anf. 44 PETER ERIKSSON (mp) replik
          </note>
          <note>
            Fru talman! Vad jag efterfrågar är något slags markering från
            Vänstern av var gränsen går. När man inte ens är beredd att ge
            något slags vink om var gränserna går utan bara säger: Det är
            okej, det är bra, regeringen gör rätt; även om regeringen först
            i efterhand talar om varför den inte godkänner den ene eller den
            andre, är det dess ensak - då är man flat, då stryker man regeringen
            medhårs i stället för att sätta gränser för regeringens utnämningsmakt.
          </note>
          <note>
            Anf. 45 KENNETH KVIST (v) replik
          </note>
          <note>
            Fru talman! Vi har ju i utskottets behandling av det här verkligen
            diskuterat gränsdragningen, och vi har också sagt att regeringen
            inte skall utse vilka som skall företräda partier. Peter Eriksson
            vet mycket väl att det visst finns gränser för detta.
          </note>
          <note>
            Men i det här fallet handlar det ju inte om att regeringen har
            utsett någon, utan regeringen har satt upp kriterier - låt vara
            sent - och funnit att en nominerad person inte fyller dessa kriterier
            och avvisat denne. Denna rätt har regeringen otvivelaktigt när
            det gäller ett sådant här organ. Det är detta som konstitutionsutskottet
            skall granska, ingenting annat. Annars blir vår granskning inte
            särskilt trovärdig.
          </note>
          <note>
            Krigsmaterielexportfrågor - Omanärendet m.m.
          </note>
          <note type="speaker">
            Anf. 46 HÅKAN HOLMBERG (fp)
          </note>
          <note>
            Fru talman! Frågan om vapenexporten till Oman är en av de intressantare
            i årets granskning. Här finns en rad komponenter, som alla är
            värda sina kommenterar. En gäller själva beredningen, där det
            förefaller uppenbart att vissa påtagliga och såvitt jag begriper
            av ingen förnekade brister kan ha bidragit till att beslutet om
            export till Oman blev tokigt.
          </note>
          <note>
            En annan gäller bedömningen av hur frågan om mänskliga rättigheter
            - en av de avgörande i varje vapenexportärende - skall hanteras.
            Här finns två tydligt skilda uppfattningar företrädda i utskottet,
            och det är naturligtvis här som kärnfrågan ligger.
          </note>
          <note>
            En tredje gäller frågan om s.k. följd- och kompletteringsleveranser,
            där en del av oss har en stark känsla av att praxis håller på
            att förskjutas utan att några politiska beslut finns som grund.
          </note>
          <note>
            Den rådgivande nämnden för krigsmaterielexport hade som bekant
            suspenderats under våren 1995. Det ansvariga statsrådet Mats Hellström
            hade då i stället naturligen kunnat ta egna kontakter med partierna.
          </note>
          <note>
            Som det nu blev kom kontakterna att skötas av olika personer
            vid olika tillfällen. Man kan ganska lätt inse att detta bidrog
            till att det uppstod tolkningsproblem vad gäller partiernas inställning.
            Troligen bidrog naturligtvis också när det gäller den mer grundläggande
            faktainhämtningen den omständigheten att KMI inte hade någon fungerande
            chef. Här har vi de berömda fem månaderna som vi redan har varit
            inne på.
          </note>
          <note>
            Jag noterar att det på ett annat ställe än där detta ärende behandlas
            i utskottets betänkande finns en skrivning om SSI i en delvis
            parallell fråga där det handlar om två månader med en delvis liknande
            situation. Då skriver vi allihop att det är en självklarhet att
            en myndighet skall ha en fungerande styrelse och att två månaders
            tidsutdräkt i det här fallet inte är godtagbart, osv. Det är klart
            att fem månader är mer är två, och det gör det naturligtvis ännu
            mer bekymmersamt. Majoriteten utesluter inte heller att detta
            har skapat problem.
          </note>
          <note>
            Det är rimligt att utgå från att det faktum att de massarresteringar
            som förekom i Oman år 1994 inte kom att rapporteras på det sätt
            som hade varit rimligt medföljde att beslutet fattades på grunder
            som var alldeles för bräckliga. De invändningar mot vapenaffären
            med Oman som Folkpartiet redovisade i den informella samrådsrunda
            som ändå skedde handlade till yttermera visso just om de frågor
            där kunskapen i regeringen redan från början var bristfällig,
            dvs. situationen när det gäller de mänskliga rättigheterna.
          </note>
          <note>
            Man kan om man har lust säga mycket om de svenska principerna
            för till vem, hur och när vi skall kunna exportera vapen. Själv
            har jag sympati för ett litet annorlunda synsätt än det gällande,
            som skulle utgå från att demokratier helt enkelt har samma rätt
            som vårt eget land att försvara sig och att ett rent demokratikriterium
            borde övervägas som åtminstone en central beståndsdel i prövningen
            av olika exportaffärer.
          </note>
          <note>
            Det är ändå ett faktum att de kriterier som gäller bl.a. bygger
            på att länder som köper svenska vapen inte får vara sådana länder
            som grovt förtrampar de mänskliga rättigheterna. Som bekant skärpte
            utrikesutskottet häromåret den svenska hållningen just på den
            här punkten. Mycket stor varsamhet bör därför rimligen iakttas
            när det gäller export till länder där man kan sätta frågetecken
            för hur regimen respekterar de mänskliga rättigheterna.
          </note>
          <note>
            Ingen förnekar såvitt jag vet att de övergrepp som utskottet
            nu på olika sätt kommenterar ägde rum i
          </note>
          <note>
            Oman år 1994. Regimen slog till mot en grupp oppositionella som
            av allt att döma tillhörde en fundamentalistisk muslimsk riktning.
            Ett stort antal personer arresterades, och en del dömdes till
            fängelse.
          </note>
          <note>
            Åtminstone en dödsdom utfärdades, som sedan omvandlades till
            fängelsestraff.
          </note>
          <note>
            Majoriteten påpekar i och för sig korrekt att regimen i Oman
            dessförinnan har utmärkts av en mildare hållning gentemot den
            kungliga regimens kritiker.
          </note>
          <note>
            Sedan kommer den intressanta frågan: Betyder det att det som
            hände år 1994 bör betraktas som ett tillfälligt avsteg från en
            i övrigt acceptabel praxis och alltså inte kan åberopas som argument
            mot vapenaffären?
          </note>
          <note>
            Jag kan förstå vad de menar som hävdar den ståndpunkten. Jag
            hoppas att de får rätt när det gäller utvecklingen i Oman. Men
            egentligen handlar frågan om någonting annat. Kunde man år 1995
            veta att det som hände år 1994 bara var ett tillfälligt avsteg
            och inte början till en ny och mer repressiv politik? Det kunde
            man naturligtvis inte.
          </note>
          <note>
            Kunde det faktum att de personer som arresterades år 1994 kanske
            om de fått chansen hade velat upprätta en mer diktatorisk regim
            än sultanens ursäkta de metoder som användes för att slå ner konspirationen?
          </note>
          <note>
            Möjligen ur ett internt omanskt perspektiv, men inte lika självklart
            för oss som har att bedöma svensk vapenexport.
          </note>
          <note>
            Det avgörande är inte nödvändigtvis att en diktatur fängslar
            personer som kanske vill ha en annan diktatur i stället utan snarare
            - och här finns resonemang i utrikesutskottets yttranden som saken
            - att själva metoden och de relationer mellan olika politiska
            fraktioner som detta antyder befäster intrycket av ett land där
            mänskliga rättigheter generellt sitter trångt, där ytterligare
            urladdningar kan ske och där hot mot stabiliteten lätt kan uppstå
            på nytt.
          </note>
          <note>
            Utrikesutskottet påpekade 1992/93 att frågan om mänskliga rättigheter
            har en säkerhetspolitisk dimension. Det är just vad det här handlar
            om. Man bör vara ganska bekymrad och oroad när en regim, även
            om det inte är den värsta regimen i världen, finner det nödvändigt
            att använda den här sortens metoder mot en grupp som konspirerar
            emot den. Då kan det vara så att hela utvecklingen i landet håller
            på att gå överstyr. Man kunde år 1995 inte veta om det som hände
            år 1994 skulle leda vidare åt fel håll eller verkligen vara något
            tillfälligt.
          </note>
          <note>
            Hela resonemanget om den allmänna trenden kontra tillfälligheter
            saknar såvitt jag kan förstå stöd i de riktlinjer vi ändå har
            att bedöma. Man kan också uttrycka detta på ett annat sätt. Skall
            det faktum att ingenting som liknar det som hände år 1994 hade
            hänt tidigare leda till att man betraktar det som faktiskt hände
            år 1994 som om det inte hade hänt? Det är litet grand av den logiken.
            Det är ungefär som i Tage Danielssons sannolikhetsmonolog. Om
            någonting var väldigt osannolikt därför att trenden hittills har
            varit positiv kanske det ändå inte riktigt har hänt när det faktiskt
            hände.
          </note>
          <note>
            Detta är en riskabel hållning. Jag har svårt att se att den är
            förenlig med intentionerna bakom de regler som gäller för svensk
            vapenexportpolitik. Vad vi i praktiken kan göra är helt enkelt
            att utgå från de händelser som faktiskt har inträffat, när de
            har inträffat och sedan vara försiktiga med att medge export tills
            vi har någorlunda säker mark under fötterna för att kunna säga
            att detta var något som var en historisk episod och att den allmänna
            situationen är positiv.
          </note>
          <note>
            Man kan när det gäller Gulfstaterna peka på ett antal andra länder
            där situationen är likartad med den i Oman. Jag tycker att man
            skall akta sig för att knäsatta hela detta resonemang om engångshändelser
            kontra den allmänna trenden som någonting som är ett acceptabelt
            och rimligt resonemang vid bedömningen av svensk vapenexport.
          </note>
          <note>
            Till bilden hör också problem vad gäller följd- och kompletteringsleveranser.
            Här känner vi oss oroade, men vi avstår från att reservera oss.
            I stället kommer, som framgår av betänkandet, KU att på eget initiativ
            och inom ramen för nästa års granskning att analysera den problematiken.
            Jag tror att det är mycket angeläget att det sker.
          </note>
          <note>
            Fru talman! Med detta vill jag yrka bifall till de reservationer
            när det gäller Omanfrågan som Folkpartiet står bakom.
          </note>
          <note type="speaker">
            Anf. 47 KENNETH KVIST (v)
          </note>
          <note>
            Fru talman! I mångt och mycket kan jag instämma i det Håkan Holmberg
            har anfört. Vi har egentligen inte så stora skiljaktigheter i
            åsikterna kring detta ärende. Omanärendet är begränsat till sin
            omfattning, men det reser ändå viktiga principfrågor.
          </note>
          <note>
            I korthet säger historiken följande. Svenska företag fick exportera
            ett visst stridsledningssystem. Men det var från början inte alls
            militär utrustning. Det exporterades som civil utrustning, kompletterades
            i
          </note>
          <note>
            Tyskland därför att man vill kringgå gamla bestämmelser och blev
            till stridsledningssystem. Det är det korrekta. Man exporterade
            alltså viss utrustning som sedermera under resans gång ner till
            Oman blev stridsledningssystem.
          </note>
          <note>
            Detta var egentligen klandervärt. Föregiven civil export blev
            alltså militär export. Sedermera skärptes reglerna, vilket skulle
            ha gjort redan den ursprungliga civila exporten till militär export.
            Men oaktat detta inför man ett nytt begrepp, nämligen att det
            skulle gälla kompletteringleveranser.
          </note>
          <note>
            Reglerna var så att säga redan brutna genom att man kringgick
            dem via utlandet. När man nu lever under skärpta regler inför
            man ett nytt begrepp, nämligen kompletteringsleveranser. På så
            sätt godkänns denna vapenexport. Detta innebär en glidning i de
            regler som gäller, och vi menar att det icke kan accepteras.
          </note>
          <note>
            Vi har också haft ett något märkligt politiskt förändringsspel
            i den här frågan. I vapenexportärendena har krävts konsensus,
            dvs. att de partier som satt i
          </note>
          <note>
            Utrikesnämnden skulle vara överens för att export skulle få äga
            rum.
          </note>
          <note>
            Omanärendet var aktuellt under den borgerliga regeringstiden.
            Socialdemokraterna uttryckte då tveksamhet. Man ville vänta med
            att ta ställning till exporten. Det gjorde att den borgerliga
            regeringen följde denna begäran och inte fattade något beslut
            om en export.
          </note>
          <note>
            Sedan fick Socialdemokraterna regeringsmakten, och frågan kom
            upp på nytt. Då hade socialdemokraterna tydligen tänkt färdigt.
            Grova kränkningar av de mänskliga rättigheterna har skett i Oman
            i tiden mellan det att socialdemokraterna uttryckte tveksamhet
            till exporten och det att de själva satt i regeringsställning
            och ville besluta att exporten skall äga rum.
          </note>
          <note>
            Under tiden socialdemokraterna ändrar ståndpunkt från tveksamhet
            till färdig ja-ståndpunkt har alltså grova kränkningar av mänskliga
            rättigheter skett i
          </note>
          <note>
            Oman.
          </note>
          <note>
            Folkpartiet, som i den borgerliga regeringen hade sagt sig vara
            för den här exporten eftersom det inte fanns någon avvikande mening
            inom regeringen, gjorde en motsatt resa. Man uttryckte tveksamhet
            till exporten till följd av det ändrade läget kring de mänskliga
            rättigheterna. Det förefaller mig vara en mer begriplig och logisk
            hållning än den socialdemokratiska.
          </note>
          <note>
            Men här är dilemmat att konsensusen inte prövades riktigt, eftersom
            det under den här tiden inte fanns någon rådgivande nämnd, inget
            officiellt organ där
          </note>
          <note>
            Folkpartiets ändrade hållning kunde uttryckas. Den uttrycktes
            i stället i mer eller mindre enskilda samtal med företrädare för
            regeringen.
          </note>
          <note>
            Ord har kommit att stå mot ord när det gäller vad
          </note>
          <note>
            Folkpartiets tveksamhet egentligen har inneburit, hur den skulle
            ha tolkats och om ett positivt regeringsbeslut bröt mot konsensusprincipen
            eller inte. Det tyder på att det var en nackdel att den rådgivande
            nämnden inte var i funktion vid tillfället. Vi menar att regeringen
            måste få kritik för detta.
          </note>
          <note>
            Frågan om hur det är med de mänskliga rättigheterna i ett land
            måste i det här sammanhanget bedömas i absolut mening. I regelverket
            finns inte någonting som långsiktig trend eller andra vaga beskrivningar.
            Det handlar om konkreta brott mot mänskliga rättigheter.
          </note>
          <note>
            Dessutom har brotten mot de mänskliga rättigheterna varit få
            under åren 1990-1993, 200 under 1994
          </note>
          <note>
            och möjligtvis få igen 1995. Om man skulle göra ett femårsmedeltal
            skulle tendensen fram till dess att beslutet fattades med nödvändighet
            bli starkt stigande.
          </note>
          <note>
            Kurvan skulle inte ha en negativ lutning, vilket regeringen tycks
            påstå. Tiden med få övergrepp är ju mycket längre före året med
            många övergrepp än tiden med få övergrepp efteråt. Regeringen
            har alltså statistiskt fel när den försöker göra gällande att
            den långsiktiga tendensen tyder på en förbättring av förhållandena.
            Det finns inga statistiska bevis för det.
          </note>
          <note>
            Vidare var det så att dåvarande föredragande statsråd, Mats Hellström,
            inte hade kännedom om dessa kränkningar. Regeringens interna arbete
            fungerade så att han heller inte fick kännedom om kränkningarna
            när han skulle föredra ärendet inför Utrikesnämnden. Därmed kom
            han att ge nämnden ett otillräckligt eller felaktigt beslutsunderlag.
            Det är både anmärkningsvärt och klandervärt att det kan vara på
            det viset.
          </note>
          <note>
            Här föreligger alltså flera brister i regeringens hantering av
            ärendet.
          </note>
          <note>
            För det första inför man ett nytt begrepp, s.k.
          </note>
          <note>
            kompletteringsleveranser. Det är bra att utskottet framdeles
            skall granska detta extra, men i Omanärendet verkar det vara fullständigt
            klarlagt att det har skett en glidning i regelverket som saknar
            motsvarighet i några riksdagsbeslut.
          </note>
          <note>
            För det andra gör regeringen glidningar i definitioner när det
            gäller de mänskliga rättigheterna.
          </note>
          <note>
            Dessutom håller sig regeringen inte med en intern information,
            vilket gör att föredragande statsråd har sagt sig inte vara underkunnig
            om förhållandena.
          </note>
          <note>
            För det tredje fungerade inte det organ där dessa frågor skulle
            behandlas mellan partierna i Utrikesnämnden. Detta organ var ännu
            inte tillsatt. Då hade i och för sig också nya partier kommit
            med. Detta innebar att ord stod mot ord när KU skulle granska
            ärendet.
          </note>
          <note>
            Regeringen borde få klander på dessa punkter, och därför yrkar
            jag bifall till i första hand de reservationer i ärendet som jag
            har undertecknat. Därest de skulle falla vill jag i andra hand
            yrka bifall till de
          </note>
          <note>
            Folkpartireservationer jag inte har undertecknat.
          </note>
          <note type="speaker">
            Anf. 48 PETER ERIKSSON (mp)
          </note>
          <note>
            Fru talman! KU har behandlat två större granskningsärenden om
            vapenexport under det här året.
          </note>
          <note>
            Vi har granskat regeringens handläggning av det s.k. Omanärendet,
            som nu har diskuterats ganska mycket av Håkan Holmberg och Kenneth
            Kvist. Det är vad man kan kalla ett typiskt vapenexportärende
            för konstitutionsutskottet, som handlar om mänskliga rättigheter
            å ena sidan och affärsintressen å andra sidan.
          </note>
          <note>
            Vi har också på Miljöpartiets initiativ genomfört en administrativ
            undersökning av tillstånd för licensavtal, utveckling för annans
            räkning, samarbetsavtal m.m. Den utveckling som vi har sett de
            senaste åren innebär att dessa samarbetsformer har fått en allt
            större betydelse för vapenexporten och krigsmaterielbranschen
            i dess helhet.
          </note>
          <note>
            Frågan är om den utvecklingen innebär att svenska vapen hamnar
            i länder som Sverige annars inte skulle tillåta export till.
          </note>
          <note>
            Detta har varit en mer principiell granskning som syftar till
            att se om systemet fungerar, och om det finns anledning att föreslå
            förändringar. Granskningen av licensavtal m.m. visar att de farhågor
            man kunnat hysa i allt väsentligt är riktiga.
          </note>
          <note>
            Mest uppenbart är detta när det gäller de rena samarbetsavtalen.
            I flera fall innebär avtalen att det är det andra landets regler
            som gäller för vidareexport.
          </note>
          <note>
            Det kan t.ex. röra sig om ett svenskt företag som samarbetar
            med ett franskt företag om att utveckla och producera ett stridsvapen
            gemensamt. I tillståndet från regeringen står det att tredjelandsexport
            är tillåten enligt samarbetslandets regler. Svenska vapen hamnar
            på så sätt utom räckvidd för det svenska regelverket.
          </note>
          <note>
            Motiveringen från regeringen för att ge denna typ av tillstånd
            är ofta starka försvarspolitiska skäl. Med den motiveringen går
            det att komma runt mycket av regelverket.
          </note>
          <note>
            Det kan också handla om att rena affärsintressen från samarbetslandet
            direkt övertrumfar den svenska ståndpunkten i fråga om listan
            över möjliga mottagare av vidareexport. Detta innebär att export
            via samarbetslandet kan komma till stånd till länder som inte
            skulle godkännas för direktexport från Sverige. Ett sådant fall
            är klart belagd i den gemensamma text i betänkandet som alla är
            eniga om. Här handlar det om att den svenska ståndpunkten fått
            ge vika. Det har också framkommit att partiledarna i Utrikesnämnden
            kört över den rådgivande nämnden sedan samarbetslandets regering
            vägrat acceptera de svenska inskränkningarna.
          </note>
          <note>
            Därutöver finns det ett antal fall där man kan se att krigsmaterielsinspektionens
            och regeringens attityd när det gäller de s.k. länderlistorna
            blivit mer generös än vad som är brukligt för direktexport.
          </note>
          <note>
            En slutsats man kan dra av denna granskning är att det finns
            en allvarlig brist i regelverket. Det saknas nämligen formella
            möjligheter att avbryta ett tillstånd om förhållandena förändras
            i ett land som listats som möjlig mottagare för vidareexport från
            samarbetslandet. Om t.ex. diktaturen i Nigeria hamnar på en sådan
            lista, och situationen när det gäller de mänskliga rättigheterna
            avsevärt förvärras, eller rent inbördeskrig utbryter, kan licenstillverkade
            svenska vapen ändå lugnt fortsätta komma in den här vägen. Detta
            är en typ av händelse som inträffar relativt ofta. Det borde därför
            finnas en möjlighet att dra in tillståndet, t.ex.
          </note>
          <note>
            genom en särskild klausul i det ursprungliga samarbets- och tillståndsavtalet.
          </note>
          <note>
            I mitt inledningsanförande sade jag att Omanärendet kanske är
            det mest solklara ärendet i årets granskningsbetänkande. Som jag
            ser det är det helt uppenbart att regeringen har tänjt på regelverket
            långt utöver riksdagens intentioner och utöver vad som var avsett
            från början.
          </note>
          <note>
            De välkända massarresteringar som förekommit i
          </note>
          <note>
            Oman måste betecknas som grova och omfattande kränkningar av
            de mänskliga rättigheterna. Under konstitutionsutskottets utfrågning
            av Jan Nygren höll t.o.m. han med om att det var en riktig beteckning.
          </note>
          <note>
            Men sedan förde han in begreppet "långsiktighet" i stället. Det
            är någonting helt nytt - ett helt nytt begrepp och en innovation
            från Jan Nygren för att komma runt regelverket igen. Det måste
            enligt honom finnas en långsiktighet i kränkningarna. De måste
            alltså upprepas ett visst antal gånger - hur många är okänt -
            innan de riktigt skall räknas.
          </note>
          <note>
            Som jag ser det är detta helt oacceptabelt. I riktlinjerna talas
            det om förekomsten av kränkningar, och inte om tendenser. Enligt
            riktlinjerna är de mänskliga rättigheterna ett absolut begrepp.
            Kränkningarna måste bedömas i varje enskilt fall. Det går inte
            att snacka om långsiktighet eller tendenser för att slippa ha
            kvar detta kriterium i praktiken.
          </note>
          <note>
            Det andra tydliga övertrampet från Jan Nygrens och regeringens
            sida gäller följd- och kompletteringsleveranserna. I tidigare
            riktlinjer och diskussioner i riksdagen har följdleveranser definierats
            som ammunition. I ett senare skede har det talats om att ett sammanhängande
            system också skulle kunna godkännas som följdleverans. Men nu
            tar regeringen den tidigare exporten till Oman som intäkt för
            att detta skulle vara en kompletteringsleverans. Det är också
            någonting helt nytt. Det har kanske förekommit liknande övertramp
            tidigare, men det är första gången
          </note>
          <note>
            KU granskar just denna typ av nya regeltolkningar.
          </note>
          <note>
            I grunden handlar detta om ledningssystem för luftvärn till patrullbåtar.
            Ledningssystemen i sig är helt oberoende av varandra. Oman har
            sedan tidigare patrullbåtar på vilka man använder svenska ledningssystem,
            men där finns också patrullbåtar på vilka man använder andra länders
            ledningssystem. Ledningssystemet i sig är alltså bara till för
            den båt det är avsett att fungera på, och har därför inget samband
            med de tidigare system som har exporterats. En del av dessa har
            exporterats via Tyskland för att kringgå reglerna.
          </note>
          <note>
            Det är uppenbarligen ny stridsmateriel som exporteras. Den har
            inte något direkt samband med tidigare export. Detta kan därför
            inte kallas för vare sig följd- eller kompletteringsleveranser,
            om man har någon som helst avsikt att bevara det svenska språkets
            mening intakt. Men det kanske inte är avsikten.
          </note>
          <note>
            Nu när KU:s granskning är genomförd tycker jag att det mest allvarliga
            är att KU i efterhand sanktionerar regeringens agerande, och på
            så sätt medverkar till en liberalisering av reglerna för vapenexporten.
            Det är detta ansvar som framför allt Socialdemokraterna och
          </note>
          <note>
            Moderaterna tar på sig i konstitutionsutskottet.
          </note>
          <note>
            Jag tycker att det är dåligt. Det borde inte gå till på det sättet
            när riksdagen beslutar om nya regler och nya tolkningar som skall
            gälla. Det borde gå till på ett helt annat sätt. Ändringar bör
            föreslås i propositioner och motioner till riksdagen. Det bör
            inte gå till så att
          </note>
          <note>
            KU "krypsläpper" igenom nytolkningar från regeringen i de här
            frågorna.
          </note>
          <note>
            Jag yrkar bifall till reservationerna 3, 5 och 7.
          </note>
          <note type="speaker">
            Anf. 49 KURT OVE JOHANSSON (s)
          </note>
          <note>
            Fru talman! Regeringens tillstånd om export av det s.k. 9 LV-systemet
            till Oman är ingen lätt uppgift att bedöma. På den punkten tror
            jag att vi alla är överens.
          </note>
          <note>
            Anledningarna till detta är flera. För det första har exporten
            pågått under många år. Den inleddes faktiskt redan i slutet av
            70-talet. För det andra har Oman, och en del andra länder, därigenom
            blivit starkt beroende av att Sverige kan leverera såväl reservdelar
            som nya produkter från tid till annan. För det tredje har regelverket
            ändrats på ett sätt som gör att det aktuella systemet sedan 1993
            klassas som krigsmateriel för strid.
          </note>
          <note>
            Dessförinnan, dvs. före 1993 klassades det som icke krigsmateriel.
          </note>
          <note>
            Till detta kommer för det fjärde att det var ett starkt intresse
            både från försvars- och säkerhetspolitisk synpunkt och från försvarsindustriell
            synpunkt att den aktuella exporten kom till stånd. Det hänger
            samman med att det svenska försvaret är beroende av de produkter
            Celsius Tech Systems tillhandahåller och att företaget för sin
            överlevnad var beroende av en order i den aktuella storleksordningen.
          </note>
          <note>
            Det som vi vid granskningen i första hand har varit inriktade
            på är frågan om regeringen har tagit vederbörlig hänsyn till hur
            den politiska regimen i
          </note>
          <note>
            Oman hanterar frågan om respekt för mänskliga rättigheter. Reglerna
            säger att Sverige inte skall exportera krigsmateriel till länder
            som gör sig skyldiga till grova och omfattande kränkningar av
            mänskliga rättigheter. Enligt praxis menas med sådana kränkningar
            utomrättsliga avrättningar, systematisk tortyr, politiska mord
            och försvinnanden.
          </note>
          <note>
            De institutioner som bevakar tillståndet för mänskliga rättigheter
            i olika länder i världen, t.ex. det amerikanska utrikesdepartementet
            och Amnesty International, har under senare år inte haft anledning
            att peka ut Oman som ett land som förbryter sig mot mänskliga
            rättigheter. Dock utgör 1994, som har sagts här, ett undantag.
            Under 1994 utbröt islamistiska demonstrationer i landet, något
            som säkerhetspolisen där tolkade som omstörtande verksamhet och
            därför gick hårt fram mot de flera hundra demonstranterna.
          </note>
          <note>
            De arresterades och dömdes i många fall till långa fängelsestraff.
            Några dödsstraff omvandlades senare till fängelsestraff. Dessa
            förhållanden var kända inom
          </note>
          <note>
            UD och KMI vid tiden för regeringens handläggning våren 1995
            av frågan om förhandsbesked om export till Oman.
          </note>
          <note>
            KMI:s bedömning var emellertid att händelserna
          </note>
          <note>
            1994 inte spelade någon viktig roll för regeringens handläggning
            av Omanärendet. Man informerade därför inte Mats Hellström som
            ansvarigt statsråd om dessa händelser. De uppgifter utskottet
            inhämtat tyder snarare på att KMI låtit förstå att det inte fanns
            några anmärkningar mot Oman i den internationella rapporteringen
            om mänskliga rättigheter. Utskottet har funnit att det är anmärkningsvärt
            att Hellström inte informerades om de rätta förhållandena.
          </note>
          <note>
            Utskottets bedömning av MR-frågan i Omanärendet grundas på ett
            mycket omfattande material. Förutom utskottets egna undersökningar,
            material från UD
          </note>
          <note>
            och KMI har utfrågningar hållits med statsråden Mats
          </note>
          <note>
            Hellström och Jan Nygren. Utskottets majoritet har funnit att
            regeringen följt riktlinjerna vad gäller kriteriet mänskliga rättigheter.
            Det har inte kunnat påvisas att händelserna i Oman 1994 utgjort
            sådana grova och omfattande kränkningar av de mänskliga rättigheterna
            som avses i riktlinjerna. Det tror jag är väldigt viktigt för
            reservanterna att lägga på minnet.
          </note>
          <note>
            Under behandlingen i utskottet har också ett par andra frågor
            kommit in i bilden. Det gäller dels frågan om innebörden i begreppen
            följdleveranser och kompletteringsleveranser, som Peter Eriksson
            var inne på, dels frågor med anknytning till själva beredningsprocessen.
            Begreppet följdleveranser är ganska tydligt definierat i riktlinjerna
            för krigsmaterielexport.
          </note>
          <note>
            Det avser dels reservdelar till tidigare med tillstånd exporterad
            krigsmateriel, dels andra leveranser, t.ex.
          </note>
          <note>
            ammunition, som har samband med tidigare utförsel eller där det
            annars vore oskäligt att inte ge tillstånd.
          </note>
          <note>
            Enligt KMI har en utveckling av praxis på detta område ägt rum,
            vilket gett upphov till ett nytt begrepp, kompletteringsleveranser,
            som inte finns med i riktlinjerna. På denna grund har enligt KMI
            viss export av material till kanoner och robotar förekommit vid
            ett par tillfällen. Det är uttrycket "obilligt" i riktlinjerna
            som KMI åberopat i det aktuella ärendet. Därvid har man hänvisat
            till Omans relativa beroende av den svenska materielen.
          </note>
          <note>
            Utskottets majoritet har stannat för att frågan om praxistuvecklingen
            vad avser följdleveranser bör undersökas närmare och redovisas
            vid nästa års granskning. Mot det här har Vänsterpartiet och Miljöpartiet
            reserverat sig. De kritiserar regeringen för att den hävdat att
            det i Oman finns ett systemberoende av svensk materiel. Den reservationen
            är egentligen väldigt svår att förstå. Enligt reservanterna används
            olika system parallellt i den omanska flottan. Reservanterna anser
            inte att det är försvarligt att tillämpa intentionerna i riktlinjerna
            på det sätt som skett i det aktuella fallet.
          </note>
          <note>
            Min kommentar till detta är att reservanterna borde ha kunnat
            vara litet mindre heta på gröten och invänta den granskning som
            KU kommer att genomföra. Tills vidare bör frågan lämnas öppen
            eftersom vi inte vet tillräckligt. Jag tror inte att representanterna
            för Miljöpartiet eller Vänsterpartiet vet mer än vad utskottets
            övriga ledamöter vet. Det var detta som föranledde oss att fatta
            beslutet om att fortsätta granskningen av den här frågan och komma
            tillbaka till riksdagen nästa år. Men det är tydligen så att vissa
            ledamöter i konstitutionsutskottet inte behöver särskilt mycket
            på fötterna för att ta ställning.
          </note>
          <note>
            När det gället beredningen av Omanärendet kan det konstateras
            att tiden för beredning varit omfattande och att beredningen varit
            ovanligt grundlig. Den borgerliga regeringen beredde ärendet våren
            1994
          </note>
          <note>
            fram till behandling i Utrikesnämnden men tog inte upp den där
            efter hemställan från socialdemokraterna att avvakta. Socialdemokraterna
            sade inte nej utan ville avvakta i det skedet. Vid beredningen
            våren
          </note>
          <note>
            1995 var det inte möjligt att följa de vanliga rutinerna, det
            har vi kunnat konstatera i vårt granskningsarbete, eftersom ingen
            rådgivande nämnd fanns att tillfråga och eftersom det inte var
            praktiskt möjligt att sammankalla Utrikesnämnden. De underhandskontakter
            med de politiska partierna som kom att ersätta behandlingen i
            Utrikesnämnden medförde vissa komplikationer. Det var t.ex. svårt
            att exakt veta var Folkpartiet stod i frågan. Utskottsmajoriteten
            anser emellertid att det inte finns skäl att klandra regeringen
            för det sätt på vilket den beredde frågan men hänsyn tagen till
            de rådande omständigheterna.
          </note>
          <note>
            I en gemensam reservation har Folkpartiet, Vänsterpartiet och
            Miljöpartiet kritiserat Mats Hellström för hans agerande. De menar
            att beredningsprocessen skadats genom att det normala formaliserade
            samrådet inte kunde äga rum. Jag hävdar att så ingalunda är fallet
            i Omanärendet. Som jag tidigare nämnt har beredningen av Omanärendet
            varit mycket grundlig.
          </note>
          <note>
            Den har beretts av två regeringar som har kommit till samma slutsats.
            Det är sannolikt inte många exportärenden, vill jag påstå, som
            har genomgått en så noggrann prövning som exporten av krigsmateriel
            till
          </note>
          <note>
            Oman 1995 har gjort.
          </note>
          <note>
            Sedan förde Peter Eriksson något underligt resonemang om att
            konstitutionsutskottet på något sätt i efterhand ger regeringen
            ja eller nej. Det ligger väl i sakens natur att det för ett konsitutionsutskott
            i ett granskningsarbete blir så. Man kan inte granska regeringen
            förrän beslut har fattats. Det förusätts att regeringen har fattat
            vissa beslut för att det skall finnas anledning att granska.
          </note>
          <note>
            Så länge som regeringen inte har fattat några beslut finns det
            egentligen ingenting för konstitutionsutskottet att granska. Det
            ligger i sakens natur att konstitutionsutskottet i efterhand,
            efter det att en export är genomförd, säger att det var rätt eller
            att det var fel ligger. Det resonemang som Peter Eriksson för
            på den punkten måste jag säga att jag inte begriper särskilt mycket
            av.
          </note>
          <note>
            Anf. 50 HÅKAN HOLMBERG (fp) replik
          </note>
          <note>
            Fru talman! När det gäller Folkpartiets hållning finns det ingen
            oklarhet alls. Det finns också i utskottets material relaterat
            ett brev från partiordföranden
          </note>
          <note>
            Maria Leissner till Amnesty från den 7 augusti 1995
          </note>
          <note>
            där hon framhåller att Folkpartiet både vid underhandskontakterna
            och senare motsatte sig detta. Det finns ingen som helst anledning
            att tro att hon skulle ha gett något annat intryck vid underhandskontakterna
            än vad hon ger andra som frågar om saken. Problemet här är själva
            den informella proceduren där ingen riktigt känner ansvar för
            att ge en sammanfattande och klar analys av vad olika partier
            har att säga i frågan.
          </note>
          <note>
            Dessutom vill jag påminna om att Folkpartiets partisekreterare
            Torbjörn Pettersson efterlyste en mera övergripande diskussion
            om hela området. Någon sådan har mig veterligen inte förekommit.
            Men det hade nog varit ganska nyttigt med tanke på det som nu
            är allmänt känt om förhållandena i Oman.
          </note>
          <note>
            Kärnfrågan här är synen på mänskliga rättigheter.
          </note>
          <note>
            Kurt Ove Johansson undvek sorgfälligt att klargöra var den nya
            principen om den långsiktiga trenden egentligen har sitt stöd.
            Den svävar omkring här, men den går inte att förankra i något
            dokument. Denna princip har liksom uppfunnits under resans gång.
            Man kan också fråga sig exakt vad den innebär.
          </note>
          <note>
            Om man nu skall acceptera en sådan princip kan man ju tänka sig
            en gangsterregim någonstans. Det finns ett antal sådana regimer
            som om bara några år är hälften så gangstermässiga som de brukade
            vara. Då är det en positiv tendens. Därför skulle man plötsligt
            kunna börja exportera vapen till regimer som jag tror att inte
            någon här är intresserad av att exportera någonting till. Det
            här är en väldigt farlig princip, och den har inget stöd någonstans.
            Ändå låter Kurt Ove
          </note>
          <note>
            Johansson den flyta omkring som något slags allmän ursäkt för
            ett fel som faktiskt har begåtts. Man skall vara noga med principer,
            Kurt Ove Johansson. Socialdemokratin borde vara mera noga med
            att hålla på de regler om mänskliga rättigheter som vi har.
          </note>
          <note>
            Anf. 51 KURT OVE JOHANSSON (s) replik
          </note>
          <note>
            Fru talman! Man skall vara noga med principer,
          </note>
          <note>
            Håkan Holmberg. Jag tycker att han skall ta sin egen uppmaning
            ad notam. Jag tror nog att det fattas en del hos Håkan Holmberg
            när det gäller att ta till sig detta.
          </note>
          <note>
            Det är en uppmaning som jag inte känner mig särskilt skyldig
            att följa. Jag försöker att hålla mig till själva sakfrågan i
            det här ärendet.
          </note>
          <note>
            Däremot innehåller reservationen från Folkpartiet och Birgitta
            Hambraeus en rad oklarheter på den här punkten. Jag vill hävda
            att man drar alltför långtgående slutsatser när det gäller just
            formuleringen
          </note>
          <note>
            "långsiktiga tendenser".
          </note>
          <note>
            När vi i utskottsmajoriteten hanterade frågan vid granskningen
            konstaterade vi - och det borde vem som helst kunna göra mot bakgrund
            av det material som finns - att det som hände i Oman 1994 inte
            kan relateras fullt ut till det som ingår i riktlinjerna. Det
            gäller grova förseelser mot mänskliga rättigheter.
          </note>
          <note>
            Detta kan naturligtvis alltid diskuteras. Men det är alldeles
            uppenbart att det som skedde 1994 i Oman inte kan anses vara grova
            kränkningar i riktlinjernas mening. Mot den bakgrunden är det
            inte längre särskilt intressant att diskutera uttrycket "den långsiktiga
            tendensen".
          </note>
          <note>
            När man väl har konstaterat att det inte har förekommit något
            brott mot regelverket när det gäller de mänskliga rättigheterna
            då är den frågan litet mera av akademiskt intresse, vilket också
            utskottsmajoriteten konstaterar i betänkandet.
          </note>
          <note>
            Anf. 52 HÅKAN HOLMBERG (fp) replik
          </note>
          <note>
            Fru talman! Den springande punkten är ju just detta med långsiktiga
            tendenser som inte finns i regelverket. Kurt Ove Johansson gör
            inget försök att visa var det skulle finnas, och det är - som
            vi alla inser -
          </note>
          <note>
            inte heller så lätt.
          </note>
          <note>
            Det är vad det handlar om. Kan man utan vidare införa en så godtycklig
            bedömning och ett så godtyckligt resonemang för att komma runt
            det regelverk som vi har? Jag har på olika sätt - både i mitt
            huvudanförande och i min förra replik - försökt att visa på hur
            omöjligt det är att tillämpa en sådan princip som detta med långsiktiga
            tendenser för att motivera att man godkänner vissa länder där
            det förekommer faktiska övergrepp mot mänskliga rättigheter medan
            man inte godkänner andra länder. Hur vet Kurt Ove
          </note>
          <note>
            Johansson att det som hände 1994 inte är början till en ny långsiktig
            tendens åt andra hållet?
          </note>
          <note>
            Anf. 53 KURT OVE JOHANSSON (s) replik
          </note>
          <note>
            Fru talman! Men, Håkan Holmberg, i bedömningen av regerings ställningstagande
            måste ju händelserna i Oman 1994 ses i relation till det som finns
            i riktlinjerna. Då återupprepar jag precis det som har kommit
            fram i vårt granskningsarbete: det som hände i Oman 1994 är inte
            av den graden att det enligt riktlinjerna kan kallas för grovt.
          </note>
          <note>
            När det gäller den långsiktiga tendensen hamnar reservanterna
            fullständigt fel. Man skriver att den långsiktiga tendensen strider
            enligt utskottets mening mot principen att varje tillståndsärende
            skall bedömas på sina egna meriter. Men det är ju precis det som
            har skett i det här fallet.
          </note>
          <note>
            Angående exporten till Oman av denna materiel har det gjorts
            en bedömning av det enskilda fallet.
          </note>
          <note>
            När man väl har konstaterat att regeringen inte har brutit mot
            regelverket om mänskliga rättigheter är det egentligen fullkomligt
            ointressant att som Håkan
          </note>
          <note>
            Holmberg föra en akademisk diskussion om den långsiktiga tendensen.
            Det uttrycket behöver inte övertolkas på det sätt som Håkan Holmberg
            och reservanterna gör.
          </note>
          <note>
            Anf. 54 PETER ERIKSSON (mp) replik
          </note>
          <note>
            Fru talman! Vi har lärt oss att det sker en ständig förändring
            av tolkningen av regelverket om vapenexport. Det går till bl.a.
            på det sättet att regeringen gör en nytolkning. Man kommer på
            en ny idé såsom det här med den långsiktiga tendensen i stället
            för att se till förekomsten.
          </note>
          <note>
            Sedan kommer dessa frågor till konstitutionsutskottet. Om konstitutionsutskottet
            då inte reagerar mot den här typen av nytolkningar då blir nästa
            steg från regeringen att använda det som bevis för att man gjorde
            en riktig tolkning. Så fortsätter man att göra nya tolkningar
            som går ännu mer i liberaliserande riktning.
          </note>
          <note>
            Det är det här som är det allvarliga, att KU inte hävdar regelverket
            utan väljer att acceptera de nytolkningar som regeringen gör.
            Därmed medverkar konstitutionsutskottet till en liberalisering
            av reglerna för vapenexport. Det borde inte gå till på det sättet.
          </note>
          <note>
            Hela riksdagen borde ta ställning till detta som en särskild
            fråga i stället för att det blir en smygförändring av regelverket,
            både när det gäller mänskliga rättighets-begreppet och ifråga
            om följd- och kompletteringsleveranser.
          </note>
          <note>
            Anf. 55 KURT OVE JOHANSSON (s) replik
          </note>
          <note>
            Fru talman! Först och främst tror att det är viktigt att Peter
            Eriksson och jag blir överens om vad vi egentligen diskuterar.
            Vi diskuterar ju, såvitt jag förstår, exporten till Oman 1995,
            och det är detta ärende som vi har granskat. Man kan inte hävda
            att regeringen har överträtt regelverket. Regeringen har följt
            regelverket.
          </note>
          <note>
            Om Peter Eriksson under granskningens gång tycker sig ha funnit,
            vilket han har talat mycket om här i talarstolen, att det finns
            brister i regelsystemet, så är det en sak för sig. Regeringen
            skall ju inte kritiseras för att ha fattat beslut som är emot
            regler som egentligen inte finns, utan vad Peter Eriksson då skall
            göra är att motionera i riksdagen om en ändring av reglerna. Man
            kan alltså inte belasta regeringen för att beslut inte har fattats
            mot bakgrund av regler som
          </note>
          <note>
            Peter Eriksson önskar sig men som inte finns i verkligheten.
          </note>
          <note>
            Anf. 56 PETER ERIKSSON (mp) replik
          </note>
          <note>
            Fru talman! Problemet är att när regeringen och
          </note>
          <note>
            Kurt Ove Johansson skall ändra reglerna, behöver de inte vända
            sig till riksdagen med en motion eller proposition, utan de gör
            egna nytolkningar, som accepteras av Kurt Ove Johansson i riksdagen
            i efterhand.
          </note>
          <note>
            Det är detta som jag tycker är oacceptabelt. Omanaffären är ett
            typexempel på att det är så det går till.
          </note>
          <note>
            Regeringen och Jan Nygren har vid konstitutionsutskottets utfrågningar
            sagt att det som hände i Oman var grova och omfattande kränkningar
            av mänskliga rättigheter men att det inte gjorde så mycket, därför
            att den långsiktiga tendensen ändå var positiv. Detta är någonting
            helt nytt.
          </note>
          <note>
            Nu säger Kurt Ove Johansson att regeringen inte har överträtt
            regelverken. Det innebär i princip att nytolkningarna accepteras.
            Därför skulle jag vilja veta om Kurt Ove Johansson verkligen tar
            avstånd från begreppet "den långsiktiga tendensen" och om han
            anser att det inte hör inte hemma i regelverket och inte får användas
            som en ursäkt för att kringgå förekomsten av grova och omfattande
            kränkningar av mänskliga rättigheter. I så fall tycker att Kurt
            Ove
          </note>
          <note>
            Johansson har skött det hela på ett schyst sätt, men annars släpper
            han igenom nytolkningar på ett sätt som inte borde vara rimligt
            för Sveriges riksdag.
          </note>
          <note>
            Anf. 57 KURT OVE JOHANSSON (s) replik
          </note>
          <note>
            Fru talman! Det som jag vänder mig emot är Peter
          </note>
          <note>
            Erikssons grova politiska misstolkning i reservation nr 5, som
            han upprepade ifrån sin bänk när han sade att Jan Nygren har medgivit
            grova kränkningar. Han har inte medgivit några grova kränkningar,
            utan detta är någonting som Peter Eriksson har fantiserat ihop
            i sin reservation. Vad Jan Nygren egentligen har sagt finns att
            läsa i utskottets betänkande. Där står det att
          </note>
          <note>
            Nygren medgav att händelserna 1994 var en uppenbar kränkning
            av de mänskliga rättigheterna men att händelsen inte bedömdes
            som tillräcklig för att regeringen skulle säga nej till exporten.
          </note>
          <note>
            Grova förbrytelser är det som det står om i riktlinjerna. Om
            man i diskussionen och debatten lägger in saker och ting som personer
            egentligen inte har sagt, hamnar vi i den situation som vi har
            gjort gång efter annan i debatten med Peter Eriksson, nämligen
            att det blir väldigt svårt att få fram den verkliga sanningen.
          </note>
          <note>
            Detta är ett falsarium och ingenting annan mot bakgrund av innehållet
            i utskottets material.
          </note>
          <note>
            Anf. 58 KENNETH KVIST (v) replik
          </note>
          <note>
            Fru talman! Jag vill diskutera några av de punkter som Kurt Ove
            Johansson har tagit upp.
          </note>
          <note>
            I sitt första anförande i detta ärende säger Kurt
          </note>
          <note>
            Ove Johansson att Oman har blivit beroende av svensk vapenexport
            av det här slaget och att vi därför är tvingade att fortsätta
            exportera. Jag menar att detta snarast är Omans problem. Om t.ex.
            knarklagstiftningen skärptes så att innehav av knark förbjöds
            och vi sedan påträffade en person som hade knark på sig, skulle
            vi inte hävda att personen var så beroende av knark att vi inte
            kunde tillämpa den nya lagen. På det sättet skulle vi inte förfara
            med regelverket.
          </note>
          <note>
            Men så förfar vi med regelverket när det gäller krigsmaterielexport.
            Det kanske kommer sig av att det, som Kurt Ove Johansson påpekade,
            fanns ett starkt intresse från försvarsindustriell och försvarspolitisk
            synpunkt att denna export skulle äga rum och att ett företag var
            beroende av denna exportorder för sin överlevnad. Det kanske är
            så att principerna får ge vika och regelverken tänjas ut när de
            intressen som de spänner emot är för starka.
          </note>
          <note>
            Nu säger Kurt Ove Johansson att reservanterna borde ha varit
            mindre heta på gröten när det gäller hur det förhåller sig med
            kompletteringsleveranser osv., om det är en uttänjning av regelverket
            eller inte, därför att utskottet skall återkomma till detta nästa
            år.
          </note>
          <note>
            Samtidigt säger han att han är säker på att regeringen inte har
            överträtt regelverket. Vad skall då utskottet granska nästa år,
            om det redan är godkänt av Kurt
          </note>
          <note>
            Ove Johansson. Då har ju vår hetta på gröten åtminstone varit
            likvärdig.
          </note>
          <note>
            Anf. 59 KURT OVE JOHANSSON (s) replik
          </note>
          <note>
            Fru talman! Beträffande frågan om Oman är beroende av svensk
            export tror jag inte att det är så långsökt att hävda, precis
            som jag i de första punkterna i min inledning, att export har
            skett sedan slutet av 70-
          </note>
          <note>
            talet. Att det då kan uppstå ett beroende av vissa komponenter
            är kanske inte särskilt märkvärdigt.
          </note>
          <note>
            När det sedan gäller kompletteringsleveranser tycker jag nog
            ändå, mot bakgrund av att utskottet inte gavs tid att tränga in
            i problematiken, att Miljöpartiet och Vänsterpartiet hade kunnat
            nöja sig med att vänta med några bestämda uttalanden tills undersökningen
            blivit genomförd.
          </note>
          <note>
            Men Omanärendet är ju ett speciellt ärende. Den grundläggande
            principen är, Kenneth Kvist, att varje exportärende skall prövas
            var för sig på dess egna meriter. Här har man alltså prövat ärendet
            på dess egna meriter och funnit att export kunde ske. Vi har gjort
            en granskning och kan från majoritetens sida inte finna att något
            står i strid med de gällande riktlinjerna. När det kommer till
            kritan tror jag nog att Kenneth Kvist kommer att få en och annan
            överraskning när det gäller kompletteringsleveranser. Jag är nämligen
            ganska övertygad om att vi får gå tillbaka till någon gång i mitten
            av 80-talet för att komma åt litet grand av kärnan när det gäller
            just kompletteringsleveranser. Mot den bakgrunden och kunskapen
            hade det varit snyggt om Miljöpartiet och Vänsterpartiet hade
            lugnat sig litet och avvaktat nästa års granskning.
          </note>
          <note>
            Anf. 60 KENNETH KVIST (v) replik
          </note>
          <note>
            Fru talman! Det är riktigt som Kurt Ove Johansson säger, att
            sådana här ärenden står på egna ben. Därför menar jag att det
            också är riktigt att säga att regeringen i det här fallet har
            glidit på formuleringarna när det gäller både kompletteringsleveranser
            och mänskliga rättigheter, vilket Håkan Holmberg varit inne på.
          </note>
          <note>
            När det däremot gäller frågan om kompletteringsleveranser i en
            vidare mening skall jag med liv och lust - om jag får min partigrupps
            förtroende att vara kvar i konstitutionsutskottet och om Anders
            Björck inte lyckas med något värvningsförsök eller liknande som
            han var inne på tidigare - delta i granskningen av reglerna.
          </note>
          <note>
            Anf. 61 KURT OVE JOHANSSON (s) replik
          </note>
          <note>
            Fru talman! I krigsmaterielexportärenden är det inte bara en
            aspekt som måste vägas in. Det är inte bara begreppet mänskliga
            rättigheter som skall vägas in, även om det är viktigt. Som har
            framgått av våra utfrågningar med både Mats Hellström och Jan
            Nygren skall även andra kriterier vägas in. Det medför att denna
            typ av ärenden inte bara är svåra att granska utan också svåra
            att ta ställning till, det skall jag gärna erkänna.
          </note>
          <note>
            Om man tittar i konstitutionsutskottets betänkande kommer man
            att finna att den grundliga granskning som utskottet har gjort
            i Omanärendet inte på någon punkt kan leda fram till kritik mot
            den export som skedde 1995.
          </note>
          <note type="speaker">
            Anf. 62 MICHAEL STJERNSTRÖM (kds)
          </note>
          <note>
            Fru talman! Kristdemokraterna har ingen ordinarie ledamot i KU
            och har därför inte kunnat delta fullt ut i granskningsarbetet.
            Jag vill dock här i kammaren kortfattat klargöra våra ställningstaganden
            och ge en röstförklaring.
          </note>
          <note>
            När det gäller krigsmaterielexport till Oman reagerar vi kristdemokrater
            över att regeringen infört nya bedömningsgrunder för mänskliga
            rättigheter. En sådan ny grund är att den långsiktiga tendensen
            vad gäller situationen för de mänskliga rättigheterna i vissa
            fall kan innebära att enskilda kränkningar av de mänskliga rättigheterna
            i ett land inte behöver innebära ett nej till export vid en viss
            tidpunkt. Då frångår man principen att varje tillståndsärende
            skall bedömas på sina egna meriter.
          </note>
          <note>
            Vidare har vi synpunkter på själva beredningsprocessen. Beredningsprocessen
            har skadats genom att regeringen suspenderat den rådgivande nämnden
            under hela våren 1995. Det kan heller inte uteslutas att den vakanta
            chefsstolen på Krigsmaterielinspektionen ledde till det bristande
            beredningsunderlaget beträffande massarresteringarna i Oman 1994.
            Utrikeshandelsministern Mats Hellström kan, med hänsyn till sitt
            agerande i detta sammanhang, inte undgå kritik. Kristdemokraterna
            yrkar därför bifall till reservationerna 4 och 8.
          </note>
          <note>
            Frånvaron av en rådgivande nämnd och av chef på
          </note>
          <note>
            KMI gör att ärendet liknar ett annat ärende i KU:s betänkande,
            nämligen det som gäller utseende av styrelse för Statens strålskyddsinstitut.
            Genom beslut den 7 september 1995 har regeringen förordnat åtta
            personer att fr.o.m. den 1 juli 1995 t.o.m. den 31
          </note>
          <note>
            december 1998 vara styrelseledamöter i SSI. Detta innebar att
            myndigheten inte hade någon fungerande styrelse under två månader.
            Eftersom regeringen i detta fall hade problem med att i tid förordna
            en ny styrelse skulle regeringen självklart ha kunnat förlänga
            uppdraget för den gamla styrelsen till dess att en ny styrelse
            kunde utses. Miljödepartementet skriver i en promemoria att orsaken
            till misstaget har analyserats och att bevaknings- och arbetsrutinerna
            har stramats upp för att upprepanden skall undvikas.
          </note>
          <note>
            Kristdemokraterna instämmer i utskottets bedömning att en vakans
            på drygt två månader inte är godtagbar. I det andra aktuella ärendet,
            som gäller Oman, har vakanserna varit ännu längre. Där vill majoriteten
            inte gå med på någon kritik mot regeringen. Det tycker vi är märkligt.
            När det gäller frågan om SSI:s styrelse hoppas vi att Miljödepartementet
            har tagit lärdom av det inträffade och vidtagit åtgärder för att
            undvika upprepningar.
          </note>
          <note>
            Anf. 63 KURT OVE JOHANSSON (s) replik
          </note>
          <note>
            Fru talman! Till Michael Stjernström vill jag säga följande.
            Det som gäller beträffande mänskliga rättigheter är den praxis
            som tillämpas. Jag skall be att få läsa upp den. Det står på följande
            sätt: Enligt praxis menas med sådana kränkningar utomrättsliga
            avrättningar, systematisk tortyr, politiska mord och försvinnanden.
            Det som hände i Oman 1994 lever inte upp till det jag nu läste
            upp. Det skulle ha behövts betydligt starkare incitament.
          </note>
          <note>
            Hur man än bär sig åt kan man inte förklara bort att den upplästa
            meningen om praxis för vad som menas med kränkande av mänskliga
            rättigheter är det som gäller för bedömningen av export av krigsmateriel.
            Sedan må Michael Stjernström ha rätt att tycka att det som hände
            i Oman var tillräckligt. Men det är en annan sak. Det som hände
            skall betraktas mot bakgrund av de riktlinjer som finns, och då
            räcker det inte.
          </note>
          <note>
            Jag får säga samma sak till Michael Stjernström som jag sade
            till Peter Eriksson nyss: Om Michael
          </note>
          <note>
            Stjernström vill ha ett annat regelverk skall han motionera i
            riksdagen. Han skall inte anklaga regeringen för att inte leva
            efter ett regelverk som inte finns.
          </note>
          <note type="speaker">
            Anf. 64 MICHAEL STJERNSTRÖM (kds)
          </note>
          <note>
            replik
          </note>
          <note>
            Fru talman! Det material jag har tagit del av i detta ärende
            är bl.a. en promemoria från Utrikesdepartementet där det står
            så här om regeringens bedömning:
          </note>
          <note>
            "Bedömningen gjordes att omfattande arresteringar av de slag
            som förekom sommaren 1994 inte utgjorde ett normalt inslag i den
            omanska regeringens maktutövning". Den fråga man ställer sig när
            man läser detta är hur regeringen kan anse att massarresteringar
            är en enstaka händelse. Man försöker göra bedömningar och prognoser
            inför framtiden och säger att detta nog inte skall upprepas och
            att vi därför kan bevilja export i detta fall. Det tycker jag
            är en märklig inställning.
          </note>
          <note>
            Jag tycker inte att Kurt Ove Johansson i debatten i dag har klargjort
            detta.
          </note>
          <note>
            Anf. 65 KURT OVE JOHANSSON (s) replik
          </note>
          <note>
            Fru talman! Det som hände i Oman 1994 har inte upprepats, åtminstone
            inte fram till i dag. Så långt kan vi väl ändå vara överens,Michael
            Stjernström. Man kan tycka att det som hände 1994 är hemskt, alldeles
            oavsett det. Men det svarar inte mot det regelverk som regeringen
            har att ta ställning till. Det är oerhört viktigt.
          </note>
          <note>
            Man kan önska sig att regelsystemet vore ett annat. Men när vi
            skall göra en konstitutionell granskning av om regeringen har
            gjort rätt eller fel måste vi hålla oss till det regelsystem som
            gäller. Gör man det kan man inte hävda att regeringen har brutit
            mot villkoren för krigsmaterielexport. Det är ändå det som måste
            vara avgörande.
          </note>
          <note type="speaker">
            Anf. 66 MICHAEL STJERNSTRÖM (kds)
          </note>
          <note>
            replik
          </note>
          <note>
            Fru talman! Regeringen måste göra en bedömning vid den aktuella
            tidpunkten. Man kan inte lägga in vad som kommer att hända i framtiden.
            Det har tidigare talats om långsiktiga tendenser. Än mer märkligt
            är att efter ett par år säga att det, vad vi nu vet, till dags
            dato inte har skett några nya massarresteringar.
          </note>
          <note>
            Det visste man ju inte då. Man kan inte se alltför långt framåt
            och säga att man får se vad som händer. Det är ett fullständigt
            ohållbart resonemang. Det leder oss ut på mycket svag is, om det
            är regeringens och utskottsmajoritetens bedömning när det gäller
            vapenexport i framtiden.
          </note>
          <note type="speaker">
            Anf. 67 EVA ZETTERBERG (v)
          </note>
          <note>
            Herr talman! När vi diskuterar svensk vapenexport får man ibland
            intrycket att den svenska vapenexporten är mycket omfattande och
            bör så vara. Det tycks som att vi i sammanhanget glömmer bort
            att vapenexport i princip är förbjuden, att vapenexport i princip
            inte bör förekomma i Sverige. Det vi talar om är dispenser från
            en förbudslag. Jag tycker att det ofta kommer bort i sammanhanget.
          </note>
          <note>
            Mycket är redan sagt i denna debatt. Några av de tillägg jag
            vill göra gäller fallet Oman. Jag vill återkomma till den diskussion
            som här har förekommit om kriteriet mänskliga rättigheter.
          </note>
          <note>
            Jag vill understryka att när vi i utrikesutskottet hösten 1994
            diskuterade ett flertal länder som lämpliga eller olämpliga för
            vapenexport nämndes explicit
          </note>
          <note>
            Gulfstaterna, Indonesien och flera andra länder. Vi konstaterade
            att vi såg med betydande oro på situationen där. Det tycks inte
            ha varit vägledande för regeringen eller för KU i dess behandling
            av detta ärende.
          </note>
          <note>
            Jag vill peka på hur bristfälligt beslutsunderlaget till partiledarna
            har varit. De har inte ens informerats ordentligt. Det har också
            varit uppe.
          </note>
          <note>
            Jag måste säga att jag med stor förundran har lyssnat på debatten
            mellan Kurt Ove Johansson och andra här, där Kurt Ove Johansson
            lyfter fram att det är andra kriterier som väger in. Det är alltså
            andra kriterier som är viktigare än kriteriet mänskliga rättigheter!
            Jag har väldigt svårt att se vilka andra kriterier som är så viktiga.
            Är det att befrämja svensk vapenexport? Är det den svenska sysselsättningen?
            Det är rätt oerhört att sätta de kriterierna före omsorgen om
            mänskliga rättigheter i världen.
          </note>
          <note>
            Jag vill också ta upp frågan om att det har förekommit export
            till Oman under flera år tidigare, och att detta då rubricerades
            som civila produkter. Men det kan ju inte vara ett försvar i den
            här frågan. Det borde naturligtvis ha rubricerats som krigsmateriel
            för strid hela tiden, men det tog tid innan man insåg att det
            hörde hemma under krigsmateriel.
          </note>
          <note>
            Också frågan om att det är regeringen som bedömer vill jag ta
            upp. Vi är flera som här har understrukit att det inte bara handlar
            om att slaviskt tillämpa lagstiftning och riktlinjer. En bedömning
            skall ske i varje enskilt fall. Då förstår jag inte varför Kurt
            Ove
          </note>
          <note>
            Johansson och andra så slaviskt hänvisar till riktlinjerna.
          </note>
          <note>
            Det är sant att flera av oss vill ändra riktlinjerna och ser
            den här förskjutningen i riktlinjerna som mycket allvarlig. Det
            gör vi, Kurt Ove Johansson, på en rad olika sätt, t.ex. genom
            motioner och genom en interpellationsdebatt med Bengt Hurtig som
            kommer att komma till stånd om just detta med glidningen vad gäller
            riktlinjer.
          </note>
          <note>
            Men vi menar också att det är regeringens skyldighet att i varje
            enskilt fall se det lämpliga och det olämpliga. Det är regeringens
            privilegium att avgöra om tillstånd skall ges eller inte. Då kan
            jag inte inse att tidsargumentet skall spela någon roll. Det är
            ju som att ett brott blir mer accepterat ju längre tid som har
            gått. När man väl har upptäckt att en felaktighet har skett borde
            det vara självklart att avbryta det felaktiga beteendet.
          </note>
          <note>
            Jag vill också instämma i det som andra har tagit upp om det
            här med långsiktiga tendenser. Vem kan avgöra sådant? Låt oss
            säga att vi hade haft en diskussion på 80-talet om situationen
            i Jugoslavien. Vem hade då kunnat tala om att den långsiktiga
            tendensen var att det skulle utbryta ett krig som omfattade en
            stor del av det som nu är före detta Jugoslavien under
          </note>
          <note>
            90-talet? Vem hade talat om den långsiktiga tendensen?
          </note>
          <note>
            Jag vill också bara kort nämna frågan om tillsättningen i Exportkontrollrådet.
            Vänsterpartiet delar i stort sett Miljöpartiets kritik av hur
            regeringen har förfarit, och av att varje parti inte självt får
            avgöra. Vi har dock valt att inte stå bakom Miljöpartiets reservation
            eftersom vi har utgått från att det ändå är regeringen som till
            slut avgör i dessa frågor.
          </note>
          <note>
            Jag menar att den kritik som Vänsterpartiet har framfört i olika
            motioner är fullt berättigad, och jag vill särskilt yrka bifall
            till reservation 5, alltså tillstånd för krigsmaterielexport till
            Oman, vad avser kriteriet mänskliga rättigheter. Jag menar att
            det självklart är så att statsråden Mats Hellström och Jan Nygren
            inte kan undgå den kritik som framförs i denna reservation.
          </note>
          <note>
            Så, herr talman, vill jag än en gång upprepa: Håll i minnet att
            vi har ett förbud mot export av krigsmateriel. Det är det vi huvudsakligen
            skall ha tankarna.
          </note>
          <note>
            När man bedömer eventuella avsteg från den principen, bör det
            bedömas mycket restriktivt. Så har uppenbarligen inte skett i
            fallet Oman och i en rad andra ärenden. Där måste en ändring ske.
          </note>
          <note>
            Utlänningsärenden (avsnitt 16)
          </note>
          <note type="speaker">
            Anf. 68 BIRGITTA HAMBRAEUS (c)
          </note>
          <note>
            Herr talman! KU har granskat dåvarande invandrarminister Leif
            Blomberg som fick regeringen att utvisa familjerna Sincari från
            Åsele. Man tvingade dem att lämna Åsele, där en stor grupp människor
            kämpat för att de skulle få stanna. Regeringen åberopar vikten
            av en reglerad invandring och låter detta väga tyngre än FN:s
            barnkonvention, enligt vilken barnens bästa alltid skall komma
            i främsta rummet.
          </note>
          <note>
            Leif Blomberg framhöll vid utfrågningen som KU
          </note>
          <note>
            ordnade hur svårt att han hade tyckt att det var att möta barnen
            från Åsele som hade engagerat sig så hårt för dessa familjer,
            och att möta deras frågor.
          </note>
          <note>
            Ändå ansåg han att detta var det beslut som skulle fattas. Det
            finns alltså ingen konstitutionell grund för utskottet att kritisera
            regeringen. Regeringen är i sin fulla rätt att besluta som den
            gjort, det är en fråga om omdöme. Därför har vi reservanter nöjt
            oss med att säga att det är helt klart att regeringen hade kunnat
            låta familjerna Sincari stanna i Sverige utan att äventyra den
            reglerade invandringspolitik som riksdagen beslutat om. Invandrarministern
            hade kunnat åberopa läkarintygen för barnen och FN:s barnkonvention.
          </note>
          <note>
            När det gäller offentliggörandet av rapporten från den svenska
            ambassaden i Ankara vill jag säga följande: Sverige arbetar för
            att vinna internationellt gehör för vår offentlighetsprincip.
            Arbetsmarknadsdepartementets hantering av ambassadrapporten kan
            enligt min mening äventyra förståelsen för denna princip. Det
            är inte enskilda individer, utan myndigheter, som skall kontrolleras
            genom att alla handlingar är offentliga om de inte faller under
            sekretesslagen.
          </note>
          <note>
            Den personliga integriteten för enskilda individer skall alltid
            skyddas. Det är ett av de viktigaste kriterierna för hemligstämpling
            enligt sekretesslagen. Jag anser att det är svårt att förstå hur
            tre rättschefer som råkade vara samlade på en lunchrast ansåg
            sig kunna fatta ett omedelbart beslut om att offentliggöra ett
            dokument med okontrollerade uppgifter om ekonomiska förhållanden
            hos personer som dessutom var i en svår och utsatt situation.
          </note>
          <note>
            Att ambassadrapporten läckt ut till medierna medför självfallet
            inte automatiskt att innehållet skall officiellt bekräftas genom
            ett offentliggörande.
          </note>
          <note>
            Herr talman! Jag yrkar bifall till reservation 10.
          </note>
          <note type="speaker">
            Anf. 69 HÅKAN HOLMBERG (fp)
          </note>
          <note>
            Herr talman! Också det s.k. Åseleärendet är en fråga där det
            finns flera olika moment. Alla dessa har på olika sätt förekommit
            under åtskilliga månader i den allmänna debatten. Det första är
            beslutet i sig. Det andra är formerna för verkställigheten. Det
            tredje är naturligtvis den omtalade ambassadrapporten.
          </note>
          <note>
            Beslutet i sig kan man ha många kritiska synpunkter på, och jag
            hör till dem som har det. Ändå tvingas man ju konstatera att regeringen
            naturligtvis har rätt att också fatta beslut som exempelvis jag
            och åtskilliga andra - stora delar av svenska folket - tycker
            är felaktiga, oriktiga och tragiska. Regeringen har ändå rätt
            att fatta sådana beslut. Jag skall dock återkomma till frågan
            om hur man hade kunnat motivera ett annorlunda beslut.
          </note>
          <note>
            Så till den andra frågan, den om verkställigheten.
          </note>
          <note>
            Där var det ju så att åtskilliga, jag tror vid närmare eftertanke
            alla, av de som velat att KU skall titta på detta, har noterat
            ett antal omständigheter som såg mycket egenartade ut. Det handlar
            om bussar, flygplan och sådant som verkade vara förbeställda redan
            innan beslutet var fattat osv.
          </note>
          <note>
            Detta såg anmärkningsvärt ut. Det är fullt begripligt att anmälarna
            uppmärksammade det. Det är dock viktigt att säga att vi inte vid
            KU:s granskning har kunnat finna att detta i sak är så anmärkningsvärt
            som det verkade. Polisen har vissa rutiner. Vi får nog acceptera
            det som sägs, att man förbereder sig för ett väntat beslut genom
            att göra på ungefär det sätt som man gjorde. Det går inte att
            belägga något fel här.
          </note>
          <note>
            Den s.k. ambassadrapporten är också en komplicerad sak. Här är
            det ju frestande att vilja ställa en del frågor som vi inte bör
            ställa, eftersom det som bekant är förbjudet att efterforska massmediernas
            källor. Det som i realiteten ägde rum var ju att rapporten, nästan
            så fort den hade kommit till Stockholm, var ute i medierna.
          </note>
          <note>
            Hur detta än hängde ihop, kom ju det som i princip skall vara
            ett skydd för enskilda människor mot att råka illa ut genom publicitet
            i stället att fungera som ett skydd för - kanske - någon eller
            några personer som såg en möjlighet att väga upp kritiken mot
            regeringsbeslutet genom att släppa fram dessa okontrollerade,
            obestyrkta uppgifter. Det är oerhört allvarligt om det finns en
            mentalitet att man kan agera på det sättet.
          </note>
          <note>
            Jag var för ett par veckor sedan med på ett seminarium med ryska
            journalister. Då kom den här frågan upp, dvs. att man i skydd
            av regler som syftar till något helt annat baktalar enskilda personer.
            Då noterade jag en reaktion, nämligen att man mycket väl kände
            igen detta från länder av den typen. Så här skall vi inte ha det
            i Sverige. Och jag hoppas att det här aldrig mer inträffar i något
            fall, vare sig i liknande fall eller i något annat sammanhang.
          </note>
          <note>
            I likhet med Birgitta Hambraeus tycker jag naturligtvis att det,
            trots att det hela var ute i medierna, är minst sagt diskutabelt
            att offentliggöra okontrollerade, obestyrkta och såvitt jag i
            efterhand förstår sakligt mycket tvivelaktiga och kanske helt
            felaktiga uppgifter om enskilda personer.
          </note>
          <note>
            Det sista som jag vill ta upp är beslutet i sig. Därvid kommer
            jag tillbaka till den punkt där jag började.
          </note>
          <note>
            Hade det med hänsyn till nu gällande regler gått att fatta ett
            annat beslut? Ja, det hade naturligtvis gått alldeles utmärkt
            att göra det. Jag måste säga att detta är den punkt där jag egentligen
            är mest förvånad över hur regeringen motiverar sitt handlande
            och hur utskottsmajoriteten sedan skriver, nämligen att man ställer
            större känsla för andan i barnkonventionen mot principen om reglerad
            invandring. Om den råder i stort sett enighet i Sverige. Men hur
            i all världen hotades den principen av ett annat beslut än det
            som fattades? Det är mycket svårt att begripa. Om man tycker att
            man bör låta humanitet, hänsyn till medicinska åberopade omständigheter,
            läkarintyg och barnkonventionen som sådan leda till att man i
            detta fall fattar ett annat beslut än det som fattades, på vilket
            sätt äventyrar man då principen om reglerad invandring? Naturligtvis
            inte alls. Det är fullt möjligt att i många andra fall, som på
            något sätt kan påminna om detta, ändå dra en annan slutsats. Det
            här var ett väldigt speciellt fall. Ändå resonerade man ungefär
            som om den reglerade invandringen kräver att man i varje läge
            skall låta den principen väga tyngre än den som vi faktiskt har
            skrivit under när vi skrev under barnkonventionen. Detta är inte
            en rimlig hållning. Jag hoppas att inte heller detta någonsin
            mer upprepas.
          </note>
          <note>
            Det måste finnas ett utrymme att låta humanitet och hänsyn till
            barnkonventionens anda spela en helt annan roll också i fall av
            den här typen än vad de nu gjorde.
          </note>
          <note>
            Därmed vill jag yrka bifall till reservation 10.
          </note>
          <note type="speaker">
            Anf. 70 KENNETH KVIST (v)
          </note>
          <note>
            Herr talman! I FN:s barnkonvention sägs bl.a. att barnens bästa
            skall komma i främsta rummet. Sverige har biträtt barnkonventionen.
            Men i fallet med de s.k.
          </note>
          <note>
            Åselefamiljerna har barnkonventionen egentligen inte haft någon
            som helst bärighet när regeringen har fattat beslut. Det är tragiskt
            att regeringen på det här sättet nonchalerar konventioner som
            Sverige har biträtt.
          </note>
          <note>
            Förhållandena kring läkarintyg och annat som visar att barnen
            har mått mycket dåligt och det faktum att barnen under flera år
            i Sverige har blivit anpassade till svenska förhållanden och mådde
            mycket dåligt inför utvisningsbeslutet har inte på något sätt
            påverkat regeringen. Den har helt enkelt låtit andra hänsyn och
            andra regelverk ta över. Därmed har regeringen brutit mot FN:s
            barnkonvention.
          </note>
          <note>
            Mycket har sagts av föregående talare och medreservanter i frågan.
            Jag vill bara utveckla min ståndpunkt när det gäller ett par saker.
            Bl.a. gäller det offentlighetsprincipen. Det är rätt i sig att
            det för konstitutionsutskottet är främmande att efterforska vem
            som har läckt ut en ambassadrapport till medierna osv. Det är
            oss helt främmande att bry oss om. Men faktum är här att myndigheten
            använder offentlighetsprincipen med en sorts omvända förtecken.
            Denna princip för öppenhet och insyn har tillkommit därför att
            det skall kunna utövas en kontroll av myndigheten och av makten.
            Men i detta fall använder man och kryper man bakom offentlighetsprincipen
            genom att bekräfta publiceringen av en rapport på ett sådant sätt
            att avsikten är uppenbar, nämligen för att baktala och slå mot
            svaga och utsatta människor. Det är ett agerande som regeringen
            borde ha fått kritik för därest man inte haft den märkliga ordningen
            att i det här fallet, då högre tjänstemän fattat beslutet, eller
            i varje fall sägs ha fattat beslutet, och därmed inte en minister,
            då konstitutionsutskottets granskning inte heller kommer åt det.
            Ibland är förhållandena sådana att de regler som omger konstitutionsutskottets
            granskning inriktar sig på statsråd och regeringens ämbetsutövning
            och gör att i de fall då regeringen egentligen borde ha klander
            når vi tyvärr inte ända fram.
          </note>
          <note>
            Jag vill också säga att det under utredningsarbetet med detta
            ärende har framkommit en hel del av intresse, bl.a. en anmärkningsvärd
            inställning som ådagalades av den tidigare invandrarministern
            där han menar att ansvaret för att barnen i dessa familjer mådde
            dåligt skulle ligga hos dem som har skyddat dem mot vad dessa
            familjer har upplevt som myndighetens maktutövning mot dem genom
            att låta dem bo i kyrkor osv. Men det är väl så att den som skyddar
            människor från myndigheters förföljelse inte är skyldiga till
            den situation som har uppstått, utan de skyldiga i det sammanhanget
            är naturligtvis förföljarna och inte beskyddarna. Jag vill ha
            detta sagt även om regeringens ståndpunkter så att säga inte är
            föremål för granskning utan dess formella hantering. Men man märker
            i dylika uttalanden ett tänkande i sådana här frågor som faktiskt
            är oroande inför framtiden och visar på vilken grund man så att
            säga har valt mellan de paragrafer som man vill följa, och det
            har inte varit på ett riktigt hedrande sätt för svensk humanitet.
          </note>
          <note type="speaker">
            Anf. 71 PETER ERIKSSON (mp)
          </note>
          <note>
            Herr talman! Tre ledamöter har nu varit uppe och talat om den
            fråga som jag hade tänkt ta upp. Framför allt när det gäller Åseleärendet
            har Håkan Holmberg,
          </note>
          <note>
            Kenneth Kvist och Birgitta Hambraeus på ett bra sätt framfört
            argument för att Sveriges undertecknande av
          </note>
          <note>
            FN:s barnkonvention på något vis borde ha betydelse.
          </note>
          <note>
            I Åseleärendet har det uppenbarligen inte haft någon vikt. Det
            är hänsynen till den s.k. reglerade invandringen som helt och
            fullt fått vara vägande. Men FN-
          </note>
          <note>
            konventionen och detta med barnens bästa har inte spelat någon
            roll som över huvud taget tillnärmelsevis kan jämföras med den
            vikt som den reglerade invandringen har.
          </note>
          <note>
            En reglerad invandring, och detta var Håkan
          </note>
          <note>
            Holmberg inne på, kan man ha, även om de här människorna hade
            fått uppehållstillstånd i Sverige. Det finns alltså ingen motsättning
            här. Därför är argumentationen från regeringen och Leif Blomberg
            mycket märklig. Till syvende och sist visar den på en väldigt
            kylig attityd gentemot andra människor.
          </note>
          <note>
            Den läcka som förekom - jag avser då den ambassadrapport från
            Turkiet som en timme efter det att den kom till Sverige fanns
            hos Dagens eko - visar på en inställning som jag upplever som
            väldigt främmande och otrevlig. Jag hoppas således att vi slipper
            se sådana tendenser i framtiden.
          </note>
          <note>
            Jag yrkar bifall till reservation nr 10.
          </note>
          <note type="speaker">
            Anf. 72 CATARINA RÖNNUNG (s)
          </note>
          <note>
            Fru talman! Jag vill knyta an till vad utskottets vice ordförande
            Kurt Ove Johansson tidigare har anfört om att ett trendbrott verkar
            ha ägt rum vad gäller
          </note>
          <note>
            KU:s granskning.
          </note>
          <note>
            Den gråzon där politiska överklaganden smyger sig in har minskat
            till förmån för en genomgång av hur regeringen uppfyllt konstitutionens
            förpliktelser.
          </note>
          <note>
            Jag är övertygad om att det tjänar granskningen i sak och stärker
            KU:s anseende.
          </note>
          <note>
            Detta gäller även de utlämningsärenden som vi i dag behandlar,
            inbegripet den försiktiga reservation som avgivits av Folkpartiet,
            Centern, Vänsterpartiet och Miljöpartiet. I reservation nr 10
            står följande:
          </note>
          <note>
            "Utskottet anser att hänsynen till den reglerade invandringen
            i och för sig inte skulle ha hindrat regeringen från att fatta
            ett beslut av motsatt innebörd. Att med hänsyn till barnens bästa
            låta familjerna stanna, hade dessutom stått i bättre överensstämmelse
            med barnkonventionens anda."
          </note>
          <note>
            Detta låter sig mer ju sägas, men det är ingenting annat än till
            intet förpliktande truismer. Poängen är ju att regeringen hade
            ett fritt, men mycket svårt, val att under lagarna avgöra om familjerna
            skulle beviljas uppehållstillstånd eller inte.
          </note>
          <note>
            I och för sig är det klokt att inte reservationen går längre.
            Riksdagen får akta sig för att bli något slags extra överprövningsinstans
            i enskilda ärenden -
          </note>
          <note>
            dessutom utan reell makt att ändra i ett redan fattat beslut.
          </note>
          <note>
            Regeringsformen anger klart att riksdagen inte får kvälja dom
            - dvs. besluta hur domstol skall döma i det enskilda fallet. Riksdagen
            får heller inte lägga sig i hur förvaltningsmyndigheter beslutar
            i ärenden som berör myndighetsutövning mot enskild.
          </note>
          <note>
            Nu är inte regeringen vilken förvaltningsmyndighet som helst
            och givetvis inte heller enbart en sådan.
          </note>
          <note>
            Riksdagen har skyldighet att utöva sin kontrollmakt och att årligen
            granska statsrådens tjänsteutövning och regeringsärendenas handläggning.
          </note>
          <note>
            Vid bedömningen av regeringsärenden skall behövliga upplysningar
            och yttranden från berörda myndigheter enligt 7 kap. 2 § i regeringsformen
            inhämtas.
          </note>
          <note>
            Utskottets majoritet har konstaterat att så skett.
          </note>
          <note>
            Utlänningsnämnden har lämnat Åseleärendet till regeringen för
            bedömning vid två tillfällen. Utlänningsnämnden har avstyrkt bifall
            där Invandrarverket varit första instans. Ingen instans har någonsin
            konstaterat att flyktingskäl och därmed skyddsbehov förelegat
            i familjerna Sincaris fall. Det är viktigt att det sägs, eftersom
            föregående talare här förtigit detta faktum.
          </note>
          <note>
            Regeringen har därutöver vägt in barnkonventionen i sin bedömning.
            Det är angeläget att framhålla att det faktum att Sverige ratificerat
            barnkonventionen inte per automatik innebär att alla asylsökande
            barnfamiljer får stanna. Syftet med vår utlänningslag är att vi
            skall ha en reglerad invandring; därmed inte sagt att i varje
            läge och i varje fall principen om reglerad invandring skall väga
            tyngre än barnkonventionen.
          </note>
          <note>
            Varje ärende bedöms efter egna kriterier. Att regeringen har
            möjlighet att kontrollera invandringen har den bedömt vara av
            vitalt samhällsintresse.
          </note>
          <note>
            Politiskt har regeringen fått utstå kritik även från det egna
            partiet. Från Kvinnoförbundets Inger Segelström, från Broderskaparnas
            Berndt Ekholm och från
          </note>
          <note>
            Lisbeth Palme i hennes egenskap av Unicefordförande.
          </note>
          <note>
            De versioner som pressen givit av Åselefallet, jag har gått igenom
            alla pressklipp, har vimlat av osakliga övertoner. Ingen korrekt
            bild har givits av vad som varit regeringens kompetensområde respektive
            myndigheternas. Men man skall kanske trots allt vara glad över
            att det finns en stor majoritet pressröster som vill slå vakt
            om Sveriges generösa flyktingpolitik som har en lång tradition.
            Här har Sverige i förhållande till andra länder och sitt medborgarantal
            gjort stora och förtjänstfulla insatser.
          </note>
          <note>
            Ett sedan lång tid aviserat nytt förslag till utlänningslag kommer
            på riksdagens bord i september. Vi avvaktar med intresse vad den
            lagen kommer att innehålla och om den tydligare betonar hänsynen
            till barns välbefinnande när de humanitära skälen bedöms.
          </note>
          <note>
            Svagheten med den nuvarande lagen är att samma utlänningsärende
            kan dra orimligt långt ut på tiden, eftersom möjligheten att lämna
            in nya ansökningar inte har någon gräns. Även med beaktande av
            rättssäkerheten borde en annan lösning vara möjlig. Nuvarande
            procedur kostar pengar och arbete för staten och innebär onödigt
            utdraget lidande för de asylsökande.
          </note>
          <note>
            I reservationen görs ett halvhjärtat försök att kritisera att
            inte statsrådet prövat utlämnandet av ambassadrapporten, som i
            och för sig innehöll oriktiga andrahandsuppgifter - skvaller.
          </note>
          <note>
            Den statssekreterare som var informationsansvarig tog kontakt
            med expeditionschefen. Denne samrådde med rättschefen i Justitiedepartementet,
            som samrådde med rättschefen på UD. Det slutgiltiga beslutet togs
            av expeditionschefen. Som klart sägs i reservationen granskar
            vi inte beslut som fattas på tjänstemannanivå.
          </note>
          <note>
            Eftersom ingen av reservanterna har gått in på den reservation
            som handlar om Bosnienflyktingarna avstår jag från att kommentera
            den.
          </note>
          <note>
            Herr talman! Jag yrkar bifall till hemställan i utskottets betänkande
            i denna del.
          </note>
          <note>
            Anf. 73 KENNETH KVIST (v) replik
          </note>
          <note>
            Herr talman! Catarina Rönnung tycker att reservationen är full
            av truismer. Faktum är emellertid att regeringen gjort gällande
            att den hade bara en möjlighet, nämligen att fatta det beslut
            som den fattade.
          </note>
          <note>
            Vår granskning har gett vid handen att här stod egentligen olika
            principer mot varandra. Det gäller både den allmänna reglerade
            invandringspolitiken och, i motsats till denna, FN:s barnkonvention
            som
          </note>
          <note>
            Sverige har ratificerat.
          </note>
          <note>
            Regeringen har faktiskt haft ett val. Det vi från reservanternas
            sida har velat peka på är att regeringen har gjort ett val, och
            sedan är det upp till var och en att kritisera det sakliga innehållet
            i detta. Mot bakgrund av vad som har sagts under ärendets handläggning
            blir det faktum att regeringen har haft möjlighet att fatta beslut
            på ett annorlunda sätt inte någon truism.
          </note>
          <note>
            Anf. 74 CATARINA RÖNNUNG (s) replik
          </note>
          <note>
            Herr talman! Jag tror att Kenneth Kvist har missuppfattat saken
            när han säger att regeringen har gjort gällande att man bara hade
            en möjlighet att fatta beslut.
          </note>
          <note>
            Man hade först att väga in flyktingskälen, skyddsbehovet, som
            det i alla instanser konstaterades inte förelåg. Efter det hade
            man att väga in de humanitära skälen och ta ställning till både
            barnkonventionen och det man bedömde vara av vitalt samhällsintresse,
            dvs.
          </note>
          <note>
            den reglerade invandringen. Här valde regeringen att låta den
            reglerade invandringsprincipen gå före barnkonventionen.
          </note>
          <note>
            Regeringen gjorde det här valet. Det kan man politiskt kritisera,
            men icke konstitutionellt.
          </note>
          <note>
            Anf. 75 KENNETH KVIST (v) replik
          </note>
          <note>
            Herr talman! Hela ärendet måste egentligen ses mot bakgrund av
            den alltmer njugga och inhumana flykting- och invandrarpolitik
            som Sverige har ägnat sig åt under de senaste åren. Det är inte
            vår sak att granska innehållet i denna politik, men faktum är
            att i ett sådant här fall, när en del barn i familjen t.o.m. är
            födda i Sverige, växer upp i landet, lär sig våra seder och bruk,
            är det verkligen inte att se till barnens bästa när vi sedan tvingar
            dem till länder och förhållanden som är helt annorlunda än våra.
          </note>
          <note>
            Jag menar att regeringen egentligen har förbrutit sig mot FN:s
            barnkonvention i det här stycket, genom att krypa bakom besluten
            om en reglerad invandring på ett sätt som man inte var tvungen
            att göra. Detta förhållande blottlägger en brist på empati och
            humanism i regeringens politik som vi egentligen också borde kunna
            granska i KU när vi granskar regeringens ämbetsutövning.
          </note>
          <note>
            Anf. 76 CATARINA RÖNNUNG (s) replik
          </note>
          <note>
            Herr talman! Kenneth Kvist talar om regeringens alltmer njugga
            flyktingpolitik men har inte någon statistik att visa upp. Det
            är någonting som han bara slänger fram som ett bete för folk att
            nappa på. För att kunna säga detta måste han ha litet mer på fötterna
            än att bara tala om saken.
          </note>
          <note>
            Vid utfrågningen kom det också fram en omständighet som jag tror
            att regeringen har haft i bakhuvudet, nämligen att vi i vårt land
            har många flyktingar som icke har flyktingskäl, men det finns
            ett utvisningsbeslut, och detta hot har gjort att de har gått
            under jorden. Är det barnfamiljer inblandade vet man att barnen
            i dessa familjer far mycket illa, och familjerna också, av att
            leva i en illegal situation. Barnen far illa av att inte gå i
            skola och ha kamratkontakter.
          </note>
          <note>
            Jag tror att regeringen ville ge den signalen: Sluta att gömma
            er! Det är bättre med ett utvisningsbeslut än att leva i en ovisshet
            med oerhört starka psykiska påfrestningar på de barn som nu är
            inblandade. Det är också att se till barns bästa.
          </note>
          <note>
            Anf. 77 HÅKAN HOLMBERG (fp) replik
          </note>
          <note>
            Herr talman! Skillnaden mellan reservanterna och majoriteten
            är inte synen på vad som är formellt korrekt, alltså vad regeringen
            har rätt att göra och inte göra. Där är det som det är, det finns
            ingen motsättning. Skillnaden är att reservanterna påpekar att
            det med respekt för precis de regler som vi är överens om gäller
            hade varit fullt möjligt att fatta ett annat beslut än det som
            faktiskt fattades. Men ingenting sådant sägs av majoriteten och
            det måste ju ha något slags förklaring, kan man tro.
          </note>
          <note>
            Tvärtom godtar man i praktiken, genom att vara tyst på den punkten,
            regeringens sätt att generellt sätta den reglerade invandringen
            över respekt för barnkonventionens anda. Genom att man gör det
            får man acceptera att man kritiseras för att solidarisera sig
            med ett sätt att argumentera som faktiskt inte är hållbart. Jag
            har inte hört någon från majoriteten säga att det hade varit omöjligt
            med hänsyn till den reglerade invandringen att fatta ett annat
            beslut än det man faktiskt har fattat.
          </note>
          <note>
            Då säger Catarina Rönnung att det här bara är en truism. Låt
            gå för det, om vi nu skall uttrycka det på det sättet, men inte
            ens denna truism kunde ni skriva under på. Varför det?
          </note>
          <note>
            Anf. 78 CATARINA RÖNNUNG (s) replik
          </note>
          <note>
            Herr talman! Att ange självklarheter, att regeringen hade kunnat
            besluta på ett annat sätt, behöver man inte skriva i ett betänkande.
            Det är det som jag tycker gör reservationen så egendomlig. Det
            är klart att regeringen hade haft möjligheter att fatta ett helt
            annat beslut. Men därmed har ju aldrig majoriteten sagt att den
            reglerade invandringen i alla lägen går före den bedömning man
            gör enligt barnkonventionen.
          </note>
          <note>
            Varje beslut skall fattas efter egna kriterier. Vi kritiserar
            det konstitutionella i detta beslut, och vi har alltså låtit pressen
            och personer i olika partier föra fram den politiska kritiken
            av beslutet som har förefunnits. Den har förefunnits även inom
            det socialdemokratiska partiet, vill jag betona.
          </note>
          <note>
            Anf. 79 HÅKAN HOLMBERG (fp) replik
          </note>
          <note>
            Herr talman! Man får onekligen intrycket att den egentliga förklaringen
            till att majoriteten inte vill skriva det som på sätt och vis
            är självklart - men tydligen en sådan självklarhet som ibland
            måste sägas, annars skapas ett totalt annat intryck av vad saken
            handlar om - nämligen att det hade gått att fatta ett annat beslut
            utan att äventyra den reglerade invandringens princip, är att
            man helt enkelt inte vill vara med och kritisera en regering som
            man själv i grunden solidariserar sig med.
          </note>
          <note>
            Men då kan man väl få ställa frågan mer direkt till
          </note>
          <note>
            Catarina Rönnung, så kan hon svara för egen del i alla fall:
            Anser Catarina Rönnung att ett annat beslut bättre hade stått
            i överensstämmelse med barnkonventionens anda, som det står i
            reservationen?
          </note>
          <note>
            Anf. 80 CATARINA RÖNNUNG (s) replik
          </note>
          <note>
            Herr talman! Jag anser att det beslut som regeringen fattade
            var ett korrekt beslut utifrån konstitutionen. Personligen har
            jag funderat mycket på huruvida regeringen har fattat ett politiskt
            riktigt beslut. I
          </note>
          <note>
            början var jag oerhört tveksam och ansåg att barnens bästa skulle
            gå före. Men undan för undan har jag kommit till insikten att
            just den här familjen egentligen inte hade några reella flyktingskäl.
            Inget har framkommit som tyder på att barnen, när de nu befinner
            sig i Turkiet, på något sätt har lidit nöd, farit illa eller att
            förflyttningen i sig så småningom stred mot barnkonventionens
            anda.
          </note>
          <note>
            Däremot kan man naturligtvis säga att alla barn materiellt har
            det bättre i ett utvecklat land som Sverige. Men om man alltid
            skulle låta barnkonventionens anda vara rådande skulle det betyda
            att alla barnfamiljer kunde söka sig hit och få stanna utan att
            flyktingskälen behövde prövas på något sätt. Det är också en omöjlighet,
            såvitt jag begriper.
          </note>
          <note>
            Att först se till flyktingskälen och sedan, när man bedömer de
            humanitära skälen, väga in barnkonvention och ett vitalt samhällsintresse
            tycker jag är ett korrekt handlande av regeringen ur konstitutionell
            synpunkt.
          </note>
          <note type="speaker">
            Anf. 81 MICHAEL STJERNSTRÖM (kds)
          </note>
          <note>
            Herr talman! När det gäller regeringens handläggning av utlänningsärendet
            angående de s.k. Åselefamiljerna är även kristdemokraterna mycket
            kritiska.
          </note>
          <note>
            Många har i dag talat om att det står i FN:s barnkonvention att
            barnens bästa alltid skall komma i främsta rummet vid alla åtgärder
            som rör barn. Enligt kristdemokraternas mening hade det varit
            att ta hänsyn till barnens bästa om de här familjerna hade fått
            stanna i
          </note>
          <note>
            Sverige. Det hade stått i bättre överensstämmelse med barnkonventionens
            anda, även om självklart, vilket har framgått, regeringen kan
            fatta ett annat beslut.
          </note>
          <note>
            Av 2 § regeringsformen framgår att den offentliga makten skall
            utövas med respekt för alla människors lika värde och för den
            enskilda människans frihet och värdighet. I det tredje stycket
            framhålls dessutom att det allmänna skall värna om den enskildes
            privatliv och familjeliv. Kristdemokraterna menar att den falska
            ryktesspridningen kring familjerna Sincari rimligen måste ses
            som ett brott mot dessa principer.
          </note>
          <note>
            Kristdemokraterna anser att utlämnandet av ambassadrapporten
            var felaktigt. Departementet borde rimligen ha insett att det
            rörde sig om ett mycket tveksamt fall. Därför borde prövning ha
            ankommit på departementschefen eller på annat statsråd i departementet,
            t.ex. Leif Blomberg. Det räcker inte, menar vi, att statssekreteraren
            var inblandad i beslutet. Därför yrkar kristdemokraterna bifall
            till reservation 10.
          </note>
          <note>
            Partnerskap för fred och Bosnien (avsnitt 17-18)
          </note>
          <note type="speaker">
            Anf. 82 BIRGIT FRIGGEBO (fp)
          </note>
          <note>
            Herr talman! Försvarsminister Thage G Peterson har varit föremål
            för utskottets intresse i två ärenden i granskningen i år. Dels
            handlar det om att försvarsministern har lagt sig i ärenden som
            helt ligger inom ramen för Försvarsmaktens revir då han har sett
            till att en kunskapsanalys av samarbete inom ramen för Partnerskap
            för fred har avbrutits, dels handlar det om att försvarsministern
            har bidragit till att skapa oklarhet om huruvida FN:s och den
            svenska bataljonens mandat i Bosnien avser försvaret av de av
            FN proklamerade skyddade zonerna. Det var i detta skede som begreppet
            "veloursoldater" introducerades, till skada, vill jag säga, för
            våra erkänt mycket skickliga soldater i Bosnien.
          </note>
          <note>
            De här båda ärendena har sin grund i försvarsministerns osäkerhet
            när det gäller att hantera nya situationer och nya utmaningar.
            Det var tryggt förr att i försvars- och säkerhetspolitiska sammanhang
            likt en envis papegoja upprepa "Vi är neutrala. Vi är alliansfria.
            Vi sköter oss själva". Något annat var heller inte tillåtet. Socialdemokraterna
            har ju traditionellt försökt monopolisera och lägga en död hand
            över allt vad säkerhetspolitisk debatt heter. Den som vågade sig
            ut på arenan för att diskutera innehållet i vår säkerhetspolitik,
            eller ville vidga perspektiven, stämplades som opålitlig, äventyrlig
            och kanske t.o.m. som en potentiell femtekolonnare.
          </note>
          <note>
            I och med murens fall, Sovjetunionens sammanbrott, demokratiseringen
            i Öst- och Centraleuropa och vårt inträde i den europeiska unionen
            har saken kommit i ett annat läge. Vi har fått en betydligt friskare,
            sundare och öppnare debatt än någonsin efter andra världskriget.
            Men försvarsministern, som har varit med länge, har svårt att
            hänga med. Hans långa erfarenhet ger honom tydligen inget stöd.
          </note>
          <note>
            Thage G Peterson är som en skrinda efter en häst:
          </note>
          <note>
            Han är alltid efter, men släpas ändå alltid med. Otaliga är de
            gånger han har intagit positioner i traditionell pösig stil som
            han strax efteråt har tvingats retirera ifrån. Samarbetet inom
            Partnerskap för fred är ett tydligt exempel på det.
          </note>
          <note>
            Häromdagen, den 21 maj, kunde vi i Svenska
          </note>
          <note>
            Dagbladet läsa en rapport från det nordiska försvarsministermötet
            i Norge. Där står: "De nordiska försvarsministrarna framhåller
            att PFP är ett av de viktigaste instrumenten för att knyta samman
            öst och väst och militärt alliansfria stater. Bästa sättet att
            bygga fred och samförstånd är gemensamma åtaganden mellan folken,
            påpekar Thage G Peterson."
          </note>
          <note>
            För någon månad sedan, när vi i KU frågade ut försvarsministern,
            var det otänkbart att delta i samövningar med stridsflyg även
            om det skulle handla om att använda spaningsplan för att skydda
            humanitära transporter av olika slag. Där gick gränsen för
          </note>
          <note>
            Sveriges alliansfrihet, mitt i flygvapnet, mellan transportflyg
            och spaningsflyg. Nu säger Thage G Peterson i samma artikel i
            Svenska Dagbladet: "- - - mycket talar för att en förändrad och
            mer generös syn håller på att växa fram. Det är inte så lätt att
            upprätthålla den här avgränsningen". Då undrar man: Var håller
            den här synen på att växa fram? Ja, förmodligen inne i
          </note>
          <note>
            Petersons eget huvud.
          </note>
          <note>
            Sommaren 1995, för mindre än ett år sedan, var det enligt Thage
            G Peterson farligt att Försvarsmakten gjorde en kunskapsanalys
            om möjligheterna att samverka med andra länders flygstridskrafter
            inom ramen för Partnerskap för fred-samarbetet. Särskilt farligt
            var ett analysarbete om eventuella aktiviteter på svensk mark
            trots att Danmark, som ju tillhör NATO, redan tidigare hade samövat
            med stridsflyg på svenskt territorium inom ramen för Bosnienstyrkan.
          </note>
          <note>
            Denna studie har beskrivits av Thage G Peterson som ett hot emot
            eller avsteg ifrån alliansfriheten.
          </note>
          <note>
            Men så sent som i februari i år ger regeringen tillstånd till
            svenskt deltagande med spaningsflyg, vilket ju är stridsflyg,
            i en samövning vid Östersjön i sommar.
          </note>
          <note>
            Herr talman! Så här skulle man kunna gå vidare i flera frågor,
            men jag avstår i det här sammanhanget.
          </note>
          <note>
            De återkommande rapporterna i medierna om försvarsministerns
            fyrkantighet och försök att springa i fatt utvecklingen talar
            för sig själva.
          </note>
          <note>
            Jag övergår nu till den direkta formella hanteringen av de här
            ärendena.
          </note>
          <note>
            Flygvapenchefen har ju avbrutit denna kunskapsanalys därför att
            han fick tydliga signaler från den politiska ledningen i Försvarsdepartementet,
            och försvarsministern var helt införstådd med vad som skedde.
            Thage G Peterson har dessutom sagt inför utskottet att man från
            Försvarsmaktens sida borde ha frågat regeringen först. Detta trots
            att frågan låg helt inom ramen för vad Försvarsmakten får ägna
            sig åt, nämligen en kunskapsuppbyggnad. Kostnaderna har försvarsministern
            själv bekräftat låg helt inom ramen för vad myndigheten själv
            får hantera.
          </note>
          <note>
            Utskottet, herr talman, säger att regeringen har ansvar för implementeringen
            - det måste väl betyda genomförandet - av försvars- och säkerhetspolitiken.
          </note>
          <note>
            Till det har jag två kommentarer. För det första är det inte
            regeringen som har fattat det här beslutet. I
          </note>
          <note>
            stället är det försvarsministerns egna påtryckningar, framförda
            på någon flygplats i Frankrike till flygvapenchefen. Den fråga
            som då måste ställas till majoriteten i utskottet är: Varför fattades
            det inget regeringsbeslut? Varför kritiserar ni inte detta? Ni
            säger ju själva att det som skall gälla är att regeringen har
            ansvaret för politiken, inte enskilda statsråd.
          </note>
          <note>
            För det andra är det helt klart att varje faktiskt deltagande,
            med armétrupper eller flygplan av olika slag, skall beslutas av
            regeringen. Det handlar väl, om jag förstår det rätt, om ett genomförande
            av försvars- och säkerhetspolitiken. På den punkten råder det
            alltså inga delade meningar. Men det här var ju inte fråga om
            en implementering, ett genomförande, eller ett faktiskt deltagande,
            utan om en ren kunskapsuppbyggnad.
          </note>
          <note>
            Det är mycket förvånande att majoriteten har den inställning
            som man har, dvs. att man inte kritiserar försvarsministerns agerande
            i det här avseendet. Jag kan inte låta bli att misstänka att inställningen
            i denna formella fråga färgas av den eventuella uppfattning som
            man kan ha när det gäller samarbetet inom Partnerskap för fred
            och eventuellt samarbete med
          </note>
          <note>
            NATO-länder.
          </note>
          <note>
            Jag vill påstå att majoriteten här inte har förmått se det formella
            och konstitutionella i det här ärendet.
          </note>
          <note>
            Det gäller framför allt Miljöpartiet, Centerpartiet och
          </note>
          <note>
            Vänsterpartiet, kanske framför allt Kenneth Kvist, som ju här
            i dag ger sken av att vara mycket inriktad på det rent formella.
            Socialdemokraterna styrs väl av att man inte kan kritisera en
            socialdemokratisk institution. Kritiken mot Thage Peterson vore
            ju en kritik mot rörelsens kärna.
          </note>
          <note>
            Herr talman! Hela den här affären framstår som helt absurd i
            ljuset av vårt deltagande i IFOR-styrkan i Bosnien, sida vid sida
            med NATO-trupper och under NATO:s ledning. Vad som har hänt på
            grund av det här agerandet är ju att dyrbar tid har gått förlorad.
          </note>
          <note>
            Jag vill då återupprepa vad Thage Peterson själv har sagt och
            vad de nordiska försvarsministrarna har sagt.
          </note>
          <note>
            De nordiska försvarsministrarna framhåller att PFF är ett av
            de viktigaste instrumenten för att knyta samman öst och väst och
            militärt alliansfria stater. Bästa sättet att bygga fred och samförstånd
            är gemensamma åtaganden mellan folken, påpekar Thage G Peterson.
            Det är detta ingripande av försvarsministern som har försinkat
            hela ärendet.
          </note>
          <note>
            Med detta, herr talman, ber jag att få yrka bifall till reservation
            nr 11.
          </note>
          <note>
            Anf. 83 Förste vice talman ANDERS
          </note>
          <note>
            BJÖRCK (m)
          </note>
          <note>
            Herr talman! I de två ärenden som kammaren nu debatterar finns
            det en gemensam nämnare, och det är den valhänta hanteringen.
            Vad gäller medverkan i samarbetet inom Partnerskap för fred konstaterar
            utskottets reservanter:
          </note>
          <note>
            "Den politik som regeringen hittills fört vad gäller flygvapnets
            deltagande i PFF-samarbetet präglas av ryckighet och principlöshet
            vilket har lett till en betydande osäkerhet om Sveriges engagemang
            i PFF."
          </note>
          <note>
            Herr talman! Det är så sant som det är skrivet. Utskottets ordförande
            Birgit Friggebo har just visat vilken helomvändning som försvarsminister
            Peterson har gjort när det gäller deltagande i PFF. Vi har då
            upplevt hur man först har satt P för ett utredningsuppdrag om
            flygvapnets medverkan i PFF. Detta försvarades kraftfullt av försvarsministern
            vid hans besök i konstitutionsutskottet, då han menade att det
            var olyckligt med den typen av utredningsuppdrag. Herr talman!
            Det handlar om ett utredningsuppdrag för att skaffa ytterligare
            kunskap.
          </note>
          <note>
            Men så fort Thage G Peterson har kommit utanför landet är det
            plötsligt inte bara så att frågan skall utredas, utan då skall
            svenskt flyg engageras i PFF
          </note>
          <note>
            och då skall sådana övningar genomföras på svenskt territorium.
            Det är precis raka motsatsen mot vad som var högsta sanning för
            några veckor sedan.
          </note>
          <note>
            Jag väntar, herr talman, med stor spänning på hur
          </note>
          <note>
            Widar Andersson skall försöka försvara Thage Peterson. Widar
            Andersson är en duktig debattör, och just därför förmodar jag
            att han kommer att få överträffa sig själv i dag, om han med bibehållen
            hederlighet skall kunna försvara att man gör sådana här tvära
            kast.
          </note>
          <note>
            Man kan tycka att det här inte är så förtvivlat farligt - slutet
            gott allting gott, och vi är nu "på rull"
          </note>
          <note>
            igen i de här frågorna. Men jag väntar bara på nästa incident,
            herr talman. Thage Petersons försök att prya på säkerhetspolitikens
            område kan ju liknas vid en berusad skridskoåkare. Det är ömsom
            korta skär och ömsom långa skär. Ibland går de åt höger och ibland
            åt vänster, och till slut drattar man på ändan och sätter sig
            med en ordentlig duns.
          </note>
          <note>
            Jag respekterar naturligtvis de människor som har en gammalmodig
            syn på försvars- och utrikespolitiken. Jag delar den inte, men
            jag tycker naturligtvis att det är hedervärt att ha den synen.
            Vi har svårt, herr talman, att känna respekt för de ständiga växlingarna,
            som icke grundar sig på nya händelser eller förnyad analys utan
            på någonting helt annat. Det beklagliga -
          </note>
          <note>
            det illustreras i de här två ärendena - är att landets försvarsminister
            icke har upptäckt att muren har fallit, att Warszawapakten icke
            längre existerar, att Sovjetunionen icke längre finns som statsbildning
            och att vi lever i ett helt nytt Europa.
          </note>
          <note>
            Det har lett till att Sverige nu ligger efter t.ex.
          </note>
          <note>
            Finland när det gäller debatten om nya säkerhetspolitiska strukturer
            och nya lösningar för vår del av världen. Finnarna har gått om
            oss, och jag tror att de nu kommer att hantera det här på ett
            skickligare sätt än vi gör. Jag beklagar att vi nu inte kan föra
            en politik som är så framåtsyftande när det gäller säkerhetspolitiken
            att vi tillgodoser viktiga svenska intressen.
          </note>
          <note>
            Det betänkande som vi nu diskuterar och denna punkt är ju en
            utmärkt illustration till detta, herr talman. Vad det handlade
            om var att man från Flygvapnets sida försökte skaffa sig kunskaper
            om vad som skulle hända om vi på politisk nivå tog ett beslut
            - det är bara på politisk nivå som det kan ske - om att man skall
            engagera sig med svenskt flyg, t.ex. för att skydda svensk marktrupp
            eller för att skydda svenska flygtransporter när Sverige deltar
            i en viktig och behjärtansvärd fredsbevarande verksamhet, t.ex.
            i Bosnien eller på något annat håll i världen. Vi vet ju inte
            vad som ligger framför oss. Det är mycket möjligt att det kommer
            att ställas många krav på Sverige i det här avseendet i fortsättningen.
          </note>
          <note>
            Om detta hade fått slutföras skulle vi haft en viktig kunskap,
            som hade varit ett bra underlag för politiska beslut, om de nu
            skulle komma att fattas. Oavsett om det var försvarsministern
            personligen eller hans ombud, som utskottet konstaterar, som drev
            fram att det här utredningsarbetet avbröts var det utan tvekan
            så att vi avhände oss viktiga kunskaper.
          </note>
          <note>
            Jag vet inte hur man motiverar att man på det här sättet avhänder
            sig kunskaper, om det inte bottnar i vad jag vill betrakta som
            en ren NATO-noja, ett återfall till tiden före 1989 - allt som
            kom från NATO var tveksamt.
          </note>
          <note>
            I det aktuella fallet har försvarsministern utan tvivel ingripit
            på ett sätt som fick oönskade effekter. Det kunde vi väl möjligtvis
            ha accepterat, om det hade skett i oklanderliga konstitutionella
            former, så att ett ansvar hade kunnat utkrävas. Det finns metoder
            för detta: ett formellt regeringsbeslut kunde ha fattats. Nu blev
            det inte på det sättet.
          </note>
          <note>
            Det gäller också det andra ärende som vi diskuterar, nämligen
            ÖB:s pressmeddelande om
          </note>
          <note>
            NORDBAT:s uppgifter i Bosnien. Också här har ju försvarsministern
            rört till det. Genom hans handlande kom oklarhet att uppstå om
            FN:s och därmed också den svenska bataljonens uppgifter i Bosnien.
            Här skapades onödiga problem.
          </note>
          <note>
            En del av det som sades i utskottet när försvarsministern var
            där är det förvånande att man inte har klarat upp. Där sade försvarsministern
            faktiskt att han hade fått besked från Folkpartiet att Folkpartiet
            önskade att Sverige skulle "gå till anfall" i Bosnien. Det förefaller
            mig utomordentligt märkligt att Folkpartiet hade krävt någonting
            sådant, och det finns ingenting som tyder på att det skulle ha
            skett. Samtidigt kan vi konstatera att pressuppgifter i den här
            riktningen icke dementerades av försvarsministern.
          </note>
          <note>
            Nej, fru talman, det är nog så att säkerhetspolitik icke är försvarsmininsterns
            starkaste gren. Det olyckliga är att det nu handlar om känsliga
            mellanstatliga relationer, där minsta felsteg kan leda till antingen
            att svenska intressen inte tillgodoses i det mer långsiktiga perspektivet
            eller i värsta fall att svensk trupp, svensk personal, som deltar
            i fredsbevarande operationer kommer till skada. Det är att hoppas
            att försvarsministern i sitt försök att prya på säkerhetspolitikens
            område i fortsättningen tar tillräcklig hänsyn och visar tillbörlig
            försiktighet på detta område.
          </note>
          <note>
            Anf. 84 BIRGIT FRIGGEBO (fp) replik
          </note>
          <note>
            Fru talman! Eftersom Anders Björck nämnde
          </note>
          <note>
            Folkpartiet vill jag göra en kommentar.
          </note>
          <note>
            Folkpartiet krävde av regeringen ett kraftfullt internationellt
            agerande för att den internationella närvaron i Bosnien skulle
            bli väsentligt större. Här föll den ena av FN skyddade säkerhetszonen
            efter den andra. Vi genomlevde fallet av Srebrenica, och svenskarna
            stod vid Tuzla och kunde göra väldigt litet på grund av bristen
            på en kraftfullare internationell närvaro. Det svar vi fick från
            försvarsministern var att han inte ville ta sådana initiativ.
            I stället gjorde han det här till en inrikespolitisk fråga och
            påstod att det fanns partier i Sverige som krävde ett ensidigt
            agerande av den lilla svenska styrkan där nere.
          </note>
          <note>
            Vad man kan kritisera försvarsministern för politiskt - inte
            inom ramen för konstitutionsutskottets granskning - är att han
            inte ville göra denna internationella framstöt. Men han blev även
            här frånsprungen av verkligheten. Några månader efteråt hade vi
          </note>
          <note>
            Daytonavtalet och en massiv internationell närvaro i
          </note>
          <note>
            Bosnien.
          </note>
          <note>
            Anf. 85 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Låt mig till Birgit Friggebo säga att jag finner
            det djupt beklagligt att vi inte har fått en ordentlig dementi
            från försvarsministerns sida när det gäller de påståenden som
            gjordes i medierna om
          </note>
          <note>
            Folkpartiets inställning. Såsom Thage Peterson uttryckte det
            i konstitutionsutskottet och i Svenska
          </note>
          <note>
            Dagbladet hade Folkpartiet krävt att man ensidigt skulle gå till
            anfall med den lilla svenska styrkan, i och för sig förträffligt
            utrustad och i bra form.
          </note>
          <note>
            Jag tycker att det hade varit bra om Thage Peterson hade dementerat
            den typen av påståenden. Men från den förra perioden, när Thage
            Peterson var konstitutionsutskottets ordförande och den s.k. Volvo-
          </note>
          <note>
            Renault-affären granskades, erinrar jag mig att det är väldigt
            svårt att få nuvarande försvarsministern att hålla sig till korrekta
            uppgifter i den här typen av frågor.
          </note>
          <note type="speaker">
            Anf. 86 WIDAR ANDERSSON (s)
          </note>
          <note>
            Fru talman! Med en blinkning åt ett annat ärende som vi har diskuterat
            här i dag kan man väl utan att överdriva säga att det i den här
            frågan finns en långsiktig tendens. Det finns också många olika
            bottnar som kommer fram, inte minst i inläggen från Birgit
          </note>
          <note>
            Friggebo och Anders Björck.
          </note>
          <note>
            Jag vill dock börja med att konstatera att den fråga som har
            ställts av riksdagsledamöter till konstitutionsutskottet och som
            utskottet har svarat på är om försvarsminister Thage Peterson
            har ägnat sig åt ministerstyre i två fall. Utredningsuppdraget
            har gällt dels om han har förhindrat flygvapenledningen att utreda
            förutsättningarna för eventuell samverkan med
          </note>
          <note>
            NATO:s flygstridskrafter inom PFF, dels om Thage
          </note>
          <note>
            Peterson har förmått överbefälhavare Owe Wiktorin att sända ut
            ett pressmeddelande till stöd för försvarsministerns aktuella
            ståndpunkt i en pågående debatt angående den svenska insatsen
            i Bosnien.
          </note>
          <note>
            Utskottet konstaterar med mycket bred majoritet att något ministerstyre
            inte har förekommit. Det är inte bara majoriteten som gör det,
            skulle jag vilja säga, fru talman. Det gör också reservanterna
            bakom de två reservationer som Folkpartiet och Moderaterna har
            lämnat in angående den svenska insatsen i Bosnien och samarbetet
            inom PFF.
          </note>
          <note>
            Reservation 11 av bl.a. Anders Björck och Birgit
          </note>
          <note>
            Friggebo inleds så här: "Utskottet kan konstatera att försvarsministern
            inte ingripit personligen i Försvarsmaktens verksamhet för att
            avbryta det pågående uppdraget till FMV."
          </note>
          <note>
            Reservation 12, som handlar om Bosnien, inleder bl.a. Birgit
            Friggebo och Anders Björck med orden:
          </note>
          <note>
            "Utskottet konstaterar att utredningen inte har visat att försvarsminister
            Thage G Peterson sökt påverka ÖB
          </note>
          <note>
            att sända ut ett pressmeddelande - - -." Inte bara den majoritet
            som har skrivit under utskottets betänkande utan även reservanterna
            anser alltså att något ministerstyre inte har förekommit.
          </note>
          <note>
            Men, fru talman, frågan är intressantare än så. Det finns en
            annan bakgrund till reservationerna och till den mycket spännande
            och angelägna debatten om det förändrade säkerhetspolitiska läge
            som Sverige liksom många andra länder har att försöka orientera
            sig i. Birgit Friggebo menade att Thage Peterson släpades likt
            en skrinda bakom en häst: Han försökte bromsa utvecklingen men
            fick steg för steg acceptera att hästen gick den väg som den gick.
          </note>
          <note>
            Må så vara, fru talman! Jag vill ändå säga att det vore ändå
            värre om skrindan gick före hästen, om vi med hästen menar verkligheten
            och de enorma förändringar som har pågått i vår världsdel och
            i hela världens säkerhetspolitiska system sedan 1989. Vi är medlemmar
            i PFF, som av vissa kallas för NATO:s väntrum. Vi är medlemmar,
            hur som helst, och sitter där tillsammans med länder som bl.a.
            Ryssland och
          </note>
          <note>
            Finland. Vi är medlemmar i den europeiska unionen, och den gamla
            terrorbalansen finns inte längre. Självfallet innebär denna förändrade
            verklighet omfattande säkerhetspolitiska diskussioner. Jag vill
            helt instämma i det Birgit Friggebo säger. I dag är det ett öppnare
            läge och en öppnare diskussion.
          </note>
          <note>
            Men det kan inte vara konstitutionsutskottets sak att upphäva
            riksdagsbeslut om att vi fortfarande är neutrala och om att vi
            fortfarande är alliansfria. Vi kan inte göra mycket annat än att
            säga att regeringen har agerat helt inom konstitutionens ramar
            och enligt sitt uppdrag. Med all rätt har vi också sagt det.
          </note>
          <note>
            I frågan om den svenska styrkans agerande i Bosnien har såväl
            överbefälhavaren som försvarsministern övertygande visat, anser
            jag, att den svenska styrkan var utrustad och förberedd precis
            så som riksdagen hade beställt, och som säkerhetsrådet i sin tur
            hade beställt genom sin resolution.
          </note>
          <note>
            Problemet var ju att FN sommaren 1995, då diskussionen om den
            svenska insatsen i Bosnien var som hetast, inte hade sådana styrkor
            på plats att man rent militärt skulle kunna skydda och ännu mindre
            återta de fredade zonerna, som redan var uppgivna. Det fanns 7
            500 man på plats. Det var alldeles otillräckligt ur militär synvinkel
            för att man skulle kunna uppfylla det uppdrag som var beställt.
            Först några månader in på detta år, 1996, när fred råder, finns
            det ungefär
          </note>
          <note>
            60 000 man på plats i IFOR-styrkorna. Nu skulle dessa aktioner
            kunna ha vidtagits, men nu finns inte samma behov.
          </note>
          <note>
            Om det finns något konstitutionsutskott inom Förenta nationerna
            har det en hel del att göra, skulle jag kunna tänka mig. Men det
            svenska konstitutionsutskottet lär få begränsa sig till konstaterandet
            att den svenska regeringen har hållit sig inom författningens
            hank och stör i detta fall.
          </note>
          <note>
            Det andra ärendet gäller flygvapenledningens avbrytande av en
            beställning som man hade hos Försvarets materielverk angående
            en analys av huruvida våra flygstridskrafter skulle delta i gemensamma
            övningar.
          </note>
          <note>
            Någon av ledamöterna i utskottet påstod att den förda svenska
            politiken var fylld av snabba ändringar och lappkast. Samme ledamot
            har i dag liknat denna politik vid en berusad skridsko- eller
            skidåkare. Man tar ett långt skär här och ett kort där. Flygvapenchefen
          </note>
          <note>
            Harrskog sade vid utfrågningen i utskottet, vilket man kan läsa
            i protokollen, att han inte ville vidkännas en sådan liknelse,
            dvs. att politiken skulle vara som lappkast eller berusade skidåkare
            och fylld av ständiga ändringar. Han såg den i stället som en
            process gående åt ett visst håll. Han såg en linje i utvecklingen,
            och han hade nog rätt stor förtröstan inför framtiden.
          </note>
          <note>
            Han sade också mycket tydligt på direkta frågor från utskottets
            ledamöter att han alldeles själv hade avbrutit beställningen hos
            Försvarets materielverk.
          </note>
          <note>
            Med dessa ord, fru talman, är min tid upplupen.
          </note>
          <note>
            Jag ber att få yrka bifall till hemställan i konstitutionsutskottets
            betänkande i detta fall.
          </note>
          <note>
            Anf. 87 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Det framgår alldeles kristallklart av utfrågningen
            med försvarsministern att han hävdade att Folkpartiet hade krävt
            att man skulle gå till anfall i
          </note>
          <note>
            Bosnien. Vi pressade försvarsministern i den frågan.
          </note>
          <note>
            Det finns ett antal sidor som behandlar exakt detta.
          </note>
          <note>
            Min fråga till Widar Andersson är om han anser det vara belagt
            att försvarsministerns påståenden i denna fråga verkligen är med
            sanningen överensstämmande. Det är den ena frågan.
          </note>
          <note>
            Den andra frågan är följande: Håller Widar Andersson med om att
            vi på den politiska nivån hade haft värdefull information om möjligheterna
            och begränsningarna vad gällde att sätta in svenska flygstridskrafter
            om man på politiskt håll så skulle besluta, om uppdraget till
            Försvarets materielverk hade fått slutföras?
          </note>
          <note>
            Min tredje fråga är följande: Anser Widar Andersson att det är
            lämpligt att avbryta av en försvarsgrenschef givna uppdrag till
            en fackmyndighet genom muntliga samtal, eller skall det ske via
            formella beslut i den ordning som regeringsformen föreskriver?
          </note>
          <note>
            För det fjärde, fru talman, vill jag fråga Widar
          </note>
          <note>
            Andersson på vad sätt försvarsminister Thage G Peterson har skapat
            klarhet om Sveriges säkerhetspolitiska läge.
          </note>
          <note>
            Anf. 88 WIDAR ANDERSSON (s) replik
          </note>
          <note>
            Fru talman! Jag tackar för frågorna. Jag skall försöka besvara
            dem efter bästa förstånd.
          </note>
          <note>
            Den första frågan gällde sommaren 1995 och debatten angående
            den svenska insatsstyrkans uppgifter.
          </note>
          <note>
            Om man läser protokollen från utfrågningarna och våra texter
            och vårt materiel noga ser man att det pågick en mycket intensiv
            partipolitisk diskussion angående att de svenska styrkorna borde
            vara mer offensiva. Överbefälhavaren skickade ut ett pressmeddelande,
            som också finns i handlingarna, där han beskrev situationen och
            avrådde från de mer offensiva insatserna med ungefär samma motivering
            som den jag nyss anförde här. Det tycker jag är fullständigt normalt.
            Att det sedan också var försvarsministerns åsikt, vilket har framkommit,
            tycker jag är helt riktigt.
          </note>
          <note>
            Den andra frågan från Anders Björck gällde om vi skulle ha varit
            längre fram vad gäller vår möjlighet att samverka med NATO:s flygstridskrafter
            om utredningen inte hade avbrutits. Ja, det hade vi förmodligen
            varit. Det tycker jag säger sig självt.
          </note>
          <note>
            Den tredje frågan gällde lämpligheten av att avbryta beställningen
            till Försvarets materielverk på det sätt som gjordes. Utskottet
            konstaterar både i reservationerna och i huvudbetänkandet att
            försvarsministern personligen inte har ingripit för att stoppa
            beställningen. Det har skett inom den gråzon som har vuxit fram
            som en praxis.
          </note>
          <note>
            Jag får ta den fjärde frågan i nästa replik.
          </note>
          <note>
            Anf. 89 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Det finns vissa små ansatser till att försöka göra
            det bästa av en omöjlig situation från
          </note>
          <note>
            Widar Andersson sida. Men jag måste upprepa min första fråga.
            Anser Widar Andersson att försvarsminister Thage G Peterson har
            kunnat belägga det som han hävdat offentligt, dvs. att Folkpartiet
            krävde att man skulle gå till anfall i Bosnien? Widar Andersson
            var förvånansvärt mångordig när han försökte svara på den frågan.
            Han brukar annars vara ganska klar och koncis.
          </note>
          <note>
            När det gäller den andra frågan medger Widar Andersson att det
            självfallet hade varit bra om uppdraget till Matrielverket hade
            slutförts. Vi hade då vetat mera. Om det nu är som Widar Andersson
            säger att vi då hade haft mera kunskap är min fråga till honom:
          </note>
          <note>
            Borde icke uppdraget ha genomförts?
          </note>
          <note>
            Den tredje frågan till Widar Andersson handlar om sättet att
            avbryta uppdraget. Menar Widar Andersson på fullt allvar att försvarsministerns
            agerande icke spelade någon som helst roll när flygvapenchefen
            uppfattade det som att uppdraget skulle avbrytas?
          </note>
          <note>
            Anf. 90 WIDAR ANDERSSON (s) replik
          </note>
          <note>
            Fru talman! I det här ärendet har vi ju inte att granska på vilket
            sätt försvarsminister Thage G Peterson kan bygga under ett påstående
            i utfrågningen om att Folkpartiet krävde att den svenska styrkan
            skulle gå till anfall. Anmälan i den delen gällde huruvida han
            hade förmått ÖB att sända ut ett pressmeddelande om de svenska
            styrkornas insats. Den här frågan får nog Anders Björck ställa
            till Thage G Peterson vid något tillfälle i riksdagen.
          </note>
          <note>
            Jag skall återigen ta upp frågan om beställningen till Försvarets
            materielverk. Anders Björck frågade mig om jag tror att man hade
            hunnit längre vad gäller kunskaperna om möjligheten att samarbeta
            med flygstridskrafter ifall utredningen inte hade avbrutits. Jag
            förmodar det - om utredningen hade varit av en hög kvalitet och
            analysen hade varit bra. Frågan om varför den avbröts eller inte
            ankommer inte på mig att svara på. Det ligger inte inom konstitutionsutskottets
            ram.
          </note>
          <note>
            Det är ett beslut som är fattat av flygvapenchefen
          </note>
          <note>
            Harrskog. Jag tycker inte att riksdagen skall debattera lämpligheten
            i det.
          </note>
          <note>
            Tack!
          </note>
          <note>
            Anf. 91 BIRGIT FRIGGEBO (fp) replik
          </note>
          <note>
            Fru talman! När det gäller Bosnien säger Widar
          </note>
          <note>
            Andersson att FN inte hade styrkan. Därför var det svårt att
            göra någonting.
          </note>
          <note>
            Det var precis det som den politiska diskussionen gällde. Vad
            skulle regeringen göra för att skapa en större internationell
            närvaro i Bosnien så att man aktivt skulle kunna försvara de skyddade
            zonerna, inklusive Tuzla? Vi ställde krav från Folkpartiets sida
            i de samtal med försvarsministern som vi hade den 20
          </note>
          <note>
            juli inför Londonmötet. Han sade att han inte tänker göra så.
          </note>
          <note>
            Detta gjordes om till en inrikespolitisk fråga. Man talade om
            att isolera, och så skulle Bosnienstyrkan gå till anfall. Han
            skapade själv behov av att gå ut med ett förtydligande meddelande
            om att de svenska soldaterna inte kunde klara av det här ensamma.
            Det blev helt fel när man skulle tala om vilka artiklar som styrde
            mandatet i Bosnien. Man hade möjlighet att även med våld försvara
            de skyddade zonerna.
          </note>
          <note>
            Vi fick debatten om veloursoldater, som har varit till skada
            för de duktiga svenska soldaterna. Det är det ena.
          </note>
          <note>
            Det andra gäller Partnerskap för fred. Regeringen kunde ha fattat
            vilket beslut man ville. Man skulle ha kunnat fatta beslut om
            en avgränsning av kunskapsanalysen om man hade velat det, om man
            tyckte att det var fråga om en för vid kunskapsutbyggnad eller
            någonting annat. Att Thage G Peterson inte personligen har talat
            med flygvapenchefen spelar ingen roll.
          </note>
          <note>
            Han skickar sin politiske statssekreterare och ger tydliga signaler
            om att det är olämpligt att hålla på med ett arbete som ligger
            inom Försvarsmaktens myndighetsområde. Det minskar inte alls Thage
            G
          </note>
          <note>
            Petersons ansvar för att ha stoppat den här kunskapsuppbyggnaden.
            Varför säger ni att regeringen har ansvaret utan att kritisera
            regeringen för att det inte fattades ett regeringsbeslut?
          </note>
          <note>
            Anf. 92 WIDAR ANDERSSON (s) replik
          </note>
          <note>
            Fru talman! Jag skall ta upp den andra frågan först. Konstitutionsutskottet
            har inte, vare sig i utskottsbetänkandet eller i reservationerna,
            kunnat fastställa att det var Thage G Peterson som beordrade att
            den här analysen skulle avbrytas. Ingen har sagt det.
          </note>
          <note>
            Inte ens Anders Björck och Birgit Friggebo har gjort det i sin
            reservation. Det vill jag återigen upprepa.
          </note>
          <note>
            Flygvapenchefen och Thage G Peterson har inte heller sagt detta.
            Statssekreteraren har vi inte hört i konstitutionsutskottet. Därför
            får det påståendet från
          </note>
          <note>
            Birgit Friggebo hänga kvar i luften.
          </note>
          <note>
            Den första frågan gäller Bosnienstyrkan och den upphetsade politiska
            diskussionen i - jag skulle vilja säga - hela världen. Oerhört
            många länder med en stor militär kapacitet, i många fall mycket
            större än
          </note>
          <note>
            Sveriges, stod vid sidan av och tittade på när människor mördades
            och våldtogs i det forna Jugoslavien.
          </note>
          <note>
            Den frustration och de skamkänslor som det skapade hos oerhört
            många av oss får vi bära med oss resten av livet. Frågan är hur
            den svenska regeringen agerade.
          </note>
          <note>
            På Londonkonferensen den 21 juli var den svenska regeringen aktiv
            tillsammans med många andra länder. Så illa kan ju inte den svenska
            regeringen och
          </note>
          <note>
            Sverige ha skött sig. Carl Bildt utsågs ju till hög tjänsteman
            inför uppbyggnaden av Bosnien. Och
          </note>
          <note>
            Sverige deltar nu, tillsammans med många andra länder, i ett
            försök att bygga upp landet.
          </note>
          <note>
            Jag håller med om att vägen dit var lång och krånglig och orsakade
            mycket onödigt lidande för människorna, inte minst i Bosnien.
            Jag förmodar att vi alla håller med om det.
          </note>
          <note>
            Anf. 93 BIRGIT FRIGGEBO (fp) replik
          </note>
          <note>
            Fru talman! Det framgår av vårt underlagsmaterial att försvarsministern
            var införstådd med de diskussioner som fördes mellan statssekreteraren
            i Försvarsdepartementet och flygvapenchefen. Det finns bekräftat.
          </note>
          <note>
            Han grep inte in för att stoppa den verksamheten.
          </note>
          <note>
            Tvärtom tyckte han att den var bra. Framför allt tog han inte
            initiativ till att fatta ett regeringsbeslut om att han ville
            få stopp på verksamheten, göra en avgränsning eller åstadkomma
            någonting annat. Däri ligger det formella.
          </note>
          <note>
            Detta kan tyckas vara en bagatell i förhållande till den stora
            frågan om fördröjningen av kunskapsinhämtandet och annat. Ni är
            ledamöter av riksdagens konstitutionsutskott som skall värna de
            formella reglerna.
          </note>
          <note>
            Varför gör ni inte det i detta fall? Varför är det på det sättet,
            Widar Andersson? Du är svaret skyldig på den frågan.
          </note>
          <note>
            Anf. 94 WIDAR ANDERSSON (s) replik
          </note>
          <note>
            Fru talman! I vårt material står det, om jag minns rätt, att
            försvarsministern den 24 maj fick information av sitt departement
            om att det på departementet fanns ett missnöje med, eller i varje
            fall att man var tveksam till, den beställda analysen och utredningen
            hos Försvarets materielverk. Detta kan den lässugne konstatera
            efter denna debatt.
          </note>
          <note>
            Därefter säger Thage G Peterson att han inte har haft något mer
            att göra med frågan innan han i augusti någon gång, om jag minns
            rätt, blev underrättad om att utredningen och analysen var nedlagd.
            Detta har inte sakligt kunnat ifrågasättas.
          </note>
          <note>
            Dessa formalia, Birgit Friggebo, är oerhört viktiga. Dessa formalia
            är vi satta att granska. Därför måste jag återigen säga att konstitutionsutskottet
            med en mycket stor majoritet - till en viss del tillsammans med
            reservanterna - har kommit fram till att regeringen har hållit
            sig inom författningens hank och stör och att alla formalia har
            skötts på det sätt som de skall skötas.
          </note>
          <note type="speaker">
            Anf. 95 BIRGITTA HAMBRAEUS (c)
          </note>
          <note>
            Fru talman! Det framgår tydligt av anförandena från Folkpartiet
            och Moderaterna att dessa två partier inte tycker om riksdagens
            beslut att Sverige skall fortsätta att vara militärt alliansfritt
            och neutralt och ha möjlighet att stå utanför ett krig i vårt
            närområde.
          </note>
          <note>
            Som jag uppfattade det är man bekymrad över att försvarsministern
            inte snabbt nog glider i den här frågan. Men nu är vi, som Anders
            Björck sade, på
          </note>
          <note>
            "rull" igen.
          </note>
          <note>
            Jag ser en glidning från den militära alliansfriheten, från möjligheten
            att stå utanför en väpnad konflikt i vårt närområde. Detta går
            definitivt emot riksdagens beslut. Och jag skulle också vilja
            säga att det går emot en stor majoritet av det svenska folkets
            åsikter. Jag tycker att vår försvarsminister gör ett gott arbete
            med att försöka leva upp till riksdagens beslut och försöka stoppa
            denna automatiska rullning åt fel håll. Det finns nämligen fler
            möjligheter att utveckla ett säkerhetspolitiskt tänkande än att
            gå in för allt större militära konfliktlösningsmetoder.
          </note>
          <note>
            Utskottet finner att försvarsministern tolkat det av riksdagen
            godkända partnerskapsprogrammet med
          </note>
          <note>
            NATO på ett korrekt sätt. Vi konstaterar också att det var ÖB
            själv som beslutade att skicka ut pressmeddelandet för att klargöra
            omfattningen av Sveriges militära engagemang i Bosnien.
          </note>
          <note>
            Sveriges försvar är inriktat på att i första han hindra angripare
            från att komma in i vårt land. De värnpliktiga tränas inte i anfallskrig.
            Sverige anser att det är genom en större rättvisa i världen som
            verklig fred byggs. Detta är FN:s grund, och vi har från början
            varit en av FN:s ivrigaste supportrar. Vi har en lång erfarenhet
            av fredsbevarande insatser i FN-regi, men de fungerar bara när
            alla parter vill ha FN-styrkan där och det finns en fred att bevara.
          </note>
          <note>
            Det är med lättnad jag konstaterar att försvarsministern inte
            faller till föga för de krigshetsande stämningar som dök upp också
            i vårt land när de här frågorna var aktuella. Det var direkt krigshetsande
            stämningar, och som Widar Andersson sade berodde de säkert på
            den frustration vi alla kände inför övergreppen.
          </note>
          <note>
            Men det finns andra sätt att möta detta, när man arbetar internationellt,
            än att bara tala för mer vapen, mer angrepp och mer blodsutgjutelse.
            Man kan visa mod också utan vapen. I Bosnien har t.ex. Räddningstjänsten,
            alla dessa långtradarchaufförer, visat hjältemod när det gällt
            att undsätta och hjälpa med livsförnödenheter. Också våra brigader,
            våra militära styrkor där nere, har i allra högsta grad gjort
            stora insatser för civilbefolkningen.
          </note>
          <note>
            Sedan kan man, som många här har gjort, bara dystert konstatera
            att världens länder vid den här tidpunkten inte anslog tillräckliga
            medel för att klara
          </note>
          <note>
            FN:s uppdrag i f.d. Jugoslavien.
          </note>
          <note>
            Sveriges styrka när det gäller att bidra till lösningen på konflikter
            mellan folk och folkgrupper ligger inte i att med militära medel
            tvinga en part till underkastelse. Det finns mycket annat konstruktivt
            att göra.
          </note>
          <note>
            Sverige har varit alliansfritt och neutralt under nära tvåhundra
            år och inte utgjort ett hot mot någon, till skillnad från tidigare
            århundraden då vi ägnade oss åt både att försöka dominera och
            att erövra våra grannländer. Det verkar som om kontinentens folk
            fortfarande ser det som ett problem att frigöra sig från den sortens
            politik. Möjligen har vi något att lära ut, under förutsättning
            att vi hävdar rätten att bestämma över vårt eget land.
          </note>
          <note>
            Det som gör att Centerpartiet helhjärtat ställer upp på samarbetet
            med NATO i Partnerskap för fred, PFF, är att detta också omfattar
            Ryssland och andra länder från den forna Warszawapakten, och därmed
            alltså är helt militärt alliansfritt, samt att varje land själv
            bestämmer inriktningen för sitt engagemang. Riksdagen har fastslagit
            ett sådant program, och om det programmet skall ändras kan inte
            regeringen göra det själv utan måste gå till riksdagen.
          </note>
          <note>
            Willy Brandts och Olof Palmes tanke på gemensam säkerhet kan
            börja förverkligas i Europa nu när det kalla kriget upphört och
            vänskap och öppenhet utmärker förhållandet mellan öst och väst
            där militärpakter förr rustade mot varandra.
          </note>
          <note>
            Sverige har från början engagerat sig i den ytterst intressanta
            och spännande Helsingforsprocessen, som jag tycker att vi talar
            alldeles för litet om nu för tiden.
          </note>
          <note>
            Den startade på 1970-talet och ledde till Europeiska konferensen
            för samarbete och säkerhet, ESK, som numera heter Organisationen
            för samarbete och säkerhet i Europa, OSSE. Det är ett unikt, vittfamnande
            samarbete som omfattar samtliga europeiska länder samt USA och
            Kanada. Arbetet inriktas på tre områden, alla lika viktiga för
            att bygga fred. Först har vi ekonomiskt samarbete, något som för
            övrigt också är
          </note>
          <note>
            EU:s grundtanke. Vidare har vi förtroendeskapande åtgärder. Sverige
            var år 1982 värdland för ESK:s konferens där man koncentrerade
            sig på just detta.
          </note>
          <note>
            Plötsligt kunde man se ryska och amerikanska officerare som inbjudna
            gäster vid svenska försvarsmanövrar! PFF kan anses vara ett fullföljande
            av denna tanke, liksom det direkta samarbetet för att främja den
            gemensamma säkerheten - det tredje området. Dessa är alltså OSSE:s
            arbetsområden.
          </note>
          <note>
            Men OSSE kan också engagera folkrörelser och andra icke statliga
            organisationer, t.ex. företag, och samarbeta praktiskt med dem
            på fältet. För att bygga fred bör vi inte koncentrera all uppmärksamhet
            på vad militären och staternas diplomater kan uträtta. En
          </note>
          <note>
            FN:s frivilliga fredskår kunde samordnas med FN:s militära enheter,
            t.ex. för övervakning av mänskliga rättigheter i potentiella oroshärdar
            och bistå med konfliktanalyser, tidig varning och förebyggande
            diplomatiska insatser.
          </note>
          <note>
            Jag kan nämna fler exempel på frivilligt engagemang, t.ex. Internationella
            kvinnoförbundet för fred och frihet, IKFF, som bl.a. arbetar med
            hjälpprogrammet Kvinna till kvinna i Bosnien. Den transnationella
            stiftelsen för- och framtidsforskning, TFF i
          </note>
          <note>
            Lund, ger ut inspirerande skrifter som bygger både på teori och
            på praktik. Stiftelsen har folk som befinner sig där nere i f.d.
            Jugoslavien.
          </note>
          <note>
            I en av sina rapporter pekar TFF på Gandhis vision att varje
            stad och varje by världen över skulle ha lokala fredsbrigader
            som arbetade för fredlig konfliktlösning och för att främja människors
            sociala och fysiska hälsa. Just nu sprids och spirar gräsrotsinitiativ
            överallt. Kanske kunde världens kommuners arbete med Agenda 21
            för en uthållig utveckling leda fram till att denna Gandhi-idé
            förverkligades.
          </note>
          <note>
            Jag vill avsluta med att citera en av TFF:s rådgivare, den japanske
            professorn Kunugi. Så här säger han i TFF:s skrift: På väg mot
            partnerskap, FN:s fredsbevarande och rörelsernas fredsbyggande:
          </note>
          <note>
            "Vi lever i ett av dessa historiens storslagna men flyktiga ögonblick
            då vi faktiskt har en chans att rita om världsordningens arkitektur.
            - - - När allt kommer omkring är världens tillstånd ett resultat
            av att miljoner och åter miljoner av människor varje dag fattar
            stora och små beslut som sammantagna förstärker trenden mot en
            samarbetets globala ordning."
          </note>
          <note>
            Jag anser att försvarsminister Thage G Petersons lyhördhet för
            dessa nya idéer är av stor betydelse för
          </note>
          <note>
            Sveriges säkerhet och insats i världen.
          </note>
          <note>
            Fru talman! Jag yrkar bifall till utskottets hemställan.
          </note>
          <note>
            Anf. 96 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! Thage G Peterson behöver säkert allt stöd han kan
            få, även om det kommer från Birgitta
          </note>
          <note>
            Hambraeus. Men det vi nu diskuterar är att försvarsministern,
            direkt eller indirekt, satte stopp för att två, säger två, svenska
            jaktviggar deltog i en PFF-övning.
          </note>
          <note>
            Det tycker Birgitta Hambraeus är jättebra.
          </note>
          <note>
            Vad tycker då Birgitta Hambraeus när precis samma försvarsminister
            någon månad efter det att vi hörde honom i utskottet släpper loss
            ett stort antal svenska jaktviggar tillsammans med NATO-trupp?
          </note>
          <note>
            Vad är konsekvensen i detta?
          </note>
          <note>
            Den enda konsekvensen, om Birgitta Hambraeus tycker att detta
            är riktigt, är att när far super är det rätt. Det grundar sig
            i varje fall inte på någon som helst analys av vad det handlar
            om.
          </note>
          <note>
            Sedan vill jag understryka att det inte är Thage G
          </note>
          <note>
            Peterson som har startat det fredsbevarande engagemanget i Bosnien.
            Det skedde genom ett enhälligt beslut i Sveriges riksdag, på initiativ
            av den borgerliga regeringen. Det var en helt annan försvarsminister
            som fick se till att det här kom i gång under den svåra utplaceringsfasen
            och att det kunde fungera. Vi fick då oerhört mycket beröm för
            de svenska insatserna och för kvaliteten på den svenska truppen.
          </note>
          <note>
            Tror Birgitta Hambraeus - och i så fall rekommenderar jag ett
            försök - att man löser sådana här konflikter med att skicka dit
            folkrörelser? Det var ju först efter det att NATO hade satt in
            militär trupp som
          </note>
          <note>
            Daytonavtalet kom till! Om Birgitta Hambraeus menar allvar rekommenderar
            jag att hon skickar ned
          </note>
          <note>
            Internationella kvinnoförbundet för fred och frihet till
          </note>
          <note>
            Milosevic, Mladic och Karadzic. Gör det, så får Birgitta Hambraeus
            se resultatet!
          </note>
          <note>
            Anf. 97 BIRGITTA HAMBRAEUS (c) replik
          </note>
          <note>
            Fru talman! Vad jag vände mig mot var moderaternas uppenbara
            förtjusning i den glidning från riksdagsbeslutet som nu sker.
            Vi skall vara militärt alliansfria, och vi skall kunna vara neutrala
            i händelse av krig i vårt närområde. Thage G Peterson har i det
            längsta försökt försvara det här, men utvecklingen har visat att
            det är svårt också för honom att göra det.
          </note>
          <note>
            Det är alldeles uppenbart att de krafter som moderaterna gillar
            tar överhanden mer och mer. Det är ingenting som jag vill applådera.
          </note>
          <note>
            När det gäller KU:s direkta granskning är vi ganska överens.
            Det har Widar Andersson framhållit på ett förtjänstfullt sätt.
            Här har inte försvarsministern gjort något formellt fel. Detta
            är egentligen ganska ointressant. Det var det politiska anförandet
            som jag reagerade på.
          </note>
          <note>
            Jag anser, Anders Björck, att hade vi skickat dit folkrörelser,
            arbetat med diplomatiska kanaler och även med vår militärs fredliga
            samarbete, som har en mycket lång historia i Jugoslavien, och
            ingripit genom
          </note>
          <note>
            OSSE, dåvarande ESK, med fredliga medel, med kulturmedel och
            med skrifter osv. på ett mycket tidigare stadium, innan det vidriga
            kriget bröt ut i f.d.
          </note>
          <note>
            Jugoslavien, hade vi förmodligen kunnat undvika kriget. Man kan
            inte skicka in folkrörelserna nu, även om de är där nu. Kvinnor
            för fred är där nere i de vidriga omständigheterna. Man kan inte
            skicka ned dem med någon större framgång och tro att de skall
            kunna stoppa militärerna. Men de kan hindra att militärerna kommer
            i gång.
          </note>
          <note>
            Anf. 98 Förste vice talman ANDERS
          </note>
          <note>
            BJÖRCK (m) replik
          </note>
          <note>
            Fru talman! I så fall tycker jag att Birgitta Hambraeus skall
            skicka ned sina folkrörelser till ett antal länder som i dag befinner
            sig i en besvärlig situation.
          </note>
          <note>
            Tror verkligen Birgitta Hambraeus på detta på fullt allvar, eller
            skojar hon med kammaren? Tror hon verkligen att någon folkrörelse
            skulle hindra de brutala personer som i dag för kriget från att
            slutföra sitt? I
          </note>
          <note>
            så fall är det ganska allvarligt. Då bidrar Birgitta
          </note>
          <note>
            Hambraeus till att skapa orealistiska förhoppningar.
          </note>
          <note>
            Tror Birgitta Hambraeus att Mladic, Milosevic och
          </note>
          <note>
            Karadzic skulle ta hänsyn till detta?
          </note>
          <note>
            Vi som har deltagit i utplaceringen av svensk trupp och sett
            realiteterna och hur det fungerar vet ju med vilken oerhörd målmedvetenhet
            de som andra hårdföra ledare, nu och i historien, inte viker för
            några sådana hinder. Det är just den naiviteten som skapar detta
            lidande och dessa blodbad. Man måste se till så att det blir ett
            stopp för det hela från början.
          </note>
          <note>
            I frågan om säkerhetspolitiken vill jag understryka att det inte
            är Moderata samlingspartiet som glider. Vi försöker föra en saklig
            diskussion om de nya förhållandena i Europa. Däremot har försvarsministern
            bara de senaste månaderna, från det han sade i KU till det han
            sade i Lofoten, inte ägnat sig åt att glida, fru talman, utan
            åt att åka kana direkt i tangentens riktning.
          </note>
          <note>
            Anf. 99 BIRGITTA HAMBRAEUS (c) replik
          </note>
          <note>
            Fru talman! Jag anser att det skulle vara en utomordentlig idé
            att folkrörelser och olika Non-
          </note>
          <note>
            Governmental Organizations fick mycket mer resurser och möjligheter
            att på ett tidigt stadium gå in med konfliktlösande mekanismer
            och medborgardiplomatiska ansträngningar samt att man engagerade
            näringslivet på ett helt annat sätt där konflikter hotar att komma
            fram. Sedan vet både Anders Björck och jag att när väl krigsherrarna
            har fått vapnen i sin makt och över huvud taget fått herraväldet
            är det för sent. Anders Björck missar totalt min poäng. Vi skall
            arbeta förebyggande.
          </note>
          <note>
            Vi hade haft en stor möjlighet att göra detta. Sverige var ordförande
            i ESK precis just under den period då Jugoslavienkriget började.
            Anders Björcks egen partikamrat var utrikesminister. Hon ägnade
            ytterst litet arbete åt detta. Det enda som intresserade då var
            medlemskapet i EU. Jag anser att det är ett historiskt misslyckande
            för Sverige. Den regering som mitt parti också ingick i hade på
            ett helt annat sätt kunnat bidra till en möjlig fredlig utveckling.
            Ingen av oss kan bevisa att det hade gått, men vi gjorde inte
            ens ett försök.
          </note>
          <note type="speaker">
            Anf. 100 BIRGIT FRIGGEBO (fp)
          </note>
          <note>
            Fru talman! Det kliar fingrarna att lägga sig i den här debatten.
            Det hade krävts en närvaro i hundratals år, långt före Titos kommunistiska
            maktutövare och den kommunistiska diktaturen, för att hindra detta
            och de rena rövarbanden som har skövlat och åkt omkring där nere.
          </note>
          <note>
            Jag skulle vilja säga följande. Jag hörde utrikesminister Lena
            Hjelm-Wallén i en intervju i Ekot på annandag pingst. Där sade
            hon att enigheten beträffande utrikes- och säkerhetspolitiken
            aldrig har varit så stor i Sverige som under den senaste tiden.
            Det är sannolikt en riktig bedömning. Det gäller alla partier.
          </note>
          <note>
            Fru Hjelm-Wallén håller ju ett ganska hårt grepp om säkerhets-
            och utrikespolitiken. Det gör också att de värsta rycken ifrån
            försvarsministern hindras. Jag är stolt över att det är en kvinna
            som kan hantera det på det sättet.
          </note>
          <note>
            När Birgitta Hambraeus i denna debatt, som rör granskningen av
            regeringen, för upp en ny stor försvarspolitisk diskussion blir
            man ju tyvärr tvungen att svara på det. Jag tror faktiskt att
            Birgitta Hambraeus talar mot bättre vetande när hon påstår att
            Folkpartiet skulle vilja ifrågasätta den militära alliansfriheten.
            Jag vill fråga: Vill Birgitta Hambraeus skapa en ny klyfta mellan
            partierna och bryta upp det som utrikesministern tycker är så
            bra, nämligen att vi under överskådlig tid inte har haft en så
            stor enighet i försvars- och säkerhetspolitiken som nu?
          </note>
          <note>
            Sedan vill jag fråga Birgitta Hambraeus om det var så att hon
            delade uppfattningen som Thage G
          </note>
          <note>
            Peterson hade om att den här kunskapsanalysen var ett hot emot
            alliansfriheten. Varför anser hon inte då att regeringen borde
            ha fattat ett beslut för att säkerställa att kunskapsanalysen
            stoppades och inte förlitat sig på att flygvapenchefen själv skulle
            dra den slutsatsen?
          </note>
          <note type="speaker">
            Anf. 101 BIRGITTA HAMBRAEUS (c)
          </note>
          <note>
            Fru talman! Jag hade inte tagit i på det här sättet om jag inte
            tyckte att även vår ordförande, som jag håller mycket högt och
            som jag tycker verkligen brukar hålla sig enbart till sakliga
            argumenteringar när det gäller KU:s ärenden, här lämnade det området
            och gick in på en politisk diskussion med hårda angrepp på försvarsministern.
          </note>
          <note>
            Birgit Friggebo säger att det hade behövts en närvaro i 100 år
            för att vi skulle ha kunnat göra en insats i Jugoslavien. Faktum
            är att Sverige har samarbetet mycket nära med Jugoslavien i olika
            NN-grupper -
          </note>
          <note>
            neutral and non-allied states, dvs. alliansfria stater - i olika
            FN-sammanhang och i olika sammanhang här i
          </note>
          <note>
            Europa. Vi har haft ett mycket förtroendefullt samarbete. Vi
            har skickat massor med vapen till Jugoslavien. Vi har deltagit
            med militärer där nere. Vi har alltså lärt oss av serbernas krigföring.
            Vi kände dem mycket väl. Vi hade haft en utomordentligt god möjlighet
            att arbeta för de fredliga områdena och säga till
          </note>
          <note>
            Jugoslavien att i Västeuropa, genom EU, har vi släppt detta med
            krig. Nu börjar vi med ett ekonomiskt samarbete i stället. Den
            handlar om den nordiska modellen. Vi slogs för 200 år sedan, och
            vi har slutat. Det hade funnits stora möjligheter. Jag är djupt
            skakad -
          </note>
          <note>
            och jag har varit det länge - över att vi inte tog den chansen.
          </note>
          <note type="speaker">
            Anf. 102 BIRGIT FRIGGEBO (fp)
          </note>
          <note>
            Fru talman! Jag håller mig strikt till det formella.
          </note>
          <note>
            Om man läser granskningsbetänkandet är det precis det vi inriktar
            oss på. De frågor som jag upprepade gånger ställer till er som
            tillhör majoriteten handlar om varför ni inte anser att regeringen
            skulle ha fattat ett formellt beslut. Det verkar som om man skulle
            springa i olika korridorer och tvinga flygvapenchefen att lägga
            ned den här utredningen. Jag håller mig till det strikt formella.
          </note>
          <note>
            I min inledning till den här diskussionen i kammaren ville jag
            däremot ge en bakgrund, en miljö, till varför det kan bli sådana
            här effekter när det gäller försvarsministerns agerande i olika
            formella frågor.
          </note>
          <note>
            Men här handlar det om den formella granskningen och de beslut
            vi fattar här.
          </note>
          <note>
            Om Birgitta Hambraeus delar Thage G Petersons uppfattning att
            det var ett hot mot alliansfriheten om man höll på med den här
            kunskapsuppbyggnaden, varför tycker då inte Birgitta Hambraeus
            att han skulle ta till alla medel för att stoppa den, bl.a. genom
            ett regeringsbeslut i stället för att lita till att flygvapenchefen
            själv skulle komma på att han skulle lägga ned den här utredningen.
          </note>
          <note type="speaker">
            Anf. 103 BIRGITTA HAMBRAEUS (c)
          </note>
          <note>
            Fru talman! Det formella är ju egentligen en väldigt liten fråga.
            Både flygvapenchefen och ÖB har ju bekräftat inför utskottet att
            de inte känner sig styrda av försvarsministern. Jag har inte påstått
            här att just det här exemplet är den stora frågan som avgör vårt
            vägval framöver.
          </note>
          <note>
            Men eftersom vår ordförande Birgit Friggebo, och även Anders
            Björck, tog ut svängarna och angrep vår försvarsminister i största
            allmänhet och tog upp en försvarspolitisk debatt kunde jag inte
            låta bli att framhålla att det finns en annan väg att välja än
            den som vi just nu är inne på. Den är lika riktig och kan säkert
            få ett lika starkt stöd som den nuvarande eventuellt har enligt
            vår utrikesminister. Sveriges roll skulle kunna vara att stärka
            de krafter som inte tror att det är militära medel som löser konflikter
            på jorden.
          </note>
          <note>
            Vi satsar alldeles för litet på det i Sverige och i andra länder.
            Militära vapenindustrier och vapenexport får miljarder och åter
            miljarder, medan konfliktförebyggande åtgärder, lösningar människa
            till människa, folkrörelser, näringsliv och ekonomiskt samarbete
            inte alls tas med på samma sätt i det säkerhetspolitiska arbetet.
            Den vägen är mycket lättare för Sverige att slå in på. Den har
            vi följt i 200
          </note>
          <note>
            år. Att vi nu håller på att överge den vägen och gradvis glida
            över till något annat tycker jag är djupt tragiskt och onödigt.
          </note>
          <note>
            EU-frågor
          </note>
          <note type="speaker">
            Anf. 104 KENNETH KVIST (v)
          </note>
          <note>
            Fru talman! EU-frågan delade och delar det svenska folket, varför
            vi också hade en folkomröstning om ett svenskt medlemskap i EU.
          </note>
          <note>
            När det gäller folkomröstningen har statsmakten och därmed också
            regeringarna ett ansvar att inför denna lämna folket en så korrekt
            och riktig bakgrund som möjligt, så att folket får ta ställning
            från riktiga utgångspunkter. En regering skall vara mån om att
            inte försöka pressa folket. Man vill ju höra folkets mening, eftersom
            åsikterna går isär och överskrider partigränser. Det är alltså
            grannlaga vilken information som regeringarna lämnar till folket
            inför en folkomröstning.
          </note>
          <note>
            Det står helt klart att det i flera avseenden har lämnats en
            information som inte har varit helt korrekt.
          </note>
          <note>
            Några sådana frågor har varit uppe vid föregående års granskning.
            I år har anmälts ett ärende om vad man har sagt om den europeiska
            monetära unionen. Det är helt uppenbart att regeringarna har låtit
            påskina att
          </note>
          <note>
            Sverige skulle ha en fullständig handlingsfrihet. Folket har
            därmed bibringats uppfattningen att detta är något som vi helt
            fritt tar ställning till senare.
          </note>
          <note>
            Av det material som konstitutionsutskottets kansli på ett mycket
            förtjänstfullt sätt har tagit fram framgår det emellertid utomordentligt
            tydligt att Sverige gör sig skyldigt till ett fördragsbrott om
            Sverige väljer att ställa sig utanför EMU. Juridiken är här helt
            klar.
          </note>
          <note>
            Sedan är det klart att Sverige politiskt alltid har möjlighet
            att välja att göra sig skyldigt till ett fördragsbrott.
          </note>
          <note>
            Andemeningen i flera yttranden som refereras i utskottets betänkande,
            t.ex. i det från dåvarande ordföranden i EU:s ministerråd, Westendorp,
            är att det inte finns några legala undantag för Sverige. Om Sverige
            skulle avstå från medlemskap i EMU skulle det uppstå en helt ny
            situation. Men han är övertygad om att
          </note>
          <note>
            Sverige kommer att fatta det beslut som är mest lämpligt för
            det egna landet, som han uttrycker det.
          </note>
          <note>
            Sverige är helt enkelt bundet att fatta det enligt honom mest
            lämpliga beslutet, nämligen att gå med i
          </note>
          <note>
            EMU. Sedan är det klart att riksdagen skall bekräfta eller ratificera
            anslutningen till tredje fasen i EMU, men detta är ju så att säga
            inte ett handlingsalternativ.
          </note>
          <note>
            På samma sätt argumenterar en av Sveriges egna ledande experter
            på integrationsrätt i Europa, professor Ulf Bernitz. Om Sverige
            inte ansluter sig till EMU
          </note>
          <note>
            uppkommer det enligt honom ett fördragsbrott. Riksdagen har alltså
            begränsat sin egen handlingsfrihet genom att vi har beslutat om
            anslutning till EU utan att ha begärt något undantag.
          </note>
          <note>
            Av detta drar vi i Vänsterpartiet och Miljöpartiet slutsatsen
            - det framgår också av vår reservation till vilken jag härmed
            yrkar bifall - att både den borgerliga regeringen och Ingvar Carlssons
            regering har gett en felaktig bild av fördraget och de juridiska
            möjligheter som fördraget medger. Vi menar att varken Ulf
          </note>
          <note>
            Dinkelspiel, som tidigare var EU-minister, eller sedermera statsminister
            Ingvar Carlsson kan undgå kritik när det gäller folkomröstningen,
            eftersom man har gett en oriktig bild och därmed också med oriktiga
            argument sökt påverka utfallet i folkomröstningen.
          </note>
          <note type="speaker">
            Anf. 105 PETER ERIKSSON (mp)
          </note>
          <note>
            Fru talman! Miljöpartiet anmälde den här frågan om olika regeringars
            uttalanden om svenskt deltagande i EMU:s tredje fas till konstitutionsutskottet.
            Det var inte bara på grund av det som sades om EU före folkomröstningen,
            utan också på grund av det som har hänt efteråt. Flera regeringsrepresentanter,
            bl.a. Ingvar Carlsson, har fortsatt att hävda att Sverige enligt
            fördraget har rätt att avstå från att delta i EMU:s tredje fas.
            Han har t.o.m. hänvisat till ett protokoll som skulle vara kopplat
            till fördraget. Ingen har dock kunnat ta fram det protokoll som
            skulle ge Sverige någon form av undantag.
          </note>
          <note>
            Den naturliga slutsats som både Miljöpartiet och
          </note>
          <note>
            Vänsterpartiet har dragit i reservationen blir därför att
          </note>
          <note>
            Ingvar Carlsson liksom tidigare ministrar som har jobbat med
            de här frågorna och gjort klara uttalanden, t.ex. Ulf Dinkelspiel,
            har gett svenska folket en felaktig bild av möjligheterna för
            Sverige att i enlighet med fördraget fatta ett självständigt beslut
            om anslutningen till EMU:s tredje fas.
          </note>
          <note>
            Det står helt klart, och det framgår också mycket tydligt av
            materialet, att det är rådet som fattar beslut om Sverige har
            uppfyllt konvergenskriterierna och om
          </note>
          <note>
            Sverige skall gå med i EMU - om man ser till fördragstexten och
            den juridiska sidan av det här.
          </note>
          <note>
            Det finns naturligtvis också en politisk sida, och den är naturligtvis
            till syvende och sist avgörande i sakfrågan. I det sammanhanget
            måste Sverige naturligtvis, liksom många andra länder, ha rätten
            och möjligheten att bryta mot fördraget. Men det som kändes jobbigt
            i den folkomröstning som vi hade om
          </note>
          <note>
            EU-medlemskapet var att den dåvarande regeringen
          </note>
          <note>
            Carlsson och den föregående borgerliga regeringen gav sken av
            att Sverige helt självständigt, oberoende av vad som står i fördragen,
            kan fatta ett beslut om deltagande.
          </note>
          <note>
            Nu har ganska många från ja-sidan, anhängare av svenskt medlemskap
            i EU, ganska klart givit besked om att man anser att det i själva
            verket inte var så.
          </note>
          <note>
            Man anser i dag rätt så brett att Sverige juridiskt sett är bundet
            av det som rådet beslutar. På den politiska sidan är förhållandet
            litet annorlunda. Det handlar också i stor utsträckning om tolkningar
            av konvergenskriterierna, och det gör att bilden i sak kan vara
            ganska öppen.
          </note>
          <note>
            Det är ändå viktigt, för att upprätthålla något slags förtroende
            för KU, för riksdagen och för det offentliga maktutövandet i Sverige,
            att man åtminstone nu efter stridens hetta kring EU-folkomröstningen
            försöker ge en rättvisande bild av läget. Nu lyckas det kanske
            ändå inte. Det ser ut så, eftersom majoriteten fortsätter att
            gå med skygglappar och låtsas som om läget är ett annat än det
            är. Men det beror kanske i sin tur på att EMU-frågan faktiskt
            blir allt större och viktigare. Det är inte alls klart om vi ganska
            snart eller kanske till valet 1998 får en folkomröstning om svenskt
            deltagande i EMU, eventuellt en beslutande folkomröstning i enlighet
            med grundlagen.
          </note>
          <note>
            Det vore en mycket intressant vändning i frågan om vi först genomförde
            en beslutande folkomröstning, där man kanske säger nej till svenskt
            medlemskap i EMU, och sedan möjligen får ett beslut i rådet som
            säger att Sverige skall gå med. Det blir spännande att se.
          </note>
          <note type="speaker">
            Anf. 106 AXEL ANDERSSON (s)
          </note>
          <note>
            Fru talman! Jag skall försöka göra Peter Eriksson till viljes
            och ta av de skygglappar som han anser att jag har. Jag skall
            göra det åtminstone så länge att jag kan slutföra denna debatt.
          </note>
          <note>
            Peter Eriksson och Miljöpartiet de gröna har ju till utskottet
            anmält en begäran om granskning dels av vad Ulf Dinkelspiel i
            sin egenskap av Europaminister i den dåvarande borgerliga regeringen
            har sagt om
          </note>
          <note>
            EMU, dels av vad Ingvar Carlsson när han var statsminister har
            sagt om Sveriges rätt att självständigt besluta om ett inträde
            i den europeiska valutaunionen den dag när konvergenskriterierna
            är uppfyllda och vi platsar som medlemmar.
          </note>
          <note>
            I anmälningen står också att granskningen bör avse frågan om
            de nämnda personerna genom sina uttalanden vilselett svenska folket
            i detta avseende. Med stort eftertryck har Peter Eriksson i sitt
            inledningsanförande polemiserat kring detta.
          </note>
          <note>
            Fru talman! Efter genomgång av riksdagstryck och vissa pressuttalanden
            har utskottets majoritet inte funnit skäl att biträda anmälningen.
            Det har inte varit alldeles lätt för utskottets kansli att granska
            detta.
          </note>
          <note>
            Materialet är omfattande, beroende på att anmälan inte var precis
            utan rent allmänt angav att vissa uttalanden gjorts. Vi har alltså
            i KU haft ett brett material att granska. Det har, som vi i majoriteten
            anser, visat att vad de båda vid olika tillfällen i egenskap av
            statsråd, den ene som statsminister, har sagt bara varit uttryck
            för Sveriges officiella inställning att Sverige bör delta i tredje
            fasen av EMU.
          </note>
          <note>
            Det var den första delen av frågan. När det sedan gäller spörsmålet
            om Sverige genom eget beslut kan avgöra frågan om medlemskap i
            EMU måste jag göra en kort historiebeskrivning.
          </note>
          <note>
            Redan vid starten av förhandlingarna om svenskt medlemskap i
            EU, den 1 februari 1993 i det s.k. anslutningsanförandet, uttalade
            statsrådet Dinkelspiel att ett slutligt svenskt ställningstagande
            avseende övergången från den andra till den tredje fasen av EMU
          </note>
          <note>
            skulle komma att göras vid en senare tidpunkt. Det var detta
            som antecknades till förhandlingsprotokollet, och där står ingenting
            om någon reaktion från motparten, alltså från förhandlarna på
            EU-sidan.
          </note>
          <note>
            Detta finns, Peter Eriksson, med i det protokoll som skrevs med
            anledning av Sveriges förhandlingar om medlemskap.
          </note>
          <note>
            I den proposition om svenskt medlemskap som senare lades på riksdagens
            bord av regeringen Bildt framhålls att formerna för hur ett enskilt
            medlemsland
          </note>
          <note>
            - som t.ex. Sverige - fattar beslut om övergången från fas två
            till fas tre i EMU avgörs av landet självt och att det inte står
            något om detta i Maastrichtfördraget.
          </note>
          <note>
            Samma uppfattning i frågan deklarerade den dåvarande s-regeringen
            under Ingvar Carlsson hösten
          </note>
          <note>
            1994.
          </note>
          <note>
            Fru talman! I reservation nr 13 gör Kenneth Kvist och Peter Eriksson
            ett stort nummer av mer eller mindre tvärsäkra uttalanden från
            EU-politiker och experter om förpliktelser för Sverige att delta
            i EMU
          </note>
          <note>
            - om vi vill det eller inte. Frågan är enligt reservanterna redan
            avgjord, men så är, fru talman, inte fallet.
          </note>
          <note>
            EMU är inte bara en fråga om ekonomi och juridik utan, som också
            Peter Eriksson konstaterat, också en fråga om politik. Just nu,
            parallellt med regeringskonferensen, pågår resonemang och diskussioner
            medlemsstaterna emellan om EMU:s innehåll, i en verklighet som
            kanske ser litet annorlunda ut än när Maastrichtfördraget antogs,
            bl.a. på grund av de enskilda människornas reaktioner i medlemsländerna.
            Vi kan i dag, hur gärna vi än skulle vilja det, knappast se ett
            tydligt innehåll i EMU och EMU-samarbetet. Därför tycker utskottsmajoriteten
            - jag dristar mig att göra den lilla politiska vinklingen - att
            det är litet för tvärsäkert att säga nej innan man riktigt vet
            vad man säger nej till.
          </note>
          <note>
            EU är, fru talman, ingen förbundsstat utan ett förbund av suveräna
            stater. I frågan om EMU har Sverige tidigt och tydligt gjort klart
            att Sveriges riksdag skall fälla det slutliga avgörandet för vår
            del. Låt mig sluta med att anföra det svar som ordföranden i Ekofin,
            Pedro Solbes, gav en svensk journalist på frågan om Sverige kan
            besluta om medlemskapet i EMU
          </note>
          <note>
            eller inte. Solbes sade så här: Medlemskapet i EMU
          </note>
          <note>
            "är ett politiskt beslut som bygger på två faktorer:
          </note>
          <note>
            dels det enskilda landets ställningstagande, dels beslut i Europeiska
            rådet".
          </note>
          <note>
            Fru talman! Med det som jag har sagt yrkar jag avslag på reservation
            13 och bifall till konstitutionsutskottets bedömning i den här
            frågan.
          </note>
          <note>
            Anf. 107 KENNETH KVIST (v) replik
          </note>
          <note>
            Fru talman! Det är ett intressant citat som Axel
          </note>
          <note>
            Andersson anför ur regeringen Bildts proposition.
          </note>
          <note>
            Citatet löd: formerna för övergången från fas två till fas tre
            fattas av det enskilda medlemslandet. Det är någonting annat det.
            Formerna för övergången får vi besluta, men huruvida vi skall
            genomföra övergången eller inte är en annan sak. Därvidlag är
            vi faktiskt juridiskt om än icke politiskt uppknutna.
          </note>
          <note>
            Naturligtvis finns den politiska möjligheten att vi kan välja
            att frångå fördraget. Men det som diskussionen, anmälningen och
            reservationen gäller är att man har gjort gällande att vi skulle
            ha något sort undantag i fördraget och att det är problemfritt
            för Sverige att ta vilken ställning vi vill till detta medan man
            i själva verket juridiskt har låst upp landet.
          </note>
          <note>
            Det är inte utan vissa problem som man bryter mot internationella
            fördrag som man har ingått. Det torde vara klart. Därför är det
            en riktig slutsats som vi gör i reservationen, nämligen att man
            har vilsefört det svenska folket om de rätta förhållandena inför
            folkomröstningen.
          </note>
          <note>
            Anf. 108 AXEL ANDERSSON (s) replik
          </note>
          <note>
            Fru talman! Som jag sade i mitt inledningsanförande var den svenska
            positionen både från borgerligt håll och från den senare socialdemokratiska
            regeringens sida, och det uttalandes från socialdemokratiskt håll
            som opposition i förhandlingarna, att Sverige skall sträva efter
            att bli medlem i ett ekonomiskt och monetärt samarbete i Europa.
          </note>
          <note>
            Vi måste för ärlighetens skulle också nämna varför det är så
            nödvändigt med ett monetärt och ekonomiskt valutasamarbete i Europa.
            Det är därför att vi har gemensamma stora politiska arbetsuppgifter
            som vi bara kan klara genom att gå samman flera länder i en ekonomisk
            politik vars syfte är en miljömässigt uthållig tillväxt och sysselsättning
            för Europas folk.
          </note>
          <note>
            Vad jag sade i mitt anförande är att det vore tämligen oklokt
            att vi kategoriskt säger nej. Jag har förstått att både Miljöpartiet
            och Vänsterpartiet fortsätter att driva nej-sidan. Vi skall inte
            vara med i något sådan samarbete utan på något konstigt sätt klara
            oss själva vid sidan om alla de andra som inser att man måste
            samarbeta. Men den frågan skall avgöras när vi vet vad som förty
            föreläggs rådet och medlemsländerna som innehåll i förslag till
            beslut och i det beslut som sedan kommer. Det vore fel att följa
            reservanterna och säga nej.
          </note>
          <note>
            Det är fel att följa reservanterna och säga att de nämnda regeringsrepresentanterna
            vid olika tillfällen har vilsefört Sveriges folk. Ingen i Sverige
            har kunnat missa vad Sveriges officiella inställning i den här
            frågan har varit.
          </note>
          <note>
            Anf. 109 KENNETH KVIST (v) replik
          </note>
          <note>
            Fru talman! Nog vet man en del om EMU. Den anpassning till s.k.
            konvergenskrav som nu skyndas igenom och som leder till en delvis
            asocial nedskärningspolitik och arbetslöshetsalstrande politik
            är en del av EMU. Dessutom koncentrerar man makt till en från
            politiskt inflytande frigjord riksbank. Det är också ett krav
            som EMU ställer på oss. Nog vet man vad EMU kommer att innebära,
            nämligen uppgivandet av den nationella suveräniteten på den ekonomiska
            politikens område.
          </note>
          <note>
            Sedan är det också märkligt. Hade företrädarna för regeringarna
            varit lika hederliga som Axel Andersson var i sitt förra inlägg
            hade detta inte kunnat bli en
          </note>
          <note>
            KU-anmälan. Axel Andersson säger att det var klart att Sverige
            skulle sträva efter att bli medlem i en europeisk ekonomisk och
            monetär union. Hade man sagt så hade man inte vilsefört svenska
            folket. Då hade man sagt vad man egentligen ville.
          </note>
          <note>
            Man har denna avsikt att Sverige egentligen skall bli medlem
            i den ekonomiska och monetära unionen.
          </note>
          <note>
            Sedan låtsas man att man inte har tagit ställning. Därefter ingår
            man ett avtal som vi är juridiskt bundna av.
          </note>
          <note>
            Sedan låtsas man som om vår handlingsfrihet vore fullständigt
            utan inskränkningar.
          </note>
          <note>
            Vi har en handlingsfrihet. Det är sant. Men den fordrar att vi
            har modet att bryta mot det internationella fördrag som vi har
            gått in för och anslutit oss till efter en knapp majoritet som
            följd av en, som det nu börjar framstå, något manipulerad folkomröstning.
          </note>
          <note>
            Anf. 110 AXEL ANDERSSON (s) replik
          </note>
          <note>
            Fru talman! Jag sade att Sverige strävar efter att vara med i
            ett ekonomiskt och monetärt samarbete.
          </note>
          <note>
            Jag sade också att varken jag eller Kenneth Kvist, trots att
            Kenneth Kvist försöker ge intryck av att han vet hur det kommer
            att se ut, vet hur de diskussioner som nu pågår om hållbarheten
            i EMU som det såg ut i
          </note>
          <note>
            Maastrichtfördraget kommer sluta och hur det kommer att se ut
            när man skall fatta beslut.
          </note>
          <note>
            Enligt min och majoritetens uppfattning, Kenneth
          </note>
          <note>
            Kvist, kan Sverige inte ställa sig utanför ett europeiskt samarbete.
            Vi kan ha åsikter om hur det bedrivs. Men de är till föga nytta
            och bär föga framåt om vi liksom
          </note>
          <note>
            Kenneth Kvist och Miljöpartiet, som företräds av
          </note>
          <note>
            Peter Eriksson, väljer den enkla men fruktlösa metoden att ställa
            sig på sidan, där igen egentligen bryr sig om vad vi har att säga.
          </note>
          <note>
            Anf. 111 PETER ERIKSSON (mp) replik
          </note>
          <note>
            Fru talman! Axel Andersson sade: Politiken säger en sak och juridiken
            en annan. Han avslutade sitt anförande med ett citat som sade:
            Å ena sidan kommer Sverige att fatta ett beslut, å andra sidan
            kommer rådet att fatta ett beslut.
          </note>
          <note>
            Jag tycker att det ändå har varit ett ganska fruktbart resonemang
            till slut. Vi verkar ha blivit överens i formfrågan, inte i KU
            utan i debatten i kammaren.
          </note>
          <note>
            Här i talarstolen håller Axel Andersson med om att juridiken
            säger att vi är bundna, men politiskt sett kan vi fatta ett annat
            beslut. Då har vi faktiskt kommit någonstans i diskussionen. Jag
            hoppas verkligen att
          </note>
          <note>
            Axel Andersson talar för majoriteten i Sveriges riksdag. I så
            fall skulle vi kunna vara färdiga med den här diskussionen.
          </note>
          <note>
            Vi har en tid bakom oss när regeringsrepresentanter har vilsefört
            svenska folket. Men nu har vi i vart fall äntligen kommit överens
            i den här frågan. Det är bra. Jag undrar bara om Axel Andersson
            kan hålla med om det han har sagt. Jag yrkar bifall till reservation
            13. Jag tror att jag glömde att göra det tidigare.
          </note>
          <note>
            Anf. 112 AXEL ANDERSSON (s) replik
          </note>
          <note>
            Fru talman! Sverige avgör självt politiskt. Det sade Peter Eriksson
            när han stod i talarstolen. Den insikten håller jag Peter Eriksson
            räkning för.
          </note>
          <note>
            Vi är inte medlemmar i en förbundsstat, som jag tidigare sade,
            utan i ett statsförbund. Skillnaden är att i ett statsförbund
            ingår suveräna stater. Vi kan fatta politiska beslut som har bäring
            också i den här frågan.
          </note>
          <note>
            Vad jag sedan sade om beslutsfattandet var att det inte är någon
            överraskning för någon som har följt
          </note>
          <note>
            EU-debatten det år Sverige har varit med och tiden innan att
            medlemsländerna har ett reellt inflytande på viktiga beslut. Men
            de gemensamma besluten fattas i rådet, och i det här fallet med
            kvalificerad majoritet.
          </note>
          <note>
            Jag ser inget särskilt dramatiskt i det som Peter
          </note>
          <note>
            Eriksson försöker att göra till ett ändrat ställningstagande
            från min sida. Det handlar hela tiden om ett politiskt samspel
            där Sverige är med andra länder i strävan mot gemensamma mål.
            Jag tror att det är den grundinställningen som skiljer Peter Eriksson
            och bl.a. mig.
          </note>
          <note>
            Anf. 113 PETER ERIKSSON (mp) replik
          </note>
          <note>
            Fru talman! Jag vet ärligt talat inte vilken inställning Axel
            Andersson har haft tidigare, så jag kan inte säga att han har
            framfört ett ändrat ställningstagande.
          </note>
          <note>
            Men här står han i alla fall som representant för majoriteten
            i riksdagen och säger att rådet har ett starkt inflytande i frågan
            om Sverige skall komma med i
          </note>
          <note>
            EMU:s tredje fas eller inte.
          </note>
          <note>
            Till syvende och sist är detta också ett politiskt beslut. Vi
            är överens i formfrågan, och det tycker jag är viktigt. Detta
            har ju varit ett litet sår sedan folkomröstningen om EU, och eftersom
            EMU-frågan lever i hög grad är det viktigt att vi är överens om
            hur läget ser ut juridiskt och sakligt.
          </note>
          <note>
            Vi skiljer oss åt mer än någonsin i själva sakfrågan. Axel framför
            en tydlig uppfattning om att vi bör gå med. Men samtidigt säger
            han att det är alldeles för tidigt att ta ställning innan Socialdemokraterna
            har tagit ställning.
          </note>
          <note>
            Det är den vanliga gången inom socialdemokratin.
          </note>
          <note>
            Innan den socialdemokratiska partiledningen eller kongressen
            har tagit ställning är det för tidigt för någon över huvud taget
            att ta ställning i en fråga.
          </note>
          <note>
            Eftersom det alltid dröjer väldigt länge blir debatterna fram
            till dess konstiga.
          </note>
          <note>
            Jag tycker att vi ihärdigt skall föra den här debatten, eftersom
            vi väl känner till vad EMU är och har lika god möjlighet att diskutera
            konsekvenserna av en gemensam monetär union i Västeuropa i dag
            som vi kommer att ha om ett år. Jag tror att den sida som menar
            att det är en fördel att stå kvar med en självständig valuta och
            en självständig riksbank har allt att vinna på att driva den debatten.
          </note>
          <note>
            Anf. 114 AXEL ANDERSSON (s) replik
          </note>
          <note>
            Fru talman! Ibland önskar jag att jag hade så färdiga och tydliga
            lösningar som Peter Eriksson och hans partivänner har på besvärliga,
            stora och viktiga politiska frågor med många konsekvenser för
            vårt land.
          </note>
          <note>
            Jag tycker kanske att det är litet väl lättvindigt att bestämma
            sig långt innan man vet hur det man skall bestämma om ser ut.
            Den politiska process som pågår ute i Europa i dag - inte minst
            i vårt land - kommer att få konsekvenser för hur EMU kommer att
            utformas den dag man fattar beslut.
          </note>
          <note>
            Till sist skall jag säga något om det här med att rådet skall
            bestämma. Det kan t.o.m. bli så att vi svenskar gärna vill gå
            med men att de inte tycker att vi är kvalificerade. Det finns
            alltså en möjlighet för
          </note>
          <note>
            Miljöpartiet att vi i den allra yttersta beslutstunden inte kommer
            med. Men där hoppas jag kunna medverka till att göra bl.a. Peter
            Eriksson besviken.
          </note>
          <note type="speaker">
            Anf. 115 BIRGITTA HAMBRAEUS (c)
          </note>
          <note>
            Fru talman! För att Sverige skall ha politisk frihet att självständigt
            avgöra EMU-frågan är det viktigt hur riksdagen ställer sig till
            den granskningsanmälan som vi nu behandlar. Det är ju här i riksdagen
            som det avgörs hur stort det politiska handlingsutrymmet är.
          </note>
          <note>
            Om reservationen från Vänstern och Miljöpartiet skulle bli riksdagens
            beslut, har vi alltså accepterat en juridisk tolkning av Maastrichtfördraget
            som innebär att ministerrådet beslutar om Sverige skall in i den
            tredje fasen av EMU, EU:s ekonomiska och monetära union. Vi har
            också gått med på att detta skall ske när vi uppfyller de s.k.
            konvergenskraven.
          </note>
          <note>
            Men ingenting tvingar oss att acceptera den tolkningen. Vi skall
            självfallet hålla fast vid den officiella inställningen att det
            är riksdagen som beslutar i EMU-
          </note>
          <note>
            frågan.
          </note>
          <note>
            Centerpartiet tar ställning mot medlemskap i
          </note>
          <note>
            EMU. Vi vill behålla vår valuta och riksdagens bank,
          </note>
          <note>
            Riksbanken, som instrument för en självständig ekonomisk politik.
            Vi kommer alltså att rösta för utskottsmajoritetens skrivning,
            där man framhåller att
          </note>
          <note>
            Sveriges officiella inställning är att det är riksdagen som beslutar
            om EMU.
          </note>
          <note>
            Sedan återstår det för regeringen att visa att detta inte är
            lurendrejeri och tomma ord. Riksdagen måste självfallet ha rätt
            att säga nej till EMU, utan att regeringen har låst Sverige så
            att konsekvenserna blir bekymmersamma.
          </note>
          <note>
            För att försäkra oss om denna frihet bör vi inte åter knyta oss
            til EU:s växelkursmekanism, ERM. Det råder delade meningar bland
            EU-ländernas experter om det är nödvändigt att vara med i ERM
            under en viss tid före ett inträde i EMU 3.
          </note>
          <note>
            Finansministern bekräftade vid frågestunden den
          </note>
          <note>
            23 maj att ett politiskt ställningstagande behövs om frågan om
            inträde i ERM skulle aktualiseras. Det är alltså ingenting som
            Riksbanken själv kan avgöra.
          </note>
          <note>
            Förra gången vi var knutna till det europeiska valutasamarbetet
            tog det en ände med förskräckelse.
          </note>
          <note>
            Spekulationerna mot kronan var så hårda att Riksbanken höjde
            räntan till 500 % för att söka övertyga om att vi lämnat vår devalveringsvana.
            Många sunda företag gick i konkurs och arbetslösheten började
            skena.
          </note>
          <note>
            Sedan kronan släpptes fri, som i flera EU-länder, och marknaden
            själv fick bestämma värdet har våra valutaproblem faktiskt upphört.
            Ingen kan anklaga oss för att på ett oschyst sätt öka vår konkurrenskraft
            genom devalvering. Enligt uppgift finns det länder, t.ex. Kanada,
            som levt med flytande valuta under lång tid utan nackdelar. Det
            är lämpligt att också Sverige gör det.
          </note>
          <note>
            I Frankrike och Tyskland demostrerar man och protesterar kraftfullt
            mot EU:s konvergenskrav, eftersom dessa tycks nödvändiggöra nedskärningar
            i den offentliga sektorn och medföra minska välfärd för alla och
            en skrämmande hög långtidsarbetslöshet.
          </note>
          <note>
            I Sverige enas vi om nödvändigheten av att statens ekonomi blir
            sund. Men enligt min mening uppnås detta bäst när vi utnyttjar
            vår ekonomiska frihet till att driva en politik som gynnar de
            värden en majoritet i
          </note>
          <note>
            Sverige prioriterar, nämligen jämlikhet mellan olika befolkningsgrupper,
            generell välfärd, full sysselsättning och god miljö.
          </note>
          <note>
            Inflationsekonomin har vi lämnat bakom oss. En sund statlig ekonomi
            med minskad statsskuld och budget i balans får vi när alla arbetar
            och får bra betalt för det, så att köpkraften hos de många människorna
            och skatteinkomsterna ökar, och när investeringar i landet blir
            intressantare än valutaspekulation.
          </note>
          <note>
            Omställningen till kretsloppssamhället blir en viktig tillväxtmotor
            i samhällsekonomin.
          </note>
          <note>
            Fru talman! Om vår frihet att välja EMU-väg skulle ifrågasättas
            av EU är stödet av en folkomröstning ofelbart. Om EU skulle tvinga
            oss till medlemskap i EMU mot folkets uttryckta vilja eller utsätta
            oss för ekonomiska repressalier om vi väljer att säga nej, har
            det visat sig att vi kommit med i en union som är värre än jag
            trott. Jag är övertygad om att majoriteten för att vi skall lämna
            EU då blir oemotståndlig.
          </note>
          <note>
            Fru talman! Jag yrkar bifall till utskottets hemställan.
          </note>
          <note type="speaker">
            Anf. 116 KENNETH KVIST (v)
          </note>
          <note>
            Fru talman! Fru Hambraeus har åtminstone på den här punkten kanske
            missuppfattat vad vi sysslar med.
          </note>
          <note>
            Det är nämligen KU:s granskning av regeringens ämbetsutövning.
            Fru Hambraeus, som ju vanligtvis utmärks av en hög grad integritet,
            gör sig här skyldig till att låta taktiska hänsyn leda henne vid
            ställningstagandet i detta granskningsärende.
          </note>
          <note>
            I reservationen uttrycker vi klart att det finns politisk möjlighet
            i detta stycke. Men vi visar också klart
          </note>
          <note>
            - och har också tydligt visat under dagens debatt - att regeringarna
            faktiskt vilsefört opinionen, vilket är klandervärt. Konstitutionsutskottet
            borde ha haft mod att klandra dem.
          </note>
          <note>
            Detta är vad vi skall ta ställning till, inte några taktiska
            funderingar. Det var synd att det kommer ett sådant ställningstagande
            från fru Hambraeus i debattens allra sista skälvande minuter.
          </note>
          <note type="speaker">
            Anf. 117 BIRGITTA HAMBRAEUS (c)
          </note>
          <note>
            Fru talman! Nej, Kenneth Kvist, detta är sannerligen inga taktiska
            överväganden. Det vore fullkomligt livsfarligt om man som ni skriver
            i er reservation skulle binda Sverige vid att göra en juridisk
            tolkning som ingalunda är nödvändig. Visserligen har vissa experter
            tolkat det på det sättet, men det finns också andra som har tolkat
            det på ett annat sätt. I Tyskland t.ex. har man gjort andra bedömningar,
            utan att ha några skrivna undantag osv.
          </note>
          <note>
            Det är faktiskt riksdagen som skall bedöma hur stort det politiska
            handlingsutrymmet är. Om vi i riksdagen skulle säga att vi anser
            oss vara juridiskt bundna av detta har vi verkligen minskat vårt
            politiska handelsutrymme.
          </note>
          <note>
            Jag tycker att det är märkligt att Kenneth Kvist, som ändå är
            en oerhört skärpt och god representant i
          </note>
          <note>
            KU, inte förstår att ett bifall till Vänsterpartiets reservation
            skulle försvåra för Sverige att stanna utanför
          </note>
          <note>
            EMU.
          </note>
          <note type="speaker">
            Anf. 118 KENNETH KVIST (v)
          </note>
          <note>
            Fru talman! Vi skall egentligen inte här bedöma konsekvenserna
            av huruvida en reservation blir antagen eller inte. Däremot skall
            vi bedöma om innehållet i den är korrekt.
          </note>
          <note>
            Har regeringen, eller regeringarna i detta fall, talat sanning
            eller inte? Enligt min mening har de överdrivit den svenska självständigheten.
            Sverige har inga undantag. Sverige är juridiskt bundet av de fördrag
            vi har undertecknat. Men det finns naturligtvis en politisk möjlighet
            att bryta mot de undertecknade fördragen, vilket också framhålls
            i reservationen. Det är inget märkligt i detta.
          </note>
          <note>
            Men faktum kvarstår: Det som KU har att granska, huruvida regeringarna
            har vilsefört svenska folket eller ej, är klarlagt. De har vilsefört
            folket, och det borde också vara KU:s mening. Det är beklagligt
            att fru Hambraeus i detta fall inte ser det.
          </note>
          <note type="speaker">
            Anf. 119 BIRGITTA HAMBRAEUS (c)
          </note>
          <note>
            Fru talman! Till sist vill jag bara säga att det viktiga som
            har skett är att konstitutionsutskottet har gjort en bedömning
            av hur bundet Sverige är. Konstitutionsutskottet har gjort bedömningen
            att den officiella svenska inställningen är att vi icke är bundna
            av att gå med i EMU. Jag tycker att det skulle ha funnits ett
            stort värde i om vi hade varit enhälliga. Det skulle ha varit
            bra. Men nu har två partier gjort en annan bedömning.
          </note>
          <note>
            Den viktiga bedömningen, som jag med glädje ansluter mig till,
            är att vi i Sverige har full frihet att välja om vi vill gå med
            i EMU:s tredje fas eller inte.
          </note>
          <note>
            Det är det enda som är väsentligt i sammanhanget.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Propositioner ställdes först beträffande envar av de frågor som
            berördes i de reservationer som fogats till betänkandet och därefter
            i ett sammanhang på övriga upptagna frågor.
          </note>
          <note>
            Tillsättningen av ledamöter i Exportkontrollrådet
          </note>
          <note>
            (avsnitt 15.5)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 2 (mp)
          </note>
          <note>
            Votering:
          </note>
          <note>
            277 för utskottet
          </note>
          <note>
            16 för res. 2
          </note>
          <note>
            1 avstod
          </note>
          <note>
            55 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 67 m, 20 c. 21 fp, 18 v, 12 kds
          </note>
          <note>
            För res. 2: 16 mp
          </note>
          <note>
            Avstod: 1 fp
          </note>
          <note>
            Frånvarande: 22 s, 13 m, 7 c, 4 fp, 4 v, 2 mp, 3 kds
          </note>
          <note>
            Godkännande av licenstillverkningsavtal, samarbetsavtal och komponentleveranser
            (avsnitt 15.6)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 3 (mp)
          </note>
          <note>
            Votering:
          </note>
          <note>
            278 för utskottet
          </note>
          <note>
            16 för res. 3
          </note>
          <note>
            3 avstod
          </note>
          <note>
            52 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 67 m, 21 c, 20 fp, 18 v, 12 kds
          </note>
          <note>
            För res. 3: 16 mp
          </note>
          <note>
            Avstod: 3 fp
          </note>
          <note>
            Frånvarande: 21 s, 13 m, 6 c, 3 fp, 4 v, 2 mp, 3 kds
          </note>
          <note>
            Tillstånd till krigsmaterielexport till Oman
          </note>
          <note>
            (avsnitt 15.7) såvitt avser kriteriet mänskliga rättigheter
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 4 (fp, c)
          </note>
          <note>
            3. anmälan i res. 5 (v, mp)
          </note>
          <note>
            Förberedande votering:
          </note>
          <note>
            59 för res. 4
          </note>
          <note>
            36 för res. 5
          </note>
          <note>
            203 avstod
          </note>
          <note>
            51 frånvarande
          </note>
          <note>
            Kammaren antog anmälan i res. 4.
          </note>
          <note>
            Huvudvotering:
          </note>
          <note>
            206 för utskottet
          </note>
          <note>
            73 för res. 4
          </note>
          <note>
            16 avstod
          </note>
          <note>
            54 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 68 m
          </note>
          <note>
            För res. 3: 21 c, 23 fp, 17 v, 12 kds
          </note>
          <note>
            Avstod: 16 mp
          </note>
          <note>
            Frånvarande: 23 s, 12 m, 6 c, 3 fp, 5 v, 2 mp, 3 kds
          </note>
          <note>
            Tillstånd till krigsmaterielexport till Oman
          </note>
          <note>
            (avsnitt 15.7) såvitt avser beslutsunderlaget
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 6 (v, mp)
          </note>
          <note>
            Votering:
          </note>
          <note>
            263 för utskottet
          </note>
          <note>
            33 för res. 6
          </note>
          <note>
            53 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 68 m, 21 c, 23 fp, 12 kds
          </note>
          <note>
            För res. 3: 17 v, 16 mp
          </note>
          <note>
            Frånvarande: 22 s, 12 m, 6 c, 3 fp, 5 v, 2 mp, 3 kds
          </note>
          <note>
            Tillstånd till krigsmaterielexport till Oman
          </note>
          <note>
            (avsnitt 15.7) såvitt avser s.k. följd- och kompletteringsleveranser
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 7 (v, mp)
          </note>
          <note>
            Votering:
          </note>
          <note>
            264 för utskottet
          </note>
          <note>
            33 för res. 7
          </note>
          <note>
            52 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 68 m, 21 c, 23 fp, 12 kds
          </note>
          <note>
            För res. 3: 17 v, 16 mp
          </note>
          <note>
            Frånvarande: 21 s, 12 m, 6 c, 3 fp, 5 v, 2 mp, 3 kds
          </note>
          <note>
            Tillstånd till krigsmaterielexport till Oman
          </note>
          <note>
            (avsnitt 15.7) såvitt avser beredningsprocessen
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 8 (fp, v, mp)
          </note>
          <note>
            Votering:
          </note>
          <note>
            230 för utskottet
          </note>
          <note>
            67 för res. 8
          </note>
          <note>
            52 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 68 m, 21 c, 1 fp
          </note>
          <note>
            För res. 3: 22 fp, 17 v, 16 mp, 12 kds
          </note>
          <note>
            Frånvarande: 21 s, 12 m, 6 c, 3 fp, 5 v, 2 mp, 3 kds
          </note>
          <note>
            Regeringens handläggning av utlänningsärendet angående de s.k.
            Åselefamiljerna (avsnitt 16.3)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 10 (fp, c, v, mp)
          </note>
          <note>
            Votering:
          </note>
          <note>
            205 för utskottet
          </note>
          <note>
            87 för res. 10
          </note>
          <note>
            2 avstod
          </note>
          <note>
            55 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 139 s, 65 m, 1 c
          </note>
          <note>
            För res. 3: 1 m, 18 c, 23 fp, 17 v, 16 mp, 12 kds
          </note>
          <note>
            Avstod: 1 m, 1 c
          </note>
          <note>
            Frånvarande: 22 s, 13 m, 7 c, 3 fp, 5 v, 2 mp, 3 kds
          </note>
          <note>
            Svensk medverkan i samarbetet inom Partnerskap för fred (PFF)
            (avsnitt 17)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 11 (fp, m)
          </note>
          <note>
            Votering:
          </note>
          <note>
            206 för utskottet
          </note>
          <note>
            91 för res. 11
          </note>
          <note>
            52 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 140 s, 21 c, 17 v, 16 mp, 12 kds
          </note>
          <note>
            För res. 3: 68 m, 23 fp
          </note>
          <note>
            Frånvarande: 21 s, 12 m, 6 c, 3 fp, 5 v, 2 mp, 3 kds
          </note>
          <note>
            Olika regeringars uttalanden om svenskt deltagande i
          </note>
          <note>
            EMU:s tredje fas (avsnitt 19.2)
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 13 (v, mp)
          </note>
          <note>
            Votering:
          </note>
          <note>
            259 för utskottet
          </note>
          <note>
            32 för res. 13
          </note>
          <note>
            4 avstod
          </note>
          <note>
            54 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet: 138 s, 68 m, 21 c, 20 fp, 12 kds
          </note>
          <note>
            För res. 3: 17 v, 15 mp
          </note>
          <note>
            Avstod: 1 s, 3 fp
          </note>
          <note>
            Frånvarande: 22 s, 12 m, 6 c, 3 fp, 5 v, 3 mp, 3 kds
          </note>
          <note>
            Övriga i betänkandet upptagna frågor
          </note>
          <note>
            Kammaren godkände utskottets anmälan.
          </note>
          <note>
            Utskottets betänkande lades till handlingarna.
          </note>
          <note>
            6 § Havsrättskonventionen och tillämpningsavtalet
          </note>
          <note>
            Föredrogs
          </note>
          <note>
            Utrikesutskottets betänkande 1995/96:UU17
          </note>
          <note>
            Havsrättskonventionen och tillämpningsavtalet (prop.
          </note>
          <note>
            1995/96:140)
          </note>
          <note>
            Anf. 120 BODIL FRANCKE
          </note>
          <note>
            OHLSSON (mp)
          </note>
          <note>
            Herr talman! Det är snart 40 år sedan FN höll sin första havsrättskonferens.
            Det var 1958 i Genève, och då antogs fyra konventioner: konventionen
            om territorialhavet, konventionen om det fria havet, konventionen
            om fiske och bevarande av levande resurser i det fria havet och
            konventionen om kontinentalsockeln, dvs. havsbottnen som utgör
            en kontinents förlängning. Det är en konvention som reglerar utnyttjandet
            av naturtillgångarna. Detta är idéer som har stått sig under åren.
          </note>
          <note>
            Efter detta följde en rad havsrättskonferenser, men
          </note>
          <note>
            1973 kom nästa betydande konferens. Den pågick sedan med möten
            varje år fram till 1982, då texten till en allomfattande havsrättskonvention
            antogs och öppnades för undertecknande. Då inrättades också den
            internationella myndigheten för havsbotten. Den som vill utnyttja
            havsbottnen för eget syfte måste söka tillstånd hos myndigheten.
          </note>
          <note>
            Regeringens proposition 140 gäller Sveriges ratificering av havsrättskonventionen
            från 1982. Det är ett imponerade dokument som omfattar jordens
            marina miljöer och havens utnyttjande. Konventionen omfattar också
            fartygs rättigheter såväl ute på fritt hav som i sund och skärgårdar.
            45 artiklar handlar om skydd och bevarande av den marina miljön.
          </note>
          <note>
            Huvudansvaret för den marina miljön ligger hos kuststaten, sägs
            det i texten som är mycket tydligt när det gäller att binda samman
            ansvar och skyldigheter.
          </note>
          <note>
            Man är inte rädd för att gå in i detalj. Man säger bl.a.
          </note>
          <note>
            "att föroreningar inte får bekämpas på ett sätt som resulterar
            i att skadan eller riskerna förflyttar sig från ett område till
            ett annat, eller att föroreningen övergår från en skadlig typ
            till en annan". Havsrättskonventionen är ett unikt dokument genom
            att den täcker in såväl översikter som helheten och nödvändiga
            detaljer.
          </note>
          <note>
            När man läser ett dokument av det här slaget inser man hur väl
            FN behövs i världen. FN är ett forum där länder kan mötas, och
            därmed har FN också en röst som man lyssnar på. Och ifråga om
            insatser för vår globala miljö är det förmodligen den enda organisation
            som kan lyckas med en stor internationell konvention av den här
            digniteten.
          </note>
          <note>
            Men grundförutsättningarna för länderna är olika vad gäller anslutningen
            till konventionen. Det finns länder som har en svag miljölagstiftning
            och som när de ansluter sig måste skärpa sina lagar om förorening
            av den marina miljön. Sedan finns det länder såsom
          </note>
          <note>
            Sverige som har en strängare miljölagstiftning, där resultatet
            blir en lindring av straffen. För Sveriges del innebär konventionen
            en försämring. Vår syn på miljöbrott och det svenska rättsmedvetandet
            av i dag handlar snarare om ifall miljöbrott skall bestraffas
            hårdare än tvärtom.
          </note>
          <note>
            Det har i år, liksom under tidigare år, förekommit ett stort
            antal oljeutsläpp i Östersjön. Men vid föroreningsbrott/oljeutsläpp
            som begås av utländskt fartyg i svenska vatten får man inte längre
            döma till fängelsestraff utan enbart till böter. Detta har tre
            tunga negativa effekter.
          </note>
          <note>
            Straffet blir lindrigare, enbart dagsböter. Miljöpartiet anser
            att som en motvikt mot att fängelsestraff försvinner måste bötesbeloppet
            höjas.
          </note>
          <note>
            En märklig konsekvens av detta är också att miljöbrott som har
            begåtts av utländskt fartyg bestraffas mildare än om samma brott
            har begåtts av ett svenskt fartyg, dvs. att likartade gärningar
            straffas olika, beroende på om en svensk person eller en person
            av annan nationalitet begått brottet. Likheten inför lagen försvinner.
          </note>
          <note>
            Men den största negativa effekten är att man, i och med att fängelsestraff
            inte längre kan utdömas, inte får göra husrannsakan eller inspektion
            på ett fartyg som misstänks för ett oljeutsläpp. Redan med de
            lagar som vi har i dag har kustbevakning och polis haft svårigheter
            att skaffa hållbara bevis, eftersom ett misstänkt fartyg ofta
            befinner sig ganska långt ifrån den utsläppta oljefläcken. När
            utsläppet upptäcks kan man inte binda fartyget vid det. Man behöver
            t.ex. få möjlighet att ta prover på oljan för att få hållbara
            bevis, och det måste göras snabbt - inom bara ett par timmar.
          </note>
          <note>
            I propositionen framhåller man vattenföroreningsavgiften som
            ett medel att ingripa mot den som har orsakat ett oljespill eller
            utsläpp. I dag är avgiften knuten till basbeloppet och höjs med
            hänsyn till utsläppets omfattning och fartygets storlek. Sjöfartsverkets
            miljöchef t.ex. anser att beloppet fortfarande är alldeles för
            lågt och att vattenföroreningsavgiften måste vara så hög att den
            är verkligt kännbar för rederiet.
          </note>
          <note>
            Om det inträffar att ett rederi inte vill betala en föroreningsavgift
            utan överklagar, har man ännu små möjligheter att få syndaren
            fälld i domstol, eftersom bevisen ofta inte är tillräckliga. 1994
            rapporterades
          </note>
          <note>
            484 oljeutsläpp. 43 anmäldes till polisen och ett ledde till
            åtal och fällande dom.
          </note>
          <note>
            Många svenska kuster har drabbats svårt av oljeskador. Sanering
            av stränderna orsakar stora utgifter för kommunerna. I förlängningen
            är det skattebetalarna som får stå för kalaset, eftersom kommunerna
            betalar en självrisk. Resten betalas av Räddningsverket, dvs.
            staten - skattebetalarna.
          </note>
          <note>
            Om man bor i en kustkommun, vilket jag gör, undgår man inte att
            bli engagerad i och upprörd över de skador på stränder, djur och
            havsmiljö som oljeutsläppen orsakar. Man förvånas också över hur
            många av dessa s.k. olyckshändelser som sker på natten, så att
            utsläppen upptäcks först i daggryningen, då inga båtar finns i
            direkt närhet.
          </note>
          <note>
            En liten kustkommuns kostnader för oljeskador kan uppgå till
            många hundra tusen på ett år. I en av kommunerna på Skånes sydkust,
            som jag känner väl, var 175 personer verksamma med saneringen
            under året. Då har jag inte räknat med de många frivilliga medhjälparna,
            som tog hand om så många fåglar de kunde. De tvättade dem och
            fick så småningom ut dem i havet igen.
          </note>
          <note>
            Kustbevakningen beräknade att ca 10 000 fåglar fanns döda i en
            del av det oljebälte som inte kom in till vår kust. Hur mycket
            av oljan som eventuellt sjönk till botten vet man inte. Men kostnaderna
            för utsläppet, inberäknat deponeringen av oljan, var 1 miljon.
          </note>
          <note>
            Det är pengar som kunde ha kommit skattebetalarna till godo på
            annat sätt.
          </note>
          <note>
            En rad nya förslag tas fram i justitieutskottets remissyttrande
            till havsrättskonventionen. De är alla bra och kommer förhoppningsvis
            till användning. Men om man talar med dem som är direkt inblandade
            i att försöka få fast dem som har orsakat utsläppen, dvs.
          </note>
          <note>
            kustbevakning, polis och åklagare, nämner de ofta just bristen
            på hållbara bevis som den största svårigheten. Utredningarna är
            svåra, och kraven på bevis är stora. Det behövs bättre praktiska
            möjligheter till övervakning också i mörker. Man måste kunna gå
            ombord och göra kontroller på misstänkta fartyg. Man måste också
            få hålla förhör och ta prover.
          </note>
          <note>
            Ett av de förslag som man hoppas skall minska utsläppen är de
            nya mottagningsanläggningarna som man planerar att bygga i hamnar
            runt Östersjön. De nämns redan i regeringens skrivelse Vår miljö
            från december 1995.
          </note>
          <note>
            Spillvatten med olja räknas i Sverige som miljöfarligt avfall.
            Det skickas nu under långa transporter från östkusten till Halmstad.
            Vissa av kommunerna får sedan tillbaka den avskilda oljan. Även
            i min hemkommun sker sådana transporter. De kostar 1,5
          </note>
          <note>
            miljoner kronor om året. Med dessa anläggningar i kommunerna
            kommer inte räkningarna att bli så dyra.
          </note>
          <note>
            Men det viktiga är trots allt att förorenaren får sitt straff,
            för det lyckas denne för det mesta att undgå.
          </note>
          <note>
            När man talar med fackfolk, som arbetar med oljeföroreningar
            och saneringar, är det fyra krav som nästan alla talar om och
            är eniga om. Det ena viktiga kravet är möjligheten att eliminera
            anledningarna, vilket man kommer att kunna göra i och med omhändertagandet
            i hamnarna. Man vill höja vattenföroreningsavgiften. Man vill
            intensifiera utredningsarbetet och förundersökningarna. Man vill
            ha hjälp till polis och kustbevakning i möjligheten att säkerställa
            bevis, så att åklagarna har en chans att fälla miljöbrottslingarna.
            Det måste finnas möjligheter att gå ombord på misstänkta fartyg
            för att göra nödvändiga kontroller och undersökningar.
          </note>
          <note>
            "Jag är inte främmande för en lagändring", säger
          </note>
          <note>
            Skåne-Blekinges nye överåklagare, som tänker inrätta en specialkammare
            för behandling av miljömål från den 1 juli.
          </note>
          <note>
            Ett annat viktigt krav är att göra ett ändringsförslag till konventionen.
          </note>
          <note>
            Vi har en reservation som gäller höjning av bötesbeloppet för
            att kompensera att fängelsestraffet försvinner. Jag yrkar bifall
            till reservationen.
          </note>
          <note type="speaker">
            Anf. 121 DAN ERICSSON (kds)
          </note>
          <note>
            Herr talman! På ett års tid har vi vid två tillfällen diskuterat
            betänkanden som berör detta ärende ur en aspekt. Det handlar just
            om oljeföroreningar i Östersjön. Det var i maj förra året och
            i februari i år som frågan var uppe i anslutning till frågan om
            den internationella oljeskadefonden. Riksdagen behandlade förslag,
            bl.a. från kristdemokraterna, på hur vi skall komma åt oljeutsläppen
            vad gäller både straffrätt och ersättningar från dem gör utsläppen.
          </note>
          <note>
            Nu är det dags igen. En del av betänkandet berör just denna fråga.
            Det sker, herr talman, mot bakgrund av en allt sämre situation
            på området. Den aktuella siffran för 1995 är 482 oljeutsläpp i
            Östersjön. Då räknar kustbevakningen med att man upptäcker kanske
            bara hälften av alla utsläpp. För tio år sedan handlade det om
            bara drygt tio utsläpp. Det har alltså skett en dramatisk ökning
            vad gäller miljöförstöringen i Östersjön.
          </note>
          <note>
            Dagens betänkande är i den här delen en felsignal, eftersom man
            faktiskt försämrar möjligheterna att komma åt miljömarodörerna.
            Det formella är ju riktigt, att vi skall anta havsrättskonventionen.
            Men det finns en reservation som pekar på att detta i någon mån
            skall kompenseras och att, som vi begär, regeringen skall återkomma
            med förslag som gör att man inte skickar ut denna felsignal som
            kan uppfattas som att vi som beslutsfattare inte ser vad som händer
            ute i verkligheten. Vi har sett denna dramatiska ökning och måste
            finna medel för att komma till rätta med detta.
          </note>
          <note>
            Detta är en liten del i ett batteri av åtgärder som krävs.
          </note>
          <note>
            I praktiken sänks nu alltså tröskeln för miljöbrott i detta avseende.
            Vår uppfattning är att Östersjön inte får bli någon sorts oljetråg
            som samlar alltmer olja, vilket ger förskräckande effekter på
            sjöfågel och miljö. Det gör att vi inte lyckas dämpa miljöförstöringen.
          </note>
          <note>
            En av anledningarna till vår reservation är att vi vill markera
            att bara för att havsrättskonventionen antas, accepterar vi inte
            en fortsatt nedsmutsning av
          </note>
          <note>
            Östersjön. Här har regeringen all anledning att agera och lägga
            fram nya förslag till åtgärder.
          </note>
          <note type="speaker">
            Anf. 122 BERNDT EKHOLM (s)
          </note>
          <note>
            Herr talman! Jag tror inte att jag under mina elva år i riksdagen
            har varit med om att en konvention har skapat så stort intresse
            i denna kammare. Det skall väl i någon mån motionärerna ha tack
            för. Det är roligt att vi någon gång får diskutera en konvention.
            De brukar dras igenom i denna sal illa kvickt utan minsta kommentar.
            Så blir det inte denna gång, och det är bra.
          </note>
          <note>
            Som tidigare talare har lyft fram är det ett långt arbete som
            nu har lett fram till att vi här i dag får möjlighet att ratificera
            havsrättskonventionen. Den förhandlades fram i december 1982.
            Konventionen trädde i kraft i november 1994, då 60 stater hade
            ratificerat den. Det krånglade till sig med tillämpningen av del
            XI och drog ut på tiden. Ett avtal angående den delen trädde i
            kraft i juli 1994. Det gällde tillämpningsfrågor i djuphavsområdena.
          </note>
          <note>
            Konventionen har ratificerats av sammanlagt 158
          </note>
          <note>
            stater. Det säger nästan allt. Det är i stort sett all världens
            stater. Det är inte många som står utanför, kanske ett trettiotal.
          </note>
          <note>
            Sverige har varit mycket aktivt i detta arbete och drivit på
            för att få denna konvention till stånd. Detta är närmast att se
            som ett paket, med en konvention, ett avtal och följdlagstiftning.
          </note>
          <note>
            Konventionen i sig är ett heltäckande regelverk som omfattar
            hela havsmiljön. Efter det som har sagts av föregående debattörer
            kan det framstå som om konventionen i stort sett bara handlar
            om miljöfrågor.
          </note>
          <note>
            Det är en viktig del, som Bodil Francke Ohlsson nämnde. Men konventionen
            har sammanlagt 320
          </note>
          <note>
            artiklar, 17 delar och 9 bilagor, så det handlar om mycket annat
            också. Det handlar om forskning, fiske, utvinning av olja och
            gas, trafikfrågor, för att bara nämna några frågor.
          </note>
          <note>
            Ett tvistlösningssystem tas upp i konventionen.
          </note>
          <note>
            Den syftar ju till att förstärka samarbetet mellan olika länder
            och att skapa en balans mellan kuststater och övriga länder. Inte
            minst är konventionen i sig ett viktigt säkerhetspolitiskt instrument.
            Det skall vi inte glömma.
          </note>
          <note>
            Regeringen har föreslagit att riksdagen skall godkänna, dvs.
            ratificera konventionen, godkänna tillämpningsavtalet med de tre
            förklaringar som regeringen har lämnat till konventionen om historiska
            sund, tvistlösningsmekanismen och EU-anpassningen samt en serie
            lagändringar till följd av att Sverige ratificerar konventionen.
            Ett tiotal olika lagar är berörda. Det har varit en stor process.
            Lagstiftningen har varit i Lagrådet och vänt och fått ett godkännande
            där.
          </note>
          <note>
            Den avses träda i kraft den 1 juli 1996.
          </note>
          <note>
            Utskottets majoritets uppfattning är att det är ett bra arbete
            som har gjorts i och med att vi nu äntligen, efter 20 år, får
            fram denna konvention. Därför tillstyrker utskottet att vi här
            i kammaren godkänner konventionen och avtalet och alla de föreslagna
            lagändringarna i propositionen och betänkandet. Samtidigt föreslår
            majoriteten att vi avstyrker den enda reservation som finns.
          </note>
          <note>
            Det första yrkandet i Miljöpartiets motion handlar om att åklagarnas
            kompetens anses bristfällig och att miljöbrotten prioriteras på
            ett otillfredsställande sätt.
          </note>
          <note>
            Vi i utskottet säger, efter att ha inhämtat sakkunskap bl.a.
            från justitieutskottet, att det har genomförts och genomförs flera
            olika utbildningsinsatser. Vi noterar också att denna fråga har
            diskuterats i samband med olika budgetbehandlingar. Den kommer
            självfallet att diskuteras när budgeten läggs fram nu i september.
          </note>
          <note>
            Det är inom ramen för budgeten som prioritering av bekämpning
            av miljöbrottsligheten sker. Vi har också pekat på möjligheten
            att ge sig in i själva miljöbalksarbetet och se efter vilka möjligheter
            som finns att förstärka insatserna på detta område. Med de motiven
            avstyrker vi Miljöpartiets första yrkande.
          </note>
          <note>
            Det andra yrkandet, som också föranlett reservationen, gäller
            de ekonomiska påföljderna för brott mot vattenföroreningslagen,
            dumpningslagen m.fl. lagar.
          </note>
          <note>
            De borde skärpas som en följd av att vi tillträder konventionen,
            menar Miljöpartiet. Att märka är att vi så sent som den 1 januari
            1995 skärpte den särskilda vattenföroreningsavgiften, som tidigare
            talare har noterat. Till skillnad från de böter som kan utdömas
            bygger denna avgift på ett strikt ansvar. Man behöver alltså inte
            bevisa skuldbördan på samma sätt som man gör vid kriminalisering
            av dessa brott. Ett strikt ansvar gäller. Har utsläppet skett
            och det är klart att det är från ett givet fartyg, skall redaren
            ansvara för detta och åläggas en avgift. Den avgiften höjdes den
            1
          </note>
          <note>
            januari 1995. Dessutom inflationsskyddades avgiften genom att
            den kopplades till basbeloppet. Det har alltså redan där skett
            en kraftig skärpning. Vi tycker inte att tiden är mogen att redan
            nu föreslå ytterligare åtgärder. Jag vill dock inte avvisa att
            det i en framtid kan behövas. Vi får se hur utvecklingen blir.
            Med de skälen avstyrks yrkande 2 i motionen och därmed reservationen.
          </note>
          <note>
            I yrkandena 3 och 5 tas upp krav på ändringar i själva konventionen.
            Miljöpartiet vill att Sverige omedelbart skall begära ändringar
            i artiklarna 230 och
          </note>
          <note>
            73, som begränsar den möjlighet vi har med nuvarande lagstiftning
            att använda fängelsestraff. Vi tycker inte att det är realistiskt
            att omedelbart påbörja en omförhandling av konventionen. Det har
            vi också fått en viss förståelse för från Miljöpartiets sida.
            Nu måste vi arbeta ett tag med konventionen. Sedan skall Sverige
            naturligtvis, om det visar sig att den inte fungerar bra, ta upp
            en diskussion om en ändring, så att vi kan få tillgång till fängelsestraff.
            Man kan i och för sig också göra reflexionen att det inte är alldeles
            självklart att fängelsestraff är så mycket effektivare än bötesstraff
            och vattenföroreningsavgift tillsammans.
          </note>
          <note>
            Ekonomiska påföljder för utländska redare kan vara väl så effektivt.
            Det tål i alla fall att diskuteras. Mot den bakgrunden har vi
            avstyrkt Miljöpartiets yrkanden 3 och 5.
          </note>
          <note>
            Yrkande 4 i Miljöpartiets motion innebär att Sverige skulle verka
            för en strängare syn på föroreningar i den marina miljön. Utskottet
            har besvarat det yrkandet. Vi tycker att det är precis vad Sverige
            har gjort hela tiden. Det måste dock erkännas att vi inte har
            lyckats så väl som vi kanske skulle önska när det gäller havsrättskonventionen.
            I en mängd olika sammanhang verkar Sverige i den riktningen när
            det gäller internationell lagstiftning.
          </note>
          <note>
            Det sägs att konventionen innebär en försämring.
          </note>
          <note>
            Det tål att diskutera, om vi ser till alternativet. Alternativet
            är egentligen att vi ställer oss utanför konventionen, att vi
            i dag beslutar att inte ratificera den. Det skulle innebära att
            vi ställer oss vid sidan av den möjlighet till samarbete som konventionen
            öppnar för.
          </note>
          <note>
            Skulle det innebära en förstärkning, om vi bara ser till miljöområdet?
            Knappast. Själva tillträdet till konventionen ger arbetsmöjligheter
            på den internationella arenan när det gäller bekämpning av brott
            av detta slag och det är värdefullt i sig, även om det innebär
            en viss försämring i den meningen att fängelsestraffet blir till
            böter för utländska fartyg.
          </note>
          <note>
            Vi måste alltså se till helheten. Gör vi det, skulle jag vilja
            hävda att detta inte är någon försämring. Ser vi bara till frågan
            om fängelsestraffet som blir ett bötesstraff kan man diskutera
            om det är en försämring eller inte. Men låt gå för att vi kan
            se det som en försämring. Hur stor den är tål dock att diskuteras
            med tanke på hur viktig den ekonomiska påföljden är.
          </note>
          <note>
            Bodil Francke Ohlsson har lyft fram en del problem i samband
            med tillträdet av konventionen. Justitieutskottet har pekat på
            möjligheterna, och Göran
          </note>
          <note>
            Magnusson kommer senare i debatten också att knyta an till olika
            lösningar.
          </note>
          <note>
            När det gäller att den svenska domsrätten inte skulle gälla i
            den ekonomiska zonen i samband med oljeutsläpp, pekar justitieutskottet
            på möjligheten att göra samma ändring i vattenföroreningslagen
            som vi har i dumpningslagen, dvs. att tillföra en bestämmelse
            som gör att svensk domsrätt kan gälla där. Det här har inte blivit
            något tillkännagivande på grund av osäkerheten omkring de problem
            som är förknippade med detta. Men skrivningen i utskottets betänkande
            är så stark att regeringen måste titta på det.
          </note>
          <note>
            Den andra frågan gäller huruvida bötesstraffet innebär att man
            inte kan borda ett fartyg. Men vi har ju vattenföroreningsavgiften
            som innebär att man får inspektera fartyg - även om det också
            där i och för sig finns vissa försämringar i konventionen. Denna
            inspektion ger möjlighet att med egna ögon se och belägga de brott
            som begås. Jag kan inte se att detta skulle innebära att man inte
            får de bevis man behöver i en rättegång för att också utdöma bötesstraffet.
            Jag tror att Miljöpartiet skjuter över målet i denna kritik.
          </note>
          <note>
            Den blir juridisk/teknisk men kanske inte särskilt praktisk.
          </note>
          <note>
            Slutligen har vi också föreslagit ett tillkännagivande. Detta
            tillkännagivande tar upp effektiviseringen av lagstiftningen,
            behovet av att vi verkligen skall kunna beivra brotten, behovet
            av att vi skall kunna driva in de avgifter som krävs osv. Inom
            ramen för detta tillkännagivande ser jag, såsom det är skrivet
            i utskottet, alla möjligheter att vi från riksdagen i vårt beslut
            har ställt krav på vår regering att den nu skall titta på dessa
            frågor. Det får inte finnas några hål som kan innebära att vi
            inte kan beivra brotten. Det bör tillkännagivandet och utskottstexterna
            vara en garanti för.
          </note>
          <note>
            Med de orden vill jag återigen säga att vi från utskottsmajoritetens
            sida tillstyrker regeringens alla förslag - det är fråga om många
            olika förslag - och att vi avstyrker Miljöpartiets reservation.
          </note>
          <note>
            Anf. 123 DAN ERICSSON (kds) replik
          </note>
          <note>
            Herr talman! Berndt Ekholm säger att alternativet i dag är att
            ställa sig utanför konventionen. Men det är inte det debatten
            handlar om. Detta är faktiskt en reservation som är byggd på ett
            synsätt enligt vilket regeringen på något sätt måste kompensera
            den del i konventionen som faktiskt innebär en försämring av möjligheterna
            till sanktioner mot oljemarodörer, mot miljömarodörer.
          </note>
          <note>
            Bakgrunden till mitt inlägg är att riksdagen faktiskt under ett
            års tid vid två tillfällen har behandlat frågor som berör detta
            område, alltså oljeutsläpp.
          </note>
          <note>
            Man har avvisat de förslag som då lagts fram, och man hänvisar
            till att regeringen driver denna fråga ändå - utan att vi har
            fått några konkreta förslag på bordet.
          </note>
          <note>
            Det är bra att utskottet i och för sig har ett tillkännagivande.
            Man går faktiskt litet tuffare fram jämfört med tidigare. Men
            detta motsäger inte möjligheten att stödja reservationen.
          </note>
          <note>
            Berndt Ekholm säger att tiden inte är mogen för ytterligare åtgärder.
            Jag tror, herr talman, inte att det är många som vill hålla med
            Berndt Ekholm om detta.
          </note>
          <note>
            Man ser ju en dramatisk ökning av oljeutsläppen som faktiskt
            leder till just det jag sade; Östersjön blir en form av oljetråg.
            Det är detta vi med alla medel måste bekämpa, och det här är en
            liten del av det resonemanget.
          </note>
          <note>
            Så jag tycker nog, herr talman, att motiven bakom reservationen
            kvarstår. Därför står jag fast vid att yrka bifall till denna.
          </note>
          <note>
            Anf. 124 BERNDT EKHOLM (s) replik
          </note>
          <note>
            Herr talman! Ja, era motiv står säkert kvar. Men det hindrar
            inte att man kan argumentera mot dem.
          </note>
          <note>
            Enligt Dan Ericsson sade jag att alternativet vore att ställa
            sig utanför konventionen. Men det var inte med anledning av reservation
            2 som jag sade det, utan det var med anledning av helheten. Vad
            har vi för alternativ när det gäller artiklarna osv.?
          </note>
          <note>
            När det gäller reservationen pekade jag redan i mitt anförande
            på att vattenföroreningsavgiften har skärpts och att den har inflationsskyddats.
            Det är kanske rimligt att nu låta konventionen verka en tid innan
            man talar om skärpta straff, något som man är ute efter i reservationen.
          </note>
          <note>
            Till detta kan, när jag talar om ytterligare åtgärder, sägas
            att det ju finns många ytterligare åtgärder. En sådan är detta
            med oljehamnarna. Det är en väldigt bra idé, om den nu också förverkligas,
            för att få en bättre situation utefter kusterna.
          </note>
          <note>
            Havsrättskonventionen i sig kommer att skapa ett tryck mot redarna.
            Var de än har sina fartyg skall de, om det här fungerar, vara
            jagade så att de sköter sig.
          </note>
          <note>
            Det kommer i sig att leda till att vi får bättre fartyg.
          </note>
          <note>
            Det är i alla fall syftet med konventionen, och det bör leda
            till detta. Då får man mindre problem också i
          </note>
          <note>
            Östersjön.
          </note>
          <note>
            Sedan har vi också pekat på att Miljöbalksutredningen kan studera
            dessa frågor. Med det tycker jag att vi i allt väsentligt uppfyller
            det som reservationen är ute efter. Det är bara det att ni vill
            göra en markering här. Det är era motiv.
          </note>
          <note>
            Anf. 125 DAN ERICSSON (kds) replik
          </note>
          <note>
            Herr talman! Nu säger Berndt Ekholm att konventionen måste få
            tid att verka. Men, herr talman, vi har faktiskt inte tid att
            vänta ytterligare ett antal år innan man kommer åt detta.
          </note>
          <note>
            Jag gav tidigare en siffra på antalet oljeutsläpp upptäckta under
            1995. Det var 482. 1994 var det 415.
          </note>
          <note>
            Om vi går tio år bakåt i tiden var det bara tio. Vi kan alltså
            se att det har varit en mycket dramatisk ökning av oljeutsläppen.
            Det är därför vi inte har tid att vänta.
          </note>
          <note>
            Vi måste ta till alla medel som finns för att få stopp på det
            här.
          </note>
          <note>
            I och för sig, herr talman, är jag tacksam för stödet från Berndt
            Ekholm när det gäller att satsa på oljeavfallshamnarna, och på
            hanteringen av detta. Det är samma förslag som vi har fört fram
            tidigare i denna diskussion, men som har avvisats.
          </note>
          <note>
            När man sedan, herr talman, börjar hänvisa till
          </note>
          <note>
            Miljöbalksutredningen, så blir jag riktigt bekymrad.
          </note>
          <note>
            Det är ju något som regeringen verkligen har dragit i långbänk.
            Den utredningen har nu jobbat i många år.
          </note>
          <note>
            Jag satt själv med i den ett tag. Vi lade fram en proposition
            under den förra mandatperioden, men Socialdemokraterna drog tillbaka
            den. Sedan har man dragit detta i långbänk. Hänvisar man till
            miljöbalken i den här frågan, då är vi illa ute, herr talman!
          </note>
          <note>
            Anf. 126 BERNDT EKHOLM (s) replik
          </note>
          <note>
            Herr talman! Det är väl inte tid för att diskutera miljöbalken
            nu, men det var väl inget mästerverk precis som den borgerliga
            regeringen åstadkom. Det är skälet till att s-regeringen har givit
            utredningen så mycket tid. Det arbete som den borgerliga regeringen
            åstadkom var så dåligt att vi tvingades gå till grunden på det
            här sättet. Men jag tycker att detta i huvudsak ändå har väldigt
            litet med det vi debatterar här i dag att göra.
          </note>
          <note>
            Vi har ett tillkännagivande. Det är brett. Det rymmer väldigt
            mycket. Det finns stora möjligheter att ta tag också i det som
            reservationen tar upp. Det är inte tid att vänta - nej, just därför!
          </note>
          <note>
            Glöm inte att havsrättskonventionen i sig, satt i funktion från
            den 1 juli 1996, innebär ett kraftigt ökat tryck. Man kan ju inte
            bara fastna i en fokusering vid straffpåföljden och vattenföroreningsavgiftens
            storlek.
          </note>
          <note>
            Man måste också se till vad kustbevakningen kan göra. Det är
            bra att de har effektiviserat sina insatser.
          </note>
          <note>
            När vi i princip använder polisiär förmåga i samhället i stort,
            är det för att avskräcka, inte för att i varje läge kunna utdöma
            ett straff. Samma sak gäller här också. Överbetona inte vikten
            av straffet! Jag tror att det är oerhört mycket viktigare att
            hela det internationella samfundet i ett samarbete enas kring
            denna konvention och driver det här gemensamt. Det kommer att
            få mycket större genomslag än reservationens krav på ökade straff
            i Sverige.
          </note>
          <note>
            Anf. 127 BODIL FRANCKE
          </note>
          <note>
            OHLSSON (mp) replik
          </note>
          <note>
            Herr talman! Berndt Ekholm sade att ekonomiska påföljder är viktiga.
            Det som är viktigt när man höjer bötesstraffet är just att det
            skall vara avskräckande.
          </note>
          <note>
            Vattenföroreningsavgiften skall också vara avskräckande. Då kan
            man, tycker jag, inte ha kvar de gamla böterna som är på högst
            150 000 - högst alltså. Man dömer till dagsböter á 1 000 kronor.
          </note>
          <note>
            Man kan titta på hur andra länder ser på detta. Jag har fått
            uppgifter från USA och Australien. I dessa länder är det så att
            om fartyget inte självt omedelbart anmäler ett utsläpp åläggs
            det att betala en grundavgift på 250 000 kr. Det kan jämföras
            med det ursprungliga beloppet för vattenföroreningsavgiften som
            är ett basbelopp. Det är alltså en mycket stor skillnad. Dessa
            250 000 kr gör ju att fartyget omedelbart anmäler utsläppet. Sedan
            får man dessutom betala saneringskostnaderna. Då vill man ju inte
            dessutom ha denna stora utgift. Det är alltså två skilda saker.
          </note>
          <note>
            När det gäller vattenföroreningsavgifter blir man inte fälld
            för något brott förrän avgiften överklagas.
          </note>
          <note>
            Från början var straffet både bot och fängelse. Nu är det bara
            bot som gäller. Jag tycker därför att det är givet att man höjer
            boten för att kompensera att fängelsestraffet har tagits bort
            just för att straffet skall vara avskräckande.
          </note>
          <note>
            Det har inte talats om att stå utanför. Tiden är knapp. Det går
            inte att vänta med detta.
          </note>
          <note>
            Anf. 128 BERNDT EKHOLM (s) replik
          </note>
          <note>
            Herr talman! När det gäller det sista som Bodil
          </note>
          <note>
            Francke Ohlsson tog upp, att stå utanför, så har ju
          </note>
          <note>
            Miljöpartiet i sin motion krävt ändringar i dessa paragrafer.
            Jag tror säkert att man i Miljöpartiet med tanke på det enorma
            arbete som man har all förtjänst av att ha lagt ned på att granska
            den här konventionen också är väl förtrogen med att möjligheterna
            att omedelbart förhandla om den konventionen är utomordentligt
            små. I den meningen blir, som jag ser det, ett alternativ att
            stå utanför. Det är ju inte realistiskt. Det vore inte ens bra
            på något sätt.
          </note>
          <note>
            Beträffande den avskräckande effekten är det naturligtvis på
            det sättet att ju högre böter som kan utdömas och ju högre vattenföroreningsavgifterna
            är, desto bättre är det. Men man får alltid göra en avvägning
            hur långt man skall gå och när man skall göra det. Och låt oss
            inte glömma att havsrättskonventionen i sig är den stora saken.
            Alla stater som biträder den kan bekämpa de marodörer som det
            många gånger är fråga om. Det är på det sättet som vi gör den
            stora insatsen.
          </note>
          <note>
            Sedan får vi återkomma om vi behöver höja vattenföroreningsavgiften
            ytterligare. Den höjdes i januari 1995. Nu följer den automatiskt
            inflationen. Men vi skulle vilja gå ännu hårdare fram. Vi får
            också återkomma om vi behöver höja bötesstraffen ännu mer. Vi
            har ju även diskuterat fängelsestraffet. Men vi får ta upp även
            det i ett senare läge. Att göra det just nu tror jag inte vore
            en riktig åtgärd. Det är också därför som vi yrkar avslag på reservationen.
          </note>
          <note>
            Anf. 129 BODIL FRANCKE
          </note>
          <note>
            OHLSSON (mp) replik
          </note>
          <note>
            Herr talman! När vi diskuterade detta i utskottet fick jag motargumentet
            att detta är en paketlösning.
          </note>
          <note>
            Det är alldeles riktigt. Jag fick också höra att man har revisionsmöten
            var tionde år, och man kan naturligtvis ta upp detta och få en
            ändring om tio år. Men man kan ta itu med detta betydligt tidigare.
            Man kan börja och utarbeta förslag till ändringar efter ett år.
            Helt omöjligt är det alltså inte att ändra detta. Om det sedan
            skall finnas fängelsestraff eller inte får man tänka igenom när
            man har sett om de lagar som vi nu har verkligen räcker till.
            Jag menar att de inte räcker till i och med att samtliga fackmän
            på området menar att snabba tillslag och möjlighet att gå ombord
            måste finnas.
          </note>
          <note>
            Dessutom talar kustbevakningen och vår överåklagare i Skåne om
            att man måste förbättra denna övervakning och att det måste finnas
            möjligheter att övervaka med flyg, radar eller satellit, inte
            minst i mörker, på ett helt annat sätt om man skall kunna ta fast
            de fartyg som så cyniskt på nätterna gör sina oljeutsläpp. Och
            man kan vara säker på att det är ganska medvetet gjort för att
            spara pengar.
          </note>
          <note>
            Anf. 130 BERNDT EKHOLM (s) replik
          </note>
          <note>
            Herr talman! Det senaste som Bodil Francke Ohlsson tog upp tycker
            jag är bra. Att förbättra övervakningen är ju precis det som tillkännagivandet
            går ut på. Att det skall vara möjligt att gå ombord på fartygen
            förutsätter vi att lagstiftningen kommer att medge och att regeringen
            ser till att det blir på det sättet, annars är den ju fullständigt
            verkningslös.
          </note>
          <note>
            Jag tror att det var en åklagare i Stockholm som skall flytta
            ned till Skåne vars insatser för att vidta kraftfullare åtgärder
            är mycket bra. Det är bara att önska honom lycka till och hoppas
            att det skall fungera.
          </note>
          <note>
            Det som kustbevakningen har gjort och som även andra myndigheter
            har varit inkopplade på är utmärkta insatser, och de skall ha
            allt stöd.
          </note>
          <note type="speaker">
            Anf. 131 EVA ZETTERBERG (v)
          </note>
          <note>
            Herr talman! Det är en stor framgång för svenska förhandlare
            och för internationella miljöorganisationer att arbetet med havsrättskonventionen
            nu har avslutats och att Sverige nu kan ratificera den och gå
            vidare och tillämpa konventionen.
          </note>
          <note>
            Vänsterpartiet stöder det som utskottsmajoriteten har framfört,
            nämligen att det väsentliga i dag är att fatta beslut om att ratificera
            havsrättskonventionen och att i dag inte gå in med olika ändringsförslag.
          </note>
          <note>
            Berndt Ekholm har här på ett förtjänstfullt sätt redogjort för
            dessa ställningstaganden, och jag ställer mig från Vänsterpartiets
            sida helt bakom detta.
          </note>
          <note>
            Bodil Francke Ohlsson och Miljöpartiet har tillsammans med kds
            tagit upp en del invändningar och anfört hur man redan nu bör
            föreslå förändringar och hur man skall gå vidare med den svenska
            lagstiftningen när det gäller miljöbrott. Det ligger väldigt mycket
            i det som finns med i reservationen och det som Miljöpartiet har
            tagit upp i sin motion. Men jag menar att argumentet ändå överväger,
            nämligen att man bör ratificera konventionen i befintligt skick,
            att fördelarna överväger. Jag menar också att utskottsmajoriteten
            på ett mycket tydligt sätt har markerat att de synpunkter som
            finns i justitieutskottets uttalande och i övrigt kommer regeringen
            till känna och att man skall beakta de frågeställningar och de
            problem som har lyfts fram.
          </note>
          <note>
            Jag utgår från att man från regeringens sida kommer att se till
            att så blir fallet.
          </note>
          <note>
            Jag skall inte orda mer om själva konventionen, men jag vill
            citera en dikt som en person som heter
          </note>
          <note>
            Claes Andersson har skrivit. Han är ordförande för
          </note>
          <note>
            Vänsterförbundet i Finland och Finlands kulturminister. Han har
            funderat på havsfrågorna. Dikten är hämtad från en diktbok från
            1993 som heter Dikter från havets botten.
          </note>
          <note>
            "Ingenstans är friden större än på havets botten.
          </note>
          <note>
            Man längtar aldrig bort från havets botten.
          </note>
          <note>
            Ingen plats går upp mot havets botten.
          </note>
          <note>
            Den som påstår något annat har aldrig varit på havets botten.
          </note>
          <note>
            Krig har aldrig förekommit på havets botten.
          </note>
          <note>
            Ingen har förblött på ärans fält på havets botten.
          </note>
          <note>
            Aldrig var ljuset så milt som på havets botten.
          </note>
          <note>
            Döden aldrig så mild som på havets botten.
          </note>
          <note>
            Kärleken känner inga gränser på havets botten.
          </note>
          <note>
            Ingen avund, ingen bitterhet, inget kvävande hat på havets botten.
          </note>
          <note>
            Himmel och hav uppgår i varandra likt älskande på havets botten.
          </note>
          <note>
            En kväll som denna sitter Grigorij Sokolov och spelar Schubert
            på havets botten.
          </note>
          <note>
            Inga telefoner, ingen som inte orkar svara på havets botten.
          </note>
          <note>
            Barndomen är som en dröm på havets botten.
          </note>
          <note>
            Vore det inte för ryktet om annalkande flodhästar på havets botten.
          </note>
          <note>
            Men också det är runt och mjukt som det är på havets botten.
          </note>
          <note>
            Bodde jag inte här skulle jag ge mitt liv för att få se havets
            botten.
          </note>
          <note>
            Har man en gång varit här har man verkligen varit på havets botten."
          </note>
          <note>
            Herr talman! Claes Andersson kanske inte har studerat havsrättskonventionen.
            Men jag tycker att hans dikt kan tillföra något när vi går vidare
            i arbetet med just havsrättskonventionen.
          </note>
          <note>
            Anf. 132 DAN ERICSSON (kds) replik
          </note>
          <note>
            Herr talman! Det var en fin dikt, men den gav mig anledning att
            begära replik.
          </note>
          <note>
            Dikten handlade om havets botten. Problemet är att vi snart inte
            har kvar denna botten. Det finns snart inte något liv där. Det
            behövs en anständig miljö på denna botten.
          </note>
          <note>
            Vår reservation skulle på ett sätt visa att vi inte skickar ut
            signalen att vi nu mildrar straffet för brott mot denna havets
            botten. Om kammaren bifaller denna reservation kompenserar vi
            ändå detta, dvs. att detta inte är riksdagens mening, genom att
            vi är tydliga och säger att det måste till en kompensation när
            det gäller de ekonomiska påföljderna vid den här typen av brott.
          </note>
          <note>
            När det gäller alla andra saker som också måste tas upp tycker
            jag att det i dag kommer en felaktig signal - och detta i en situation
            där just de utsläpp ökar som fördärvar havets botten.
          </note>
          <note>
            Anf. 133 EVA ZETTERBERG (v) replik
          </note>
          <note>
            Herr talman! Jag är helt klar över alla hoten mot havets botten.
            Jag menar dock att vi genom det som majoriteten i utskottet har
            framhållit - att önskemålet är att regeringen tar till sig det
            som står i justitieutskottets yttrande och det som framförts på
            olika sätt -
          </note>
          <note>
            visar att vi tar miljöhoten på allvar. Det är en förpliktelse
            för regeringen. Man kan inte komma ifrån det som faktiskt är en
            beställning av riksdagen.
          </note>
          <note>
            För Vänsterpartiets del är jag inte beredd att i dag tala om
            exakt hur den här lagstiftningen skall förändras.
          </note>
          <note>
            Anf. 134 BODIL FRANCKE
          </note>
          <note>
            OHLSSON (mp) replik
          </note>
          <note>
            Herr talman! I fråga om oljetransporterna vill jag bara påminna
            om att oljan av ekonomiska skäl blir allt sämre och tjockare.
            När oljan klumpar sig flyter den inte på samma sätt som för några
            år sedan. I stället sjunker den till havets botten, med de konsekvenser
            som det får - döda bottnar, yngelplatser som försvinner osv.
          </note>
          <note type="speaker">
            Anf. 135 KIA ANDREASSON (mp)
          </note>
          <note>
            Herr talman! Följden av att riksdagen antar havsrättskonventionen
            är, tyvärr, att det blir svårare att döma personer som ansvariga
            för oljeutsläpp. Det som har varit väldigt svårt blir nu omöjligt.
          </note>
          <note>
            Det talas om straff, men det skall ju inte vara så stränga straff
            när det gäller miljöbrott. I stället skall avgifter tas ut. Man
            skall kanske se på dessa brott på ett mildare sätt. Jag kan inte
            förstå det synsättet. Just miljöbrotten anser jag vara oerhört
            allvarliga. Naturen har ingen talan - den har ingen röst. Det
            har inte heller djuren eller livet i havet. Men någon måste företräda
            naturen och tala om att sådant här skall betraktas som mycket
            allvarligt. I det avseendet försöker vi i
          </note>
          <note>
            Miljöpartiet vara en röst för naturen.
          </note>
          <note>
            Miljöpartiet är det enda partiet i riksdagen som har uppmärksammat
            problemet. Vi har motionerat om det. Någonting som är positivt
            är väl att det finns företrädare för andra partier som också har
            tagit detta på allvar och som försöker göra något. Jag är ändå
            inte riktigt nöjd.
          </note>
          <note>
            Det talas här om att vi kan agera på andra sätt och att det finns
            möjligheter. Jag tycker att vi verkligen skall ta itu med detta
            på en gång.
          </note>
          <note>
            För vissa av de stater som har undertecknat havsrättskonventionen
            blir det en förbättring, men för svensk del måste konsekvenserna
            av en ratificering av konventionen från miljösynpunkt ses som
            ett steg tillbaka.
          </note>
          <note>
            Som kustbevakningen under remissbehandlingen av ärendet anfört
            speglar konventionen, som nu funnits i ett antal år, på flera
            punkter ett föråldrat synsätt inom miljövården som inte överensstämmer
            med nu gällande synsätt. Sverige har ju under senare tid gjort
            stora ansträngningar i det internationella arbetet när det gäller
            att införa skärpta regler vid förorening av miljön.
          </note>
          <note>
            Häromåret införde vi ju en ekonomisk zon. Då var ett av de bärande
            motiven just att värna om den marina miljön. Det här med zoner
            i havet är litet invecklat.
          </note>
          <note>
            Det allra närmaste vattnet utmed våra kuster kallas för inre
            vatten. Utanför kommer territorialhavet, som sträcker sig 12 nautiska
            mil utåt. 1 nautisk mil är
          </note>
          <note>
            1 852 meter, så det är inte fråga om en särskilt lång sträcka.
            Utanför territorialvattnet kommer den ekonomiska zonen. Det är
            där som oljeutsläppen sker.
          </note>
          <note>
            Beslutet om att införa nämnda ekonomiska zon ansågs ge bättre
            möjligheter att ingripa mot olika former av föroreningar i vårt
            närområde, och tillämpningsområdet för viss miljölagstiftning,
            som tidigare bara gällt inom sjöterritoriet, sträcktes därför
            ut i zonen.
          </note>
          <note>
            Att mot den bakgrunden nu helt frånhända sig den svenska domrätten
            över t.ex. oljeutsläpp från utländska fartyg i den svenska ekonomiska
            zonen är alltså något som är helt obegripligt. Det är ju vad som
            händer i och med denna proposition.
          </note>
          <note>
            Justitieutskottet har inte hand om alla lagar. Just de lagar
            som också är aktuella här är dumpningslagen och vattenföroreningslagen.
            Dessa lagar hör emellertid hemma på miljösidan. Att det är så
            splittrat utgör ett dilemma när det gäller miljöbrott. Nu kom
            denna viktiga fråga upp i utrikesutskottet, som kanske inte ens
            hade tänkt på att den fanns där - som Berndt
          </note>
          <note>
            Ekholm sade. Det är alltså tur att vi upptäckte den.
          </note>
          <note>
            Därefter kommer den till justitieutskottet, som bara har hand
            om en liten del. Den delen är dock ganska väsentlig, eftersom
            det gäller domstolsväsendet samt polis och åklagare. De måste
            ju också vara involverade i detta arbete. Vidare har vi Miljödepartementet,
            men egentligen hör miljöfrågorna hemma i jordbruksutskottet. Ni
            märker hur omöjligt det är att fånga upp dessa saker på rätt sätt.
            Det behövs alltså en samordning här.
          </note>
          <note>
            Jag hoppas att Miljöbalksutredningen kan justera de värsta felen
            och samla lagarna i sig i ett. Som framkommit här skall Miljöbalksutredningen
            också ta itu med det nu aktuella problemet, men jag har talat
            med våra företrädare i utredningen. De säger att det är en omöjlighet.
            De är nu inne i slutspurten och har inte fått förlängd tid, något
            som de egentligen skulle ha velat ha. Därför blir väl detta inte
            aktuellt den här gången heller.
          </note>
          <note>
            Justitieutskottet har ett särskilt yttrande som alla ledamöter
            i utskottet ställt sig bakom. Detta är mycket glädjande och positivt.
            Man tar upp saker som regeringen genast måste göra. Det gäller
            att ingripande med straffrättsliga medel alltjämt skall kvarstå,
            så att man kan justera andra lagar. Vidare gäller det att effektivisera
            det rättsliga förfarandet inom berörda myndigheter för att få
            fram fler fall till åtal. Även indrivningsförfarandet inbegrips
            här.
          </note>
          <note>
            Berndt Ekholm, liksom regeringen, säger att det när det gäller
            vattenföroreningsavgiften kommer att bli en kompensation. Vattenföroreningsavgiften
            har dock fungerat. Det gjorde den ända tills man nyligen höjde
            beloppet. Det har, tyvärr, visat sig att rederierna i och med
            höjningen av avgiften i stället regelmässigt överklagar kustbevakningens
            beslut i tingsrätten. Då uppkommer problemet med de beviskrav
            som gäller för olika miljöbrott. Bevisen är så svåra att få igenom
            i en domstol att det slutar med att förorenarna går fria.
          </note>
          <note>
            Vattenföroreningsavgiften har alltså inte kunnat vara det verktyg
            som man skulle önska.
          </note>
          <note>
            Till syvende och sist kommer straffen in i bilden.
          </note>
          <note>
            Vad gör man med människor som inte rättar sig efter lagar, som
            inte betalar de avgifter som de skall betala? Då har vi endast
            straff att ta till. Kustbevakningen säger i dag att man måste
            se utsläppet för att kunna ingripa. Det kan inte vara vettigt.
            De här fartygen smyger ju, som sagt, fram på nätter då det är
            dimma.
          </note>
          <note>
            Andra chanser att säkra bevis finns det inte. Det är där som
            den verkliga huvudknuten finns.
          </note>
          <note>
            Regeringen måste genast, menar jag, tillsätta en liten utredning
            som får i uppgift att ta reda på allt som är svårt. Speciellt
            gäller det detta med att säkra hållbara bevis, så att de leder
            till åtal eller ekonomiska sanktioner. Myndigheterna måste få
            hjälp med att på ett effektivt sätt ställa de personer till svars
            som är ansvariga för oljeutsläppen. Det skall ske på ett så avskräckande
            sätt - det är alltså här som straffen kommer in i bilden - att
            det inte blir så lätt som det i dag är att göra utsläpp.
          </note>
          <note>
            Det räcker inte med att erbjuda mottagningsanläggningar i hamnarna.
            Rederierna kalkylerar i tid.
          </note>
          <note>
            Det skall gå fort och det får inte heller orsaka dem besvär.
            Därför tror jag inte att det går enbart med sådana här anläggningar,
            utan det måste ske med rättsliga medel.
          </note>
          <note>
            Avslutningsvis vill jag tacka justitieutskottet i sin helhet
            för att det har stött Miljöpartiets ansträngningar i skarpa uttalanden.
            Det är upp till regeringen att nu visa att man följer dessa uttalanden,
            att man gärna går längre och tillsätter personer som kan ta ett
            samlat grepp på problemet. Vi kan inte längre se dessa utsläpp
            fortsätta i den takt som de har förekommit. Det måste till synnerligen
            effektiva medel. I och med havsrättskonventionen, som har gått
            ett steg tillbaka, måste det bli oerhörda skärpningar. Jag hoppas
            att fler partier stöder vår reservation.
          </note>
          <note>
            Anf. 136 DAN ERICSSON (kds) replik
          </note>
          <note>
            Herr talman! Jag beklagar att jag måste korrigera
          </note>
          <note>
            Kia Andreassons historieskrivning något. Det är sant som Kia
            Andreasson säger att detta är ett exempel på en fråga som berör
            många utskott. Det kan vara jordbruksutskottet, lagutskottet,
            justitieutskottet och nu utrikesutskottet. Det är inte bra. Men
            det är faktiskt
          </note>
          <note>
            Kia Andreasson och Miljöpartiet som är ansvariga för att vi fortfarande
            har en mycket splittrad lagstiftning på detta område. Det var
            Miljöpartiet och Socialdemokraterna som förhindrade behandlingen
            av en samlad miljöbalk. Vi vet inte ens om vi kommer att få ett
            förslag till en miljöbalk att behandla under den här mandatperioden.
          </note>
          <note>
            När Kia Andreasson säger att Miljöpartiet som enda parti har
            tagit detta på allvar kanske jag tycker att det är att gå litet
            långt. Jag tycker faktiskt att justitieutskottet och utrikesutskottet
            i samband med tillkännagivandet tog det här på allvar. Däremot
            kan jag säga att jag tycker att vi kristdemokrater stod mycket
            ensamma i de här frågeställningarna, både i maj förra året och
            i februari i år då vi behandlade frågor av liknande karaktär.
          </note>
          <note>
            Anf. 137 KIA ANDREASSON (mp) replik
          </note>
          <note>
            Herr talman! Nu gäller det inte så mycket problemställningen
            med själva oljeutsläppen, Dan Ericsson. Miljöbalken var inte så
            bra som vi ville att den skulle vara. Det var därför, inte för
            att vi ville hindra en miljöbalk. Det var för att förbättra den.
            Även rättsexperter på detta område säger att den var bedrövlig.
            Det måste till en omarbetning. Det var därför.
          </note>
          <note>
            Vad var det mer Dan Ericsson sade? Att vi skall kivas om vem
            som är bäst på detta vill jag inte. Jag tackade också justitieutskottet
            och andra för att de hade stött våra ansträngningar för att komma
            till rätta med problemen. Men det var ändock bara vi som hade
            en motion i ämnet. Det kan väl inte Dan Ericsson bestrida.
          </note>
          <note type="speaker">
            Anf. 138 GÖRAN MAGNUSSON (s)
          </note>
          <note>
            Herr talman! De allt fler oljeutsläppen från fartyg i
          </note>
          <note>
            Östersjön är upprörande. Att så få lagförs för de här upprörande
            utsläppen är också mycket irriterande.
          </note>
          <note>
            Därför är det bra att riksdagen ställer sig bakom socialdemokraternas
            förslag i justitieutskottet om ett tillkännagivande till regeringen
            om att det snarast behöver vidtas åtgärder för att effektivisera
            det rättsliga förfarandet när det gäller att beivra oljeutsläppen
            i bl.a. Östersjön.
          </note>
          <note>
            Kustbevakningens höga ambitionsnivå på det här området är mycket
            viktig, men det behövs också ökad samverkan mellan olika myndigheter.
            Därför är det angeläget med tillkännagivandet, som innebär en
            ordentlig genomgång av problemet från regeringens sida. Regeringen
            får sedan bedöma vilka ytterligare åtgärder som är nödvändiga
            för att man skall komma till rätta med förstöringen av den marina
            miljön.
          </note>
          <note>
            Den debatt som vi har haft i justitieutskottet och som nu har
            förts också här i kammaren med anledning av havsrättskonventionen
            tycker jag har varit alldeles utomordentligt bra. Jag tycker också
            att det är angeläget att säga att Miljöpartiet i anslutning till
            propositionen om havsrättskonventionen har utfört ett förtjänstfullt
            arbete och pekat på en rad problem som det här förslaget faktiskt
            innebär, framför allt för den svenska bekämpningen av oljeutsläppen
            i Östersjön.
          </note>
          <note>
            Emellertid får man när man hör Miljöpartiets företrädare tala
            om alla problem som har uppstått ibland intrycket att de agerar
            så att det bästa blir det godas fiende. Man kan alltså inte genomföra
            det goda som havsrättskonventionen innebär, exempelvis det goda
            att alla stater runt Östersjön kan ansluta sig till samma konvention.
            Nu vet jag inte om de kommer att göra det, men den möjligheten
            finns. Det är mycket bra och en förbättring i många avseenden.
            Men Miljöpartiet kräver det bästa, och därmed får man ett intryck
            av att de faktiskt inte är beredda att anta havsrättskonventionen
            heller.
          </note>
          <note>
            Jag tycker att det är viktigt att i det här sammanhanget slå
            fast, att även om vi inte kan döma till fängelse i fortsättningen
            skall miljöbrott ha ett högt straffvärde. Det finns ingen anledning
            att principiellt säga att vi skall ersätta straffen med avgifter.
            Jag tror att båda sakerna behövs. Men när man lyssnar på diskussionen
            finner man att det är en väldig fokusering på själva fängelsestraffet,
            just att sätta skepparen, redaren eller vem det kan vara i fängelse.
            Jag tycker att det väsentliga i det här sammanhanget är att man
            skall öka upptäcktsrisken, öka möjligheterna att faktiskt lagföra
            dem som förorenar i Östersjön med bl.a.
          </note>
          <note>
            oljeutsläpp. Det är det som tillkännagivandet tar sikte på, nämligen
            att regeringen skall gå igenom vilka förändringar som behövs.
          </note>
          <note>
            Jag tycker också att det är värt att notera att man säger att
            det har varit över 400 utsläpp i Östersjön, varav ett enda utsläpp
            har blivit föremål för lagföring.
          </note>
          <note>
            Det är så att säga inte bristen på straff som är problemet i
            sammanhanget. Det är att man måste öka upptäcktsrisken som är
            det absolut väsentliga.
          </note>
          <note>
            Dessutom kom man på Visbykonferensen, som ägde rum för en knapp
            månad sedan, överens om att försöka klara de olagliga oljeutsläppen
            i Östersjön, som det är formulerat. Det är en annan sida av saken.
          </note>
          <note>
            Vi har koncentrerat oss väldigt mycket på straff och avskräckande
            aktiviteter, men oljemottagningsanläggningar där det faktiskt
            i någon mening måste vara gratis att få lämna överbliven olja
            och andra föroreningar som finns kan naturligtvis vara det allra
            väsentligaste. Det är det som kan leda till att vi kommer till
            rätta med miljöförstöringen genom de olika utsläppen.
          </note>
          <note>
            Även om det sker vissa förändringar i förutsättningarna för bekämpningen
            av oljeutsläppen i och med att vi antar havsrättskonventionen
            måste summeringen vara att den i sig är en förbättring sett ur
            världssamfundets synpunkt. Vi har möjligheter också i Sverige
            att på olika sätt vidta åtgärder som innebär att vi kan komma
            till rätta med det faktiska problemet med omfattande och ökande
            oljeutsläpp i Östersjön.
          </note>
          <note>
            Tack!
          </note>
          <note>
            Anf. 139 KIA ANDREASSON (mp) replik
          </note>
          <note>
            Herr talman! Det är inte fängelsestraffet i sig, Göran Magnusson,
            utan det som följer med ett fängelsestraff, t.ex. att kunna göra
            husrannsakan. Hur det blir med det har vi väl inte klarlagt riktigt
            ännu ur juridisk synpunkt. Det är mycket viktigt att lagarna och
            påbuden är klara när det sedan händer någonting, annars blir det
            luddigt och då står både polis och andra myndigheter handfallna
            och vet inte hur de skall agera. I det fallet måste det vara kristallklart
            så att de vet hur de skall göra. Det är det första.
          </note>
          <note>
            Det andra är hur allvarligt vi ser på hur olika företeelser bedöms.
            Fängelsestraffet betyder enligt den bedömning vi har gjort i vårt
            samhälle att det är väldigt allvarligt. Det är också en aspekt
            i detta sammanhang.
          </note>
          <note>
            Sedan har vi inte sagt att vi skall avstyrka Havsrättskonventionen
            i sin helhet, utan vi har påpekat vilka problem som kan komma
            i fråga och att vi måste göra om andra lagar så att denna försämring
            inte kommer till stånd. Det är det vi vill.
          </note>
          <note>
            Anf. 140 GÖRAN MAGNUSSON (s) replik
          </note>
          <note>
            Herr talman! Jag vill bara understryka att det är positivt med
            den enighet som vi har nått i justitieutskottet och som också
            finns i utrikesutskottet, som ju är huvudutskott i det här sammanhanget,
            kring det tillkännagivande där regeringen skall gå igenom vilka
            effektiviseringsåtgärder som skall kunna vidtas i det rättsliga
            förfarandet för att man skall kunna komma till rätta med oljeutsläppen.
            Här har Miljöpartiet, som jag sade tidigare, utfört ett bra arbete.
            Alldeles i den sista skälvande minuten klev uppenbarligen också
            kds på vagnen, men det är Miljöpartiet som har utfört arbetet.
            Det är glädjande att kammaren kan bli enig om det här uttalandet.
          </note>
          <note>
            Anf. 141 BODIL FRANCKE
          </note>
          <note>
            OHLSSON (mp)
          </note>
          <note>
            Herr talman! Jag skulle egentligen säga samma sak som Kia Andreasson
            har sagt angående fängelse, men jag skall inte upprepa det. Jag
            vill dock påpeka att vi har sagt en hel rad mycket fasta, starka
            och positiva saker om Havsrättskonventionen. Att stå utanför konventionen
            har det över huvud taget inte varit tal om från Miljöpartiets
            sida.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 2 (ekonomiska påföljder)
          </note>
          <note>
            1. utskottet
          </note>
          <note>
            2. res. (mp, kds)
          </note>
          <note>
            Votering:
          </note>
          <note>
            257 för utskottet
          </note>
          <note>
            31 för res.
          </note>
          <note>
            2 avstod
          </note>
          <note>
            59 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 137 s, 68 m, 17 c, 19 fp, 16 v
          </note>
          <note>
            För res.: 1 c, 1 fp, 1 v, 17 mp, 11 kds
          </note>
          <note>
            Avstod: 2 fp
          </note>
          <note>
            Frånvarande: 24 s, 12 m, 9 c, 4 fp, 5 v, 1 mp, 4 kds
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av andre vice talmannen medgav kammaren att återstående
            ärenden på dagens föredragningslista fick avgöras i ett sammanhang
            vid morgondagens arbetsplenum.
          </note>
          <note>
            7 § Jämställdhet som ett nytt mål för Sveriges internationella
            utvecklingssamarbete
          </note>
          <note>
            Föredrogs
          </note>
          <note>
            Utrikesutskottets betänkande 1995/96:UU18
          </note>
          <note>
            Jämställdhet som ett nytt mål för Sveriges internationella utvecklingssamarbete
            (prop. 1995/96:153)
          </note>
          <note type="speaker">
            Anf. 142 BERTIL PERSSON (m)
          </note>
          <note>
            Fru talman! Vi har bedrivit bistånd i det här landet i över 30
            år, och jämställdheten har alltid varit en viktig och integrerad
            del i det bistånd som vi bedriver.
          </note>
          <note>
            Det är ingenting nytt att tala om jämställdhet i biståndspolitiken.
          </note>
          <note>
            Från moderat sida har vi drivit frågorna om MR, demokrati och
            förbud mot diskriminering i åratal.
          </note>
          <note>
            Man skulle mot den bakgrunden kunna säga att det inte är någonting
            märkvärdigt, utan att det är ganska självklart med jämställdheten
            och att det väl är relativt oskyldigt att föra in ytterligare
            ett mål bland alla de andra målen när det gäller jämställdhetspolitiken.
          </note>
          <note>
            Att vi markerar i den här frågan beror dock på att vi tycker
            att det är väldigt viktigt att få i gång en debatt om målsättningarna
            i biståndspolitiken.
          </note>
          <note>
            Vi går alltmer här i riksdagen över till en styrning med mål
            och medel för de verksamheter vi bedriver.
          </note>
          <note>
            Med våra utgångspunkter tycker vi att det är viktigt att fattigdomen
            utrotas i världen. Utrotandet av fattigdomen i världen måste vara
            det helt övergripande målet.
          </note>
          <note>
            Sedan vill vi ha effektivitetsmål, mål som går att mäta, där
            man kan konstatera att man når resultat i den verksamhet som man
            bedriver - inte luftigare uttalanden. Vi vill kunna mäta hur många
            unga kvinnor som blir utbildade, hur många som får vatten osv.
          </note>
          <note>
            Det gör att vi vill ha en debatt om målen i biståndet.
          </note>
          <note>
            Erfarenheterna från de länder som har lyckats att på en generation,
            på 20-30 år, gå från absolut fattigdom till relativt välstånd,
            inte minst i Stillahavsasien, visar att det för att utrotandet
            av fattigdomen skall nås krävs respekt för demokrati, respekt
            för de mänskliga rättigheterna - någonting som vi har påpekat
            många gånger. Det fordras att man avstår från diskriminering,
            att man driver en jämställdhetspolitik, att man har ett rättssamhälle
            och att man har marknadsekonomi.
          </note>
          <note>
            Om man vill införa ett mål som påverkar just detta med diskriminering,
            menar jag att man i så fall skulle ha infört ett antidiskrimineringsmål,
            ett mål som innebär att man motsätter sig diskriminering, alldeles
            oavsett om den beror på ras, ålder, kön, handikapp, religion,
            hudfärg eller politisk uppfattning, och inte bara ha lokaliserat
            detta till könsfrågan.
          </note>
          <note>
            Jag menar också att det här med jämställdhet ju naturligt ingår
            i det demokratimål som vi redan har och i det MR-mål som vi inte
            har, som vi har pratat för i långa tider, men som dessutom är
            ett allas åtagande, genom de konventioner som vi har skrivit på.
          </note>
          <note>
            Jag vill alltså säga att jämställdhet har varit etablerad länge
            i den svenska biståndspolitiken. Först bedrevs den i form av kvinnoprojekt,
            och sedan har den successivt blivit integrerad i hela det svenska
            utvecklingssamarbetet. Från det att några få människor sysslade
            med jämställdhetsfrågor på SIDA, har de nu blivit en del i vartenda
            projekt som startas.
          </note>
          <note>
            Det är dessutom på det viset att diskriminering i hem, arbete
            och utbildning av kvinnor är ett hot mot fattigdomsbekämpningen.
            Man måste utnyttja alla resurser om man skall kunna utrota fattigdomen.
            Här kommer återigen jämställdheten.
          </note>
          <note>
            Vad vi vill ha är i stället reella åtgärder, mätbara åtgärder,
            basal utbildning för flickorna, basal hälso- och sjukvård, stöd
            till kvinnliga företagare och respekt för demokrati och mänskliga
            rättigheter. Det är med mätbara mål vi menar att man kan nå de
            resultat som vi vill uppnå.
          </note>
          <note>
            Jag tror att det finns stor anledning att se med optimism på
            utvecklingen i u-världen. Vi lever i en förändrad värld. Vi har
            haft en revolution när det gäller demokrati och marknadsekonomi.
            Det finns exempelvis bara en diktatur kvar i Sydamerika. Det är
            i dag 68 % av u-världens befolkning, på litet drygt 1
          </note>
          <note>
            miljard människor, som lever i länder i snabb ekonomisk tillväxt,
            och bara 17 % lever i länder där man blir fattigare efter hand.
          </note>
          <note>
            Vi har länge krävt att man skall se över målen i biståndet och
            att man där skall prioritera demokrati och MR-frågor. Folkpartiet
            driver också den här frågan. Vi tycker att det är angeläget att
            en sådan utredning kommer till stånd. Inte minst tror jag att
            man då också skall inse det som nu sägs generellt i FN, nämligen
            att biståndet skall vara oljan i motorn och inte bensinen i tanken.
          </note>
          <note>
            Bristerna i det bistånd vi nu bedriver är inte brist på målsättningar,
            utan det är brist på resultat i vissa länder, i de delar av världen
            där folk blir fattigare och där man har en befolkningsexplosion.
          </note>
          <note>
            Vi är för jämställdhet i alla sammanhang. Vi är mot långa målkataloger,
            där man inte kan mäta resultaten av åtgärderna. Vi är för fattigdomsbekämpning,
            och vi anser att jämställdhet är en förutsättning för hållbar
            utveckling i hela världen. Vi vill ha en analys av innehållet
            och kvaliteten i biståndet, och vi vill prioritera demokrati och
            MR-frågor under det övergripande fattigdomsutrotandet.
          </note>
          <note>
            Jag vill yrka bifall till reservation nr 1.
          </note>
          <note>
            Anf. 143 KARL-GÖRAN
          </note>
          <note>
            BIÖRSMARK (fp)
          </note>
          <note>
            Fru talman! Sedan 1990 ger UNDP ut en årlig rapport, en s.k.
            Human Development Report. Den sjätte rapporten, som kom ut förra
            året, jämför kvinnors och mäns livsvillkor och makt var för sig.
          </note>
          <note>
            Rapporten ger en detaljerad bild av utvecklingen både i världen
            som helhet och i varje land för sig.
          </note>
          <note>
            UNDP-rapporten konstaterar att kvinnor inte i något samhälle
            har samma möjligheter som män.
          </note>
          <note>
            Rapportens jämställdhetsindex, GDI, är ett mått på kvinnors respektive
            mäns förväntade livslängd, deltagande i utbildning på olika nivåer
            och andel av förvärvsinkomsterna i ett land.
          </note>
          <note>
            Kvinnor utgör 70 % av världens fattiga och två tredjedelar av
            dem som inte kan läsa. I många länder har de fortfarande inte
            samma lagliga rättigheter som män. Diskrimineringen av kvinnor
            är i vissa länder en fråga om liv och död.
          </note>
          <note>
            Två miljoner flickor könsstympas varje år, och nästan en halv
            miljon kvinnor dör i samband med graviditet och förlossning.
          </note>
          <note>
            Kvinnor och barn utgör 80 % av världens 23 miljoner flyktingar.
          </note>
          <note>
            Kvinnor har längre arbetsdagar än män i praktiskt taget alla
            länder. I utvecklingsländerna får männen lön för tre fjärdedelar
            av sitt arbete, medan kvinnorna får lön för mindre än en fjärdedel
            av sina arbetstimmar.
          </note>
          <note>
            UNDP-rapporten redovisar tre grundläggande kriterier för en jämställd
            mänsklig utveckling:
          </note>
          <note>
            1. Lika rättigheter för kvinnor och män måste läggas fast som
            en fundamental princip. Lagliga, ekonomiska, politiska eller kurlturella
            hinder för utövandet av lika rättigheter måste identifieras och
            undanröjas genom omfattande politiska reformer och starka stödåtgärder.
          </note>
          <note>
            2. Kvinnor måste både aktivt delta i utvecklingen och få ta del
            av resultatet av detta arbete. Att investera i kvinnors kompetens
            och öka deras valmöjligheter är inte bara värdefullt i sig utan
            också säkraste sättet att bidra till ekonomisk tillväxt och allmän
            utveckling.
          </note>
          <note>
            3. Även om den jämställda utvecklingsmodellen syftar till att
            vidga valmöjligheterna för både kvinnor och män skall den inte
            bestämma hur dessa val skall göras i olika kulturer och olika
            samhällen. Det viktiga är att samhället erbjuder kvinnor och män
            samma valmöjligheter.
          </note>
          <note>
            Så långt UNDP-rapporten. Den kan rekommenderas till läsning.
            Där finns mycket tänkvärt och bra tabeller att studera.
          </note>
          <note>
            Vi vet, fru talman, att samhället inte erbjuder kvinnor och män
            samma valmöjligheter i dag. Det ger bl.a. den utmärkta UNDP-rapporten
            klart besked om.
          </note>
          <note>
            Regeringens proposition 1995/96:UU18, Jämställdhet som ett nytt
            mål för Sveriges internationella utvecklingssamarbete, föregicks
            av en utredning som riksdagsledamot Barbro Westerholm, Folkpartiet,
            hade ansvaret för. I SOU 1995:16, Jämställdhet ett mål i utvecklingssamarbetet,
            skriver Barbro Westerholm bl.a. följande:
          </note>
          <note>
            "På senare tid har insikten ökat om att kvinnor inte är en del
            av fattigdomsproblemet utan en del av lösningen, att fortsatt
            kvinnodiskriminering är ett hinder för ekonomisk utveckling. Att
            utesluta kvinnor ur utvecklingsprocessen är negativt, inte bara
            för kvinnorna själva utan för utvecklingen på alla nivåer, från
            hushållet till nationen."
          </note>
          <note>
            Kvinnornas roll i många utvecklingsprojekt kan inte överskattas.
            Ofta är deras medverkan en förutsättning för att biståndet skall
            få långsiktiga effekter och att frukterna av insatserna blir tillgängliga
            för dem som de var tänkta för. När läskunnighetsåret
          </note>
          <note>
            1990 proklamerades gjorde man vissa undersökningar. Det visade
            sig där att kvinnorna diskriminerades väldigt mycket i utbildningen.
            Det har vi mycket siffror på. Man sade: Utbilda en kvinna, så
            utbildar du tio barn. Lär en kvinna läsa så lär du tio barn att
            läsa.
          </note>
          <note>
            Utbildning och en demokratisk utveckling är två fundamentala
            förutsättningar för att kvinnorna skall kunna bli mer delaktiga
            i utvecklingen och ges reella förutsättningar att påverka sin
            egen situation.
          </note>
          <note>
            Vad gäller utbildning så vet vi att flickorna får stå tillbaka
            för pojkarna.
          </note>
          <note>
            När man besöker skolor i utvecklingsländer, som vi har möjlighet
            att göra ibland, kan man lätt konstatera att ju högre upp i klasserna
            man kommer, desto färre flickor finns det i klassrummen. I de
            första klasserna är det någorlunda lika mellan pojkar och flickor,
            men högre upp blir eleverna totalt färre i varje klass på grund
            av drop outs, och framför allt är det flickorna som tvingas sluta.
            När resurserna är knappa satsar man på pojkarna, inte på flickorna.
          </note>
          <note>
            Förhållandena är desamma vare sig du besöker ett utvecklingsland
            i Afrika, i Latinamerika eller något land österut.
          </note>
          <note>
            Samtidigt är det ofta kvinnorna, mödrarna, som uträttar hårt
            praktiskt arbete för att skolor skall komma till. Det är kvinnorna
            som slår tegel, samlar gräs, hämtar vatten och arbetar på fältet.
            Men när det kommer till själva utbildningen är det pojkarna man
            satsar på.
          </note>
          <note>
            Det gäller därför att på olika sätt tydliggöra detta i biståndsarbetet.
            Det är också därför som Folkpartiet säger ja till ett sjätte biståndsmål,
            som just lyfter fram jämställdheten mellan kvinnor och män som
            ett mål för Sveriges internationella utvecklingssamarbete.
          </note>
          <note>
            Samtidigt finns det en risk, menar jag, att de sammanlagda målen,
            som nu går från fem till sex, kan bli alltför många. Risk uppstår
            för otydlighet. Denna otydlighet kan bidra till att göra biståndet
            mindre framgångsrikt. Undersökningar har pekat i den riktningen.
            Detta har också Barbro Westerholm lyft fram i sin utredning.
          </note>
          <note>
            I utredningen rekommenderas att en översyn av biståndsmålen kommer
            till stånd. Det finns många goda skäl för det. Biståndspolitiken
            får inte drunkna i diskussioner om organisationsformer och myndighetsstrukturer.
            Det är dags att prioritera analys och kvalitet i biståndet.
          </note>
          <note>
            Folkpartiet har följt upp dessa tankar i en motion, framlagd
            i samband med regeringens proposition. Där föreslår vi att en
            parlamentarisk utredning tillsätts med uppgift att göra en samlad
            översyn av målen för den svenska biståndspolitiken. Eftersom utskottsmajoriteten
            inte har velat tillstyrka detta förslag har jag reserverat mig
            till förmån för en sådan utredning.
          </note>
          <note>
            Tankarna kring en sådan utredning återfinns i reservation nr
            2, som jag härmed yrkar bifall till.
          </note>
          <note>
            Jag skulle ytterligare bara vilja kommentera det som Bertil Persson
            tog upp. Det lät som om allting som skall göras på det här området
            redan är gjort.
          </note>
          <note>
            Visst har vi diskuterat mycket och lagt fram program och förslag
            kring kvinnor och bistånd. Men jag tror ändå att det är viktigt
            att vi tydliggör och poängterar detta genom ett ytterligare biståndsmål.
          </note>
          <note>
            Även om det har varit så i decennier, som Bertil
          </note>
          <note>
            Persson säger, har resultaten ändå uteblivit. Jag tror att en
            signal från oss om ett ytterligare biståndsmål, som just pekar
            på jämställdhet och kvinnans roll, är viktigt.
          </note>
          <note>
            Vi föreslår, som jag har sagt, en utredning. Vi vill också lyfta
            fram demokratins ställning. Att vi satsar på att fördjupa demokratin
            är också någonting som jämställdheten och kvinnorna har glädje
            av.
          </note>
          <note>
            Det är också riktigt, som Bertil Persson säger, att demokratin
            växer och att vi får fler länder som blir demokratiska. Men det
            finns också varningssignaler om att det kan komma grus i maskineriet
            även när det första och eventuellt andra valet har ägt rum.
          </note>
          <note>
            Demokratimålet måste vi hålla högt. Det institut som finns i
            Stockholm och som arbetar med demokratifrågorna, IDEA, kommer
            säkert att göra ett bra arbete.
          </note>
          <note>
            Fru talman! Med dessa ord yrkar jag bifall till reservation 2,
            och för övrigt till hemställan i utskottets betänkande.
          </note>
          <note type="speaker">
            Anf. 144 URBAN AHLIN (s)
          </note>
          <note>
            Fru talman! Regeringen har i sin proposition
          </note>
          <note>
            1995/96:153, Jämställdhet som ett nytt mål för Sveriges internationella
            utvecklingssamarbete, föreslagit ett nytt biståndsmål. Man vill
            till de fem tidigare lägga ett sjätte - jämställdhet mellan kvinnor
            och män i mottagarländerna.
          </note>
          <note>
            Regeringen redovisar också sina bedömningar vad avser riktlinjer,
            former och resurser för genomförandet av det nya biståndsmålet.
            Låt mig börja med att yrka bifall till hemställan i utrikesutskottets
            betänkande nr 18 och avslag på reservationerna.
          </note>
          <note>
            Fru talman! Jämställdhet mellan kvinnor och män är ett mål i
            sig. Det är inte bara ett medel för att uppnå ekonomisk tillväxt
            eller andra mål för samhällets utveckling. Jämställdhet är ett
            övergripande mål för samhällsutvecklingen i Sverige och bör därför
            vara ett uttryckligt mål även för det svenska biståndet. Om vi
            anser att det är självklart att kvinnor och män skall ha samma
            möjligheter, rättigheter och skyldigheter i det svenska samhället
            bör det klart framgå att det svenska biståndet skall bidra till
            en utveckling som ger kvinnor och män i samarbetsländerna samma
            möjligheter, rättigheter och skyldigheter.
          </note>
          <note>
            Ett sjätte biståndsmål är en tydlig politisk signal som visar
            vilken vikt Sverige som bidragsgivare lägger vid att kvinnor och
            män får samma möjligheter att delta i och dra nytta av samhällsutvecklingen.
          </note>
          <note>
            De allra fattigaste på denna vår jord är kvinnor.
          </note>
          <note>
            Av de 1,2 miljarder människor som lever i extrem fattigdom är
            70 % kvinnor. I de flesta samhällen bär kvinnor ett stort ansvar
            för sig och sin familj, men det är nästan alltid männen som har
            makten. Vi vet av erfarenhet att biståndsinsatser riktade till
            kvinnor ger utdelning i form av ökad välfärd också för barn och
            gamla. Vägen till demokrati och utveckling i ett samhälle måste
            gå via kvinnans frigörelse. Sverige vill fortsätta att vara banbrytande
            internationellt när det gäller att uppmärksamma kvinnors roll
            i utvecklingen.
          </note>
          <note>
            Fru talman! Erfarenheter från andra länder, där jämställdhet
            fastställts som ett särskilt biståndsmål, visar att den fungerar
            som en politisk markering både i den egna offentliga förvaltningen
            och gentemot samarbetsländer, enskilda organisationer och andra
            givarländer.
          </note>
          <note>
            1988 beslutade riksdagen att lägga till ett femte biståndsmål
            till de tidigare fyra - framsynt hushållning med naturresurser
            och omsorg om miljön. Det råder väl knappast någon tvekan om att
            miljömålet bidragit till att lyfta fram miljöfrågorna inom biståndet
            och att öka medvetandet om att insatser som stöds med svenskt
            bistånd måste ta hänsyn till miljön. Låt oss alla hoppas på att
            det sjätte biståndsmålet också leder till samma medvetenhet.
          </note>
          <note>
            Mot utrikesutskottets betänkande har moderaterna reserverat sig.
            De vill helt enkelt inte ha något jämställdhetsmål. Mot detta
            framför utskottsmajoriteten bl.a. att misshushållningen med kvinnliga
            resurser och kvinnors svaga ställning utgör allvarliga hinder
            för utvecklingen i många länder, inte minst i u-världen.
          </note>
          <note>
            Åtskilliga av de skäl som regeringen redovisar för ett sjätte
            biståndsmål ligger väl i linje med vad utskottet tidigare anfört.
            Rekommendationen från OECD:s biståndskommitté är ytterligare argument
            för att jämställdhet bör vara ett biståndspolitiskt mål. De argument
            i motsatt riktning som Moderaterna framför i sin motion är inte
            av sådan tyngd att de föranleder någon annan slutsats.
          </note>
          <note>
            I Folkpartiets reservation kräver man en utredning som skall
            få i uppdrag att göra en samlad översyn av biståndsmålen. Detta
            utesluter inte heller utskottsmajoriteten, men menar att en sådan
            översyn hänger samman med många andra frågor om mål och medel
            för Sveriges internationella ansvarstagande. En översyn bör också
            föregås av en bred diskussion bland folkrörelser och allmänhet.
            Utrikesutskottet framhåller därutöver att eventuellt förändrade
            målformuleringar kan bidra till att skapa missförstånd under en
            tid då biståndsanslagen av akuta statsfinansiella skäl minskar.
            Utskottet påminner också om att en större organisatorisk förändring
            nyligen genomförts.
          </note>
          <note>
            Fru talman! Jämställdhet har avgörande betydelse för ett samhälles
            sociala, ekonomiska och politiska utveckling. Frågan om jämställdhet
            är ett nödvändigt perspektiv i arbetet med att finna lösningar
            på globala problem som fattigdom, miljöförstöring, befolkningsökning
            och migration. Vid alla de stora FN-
          </note>
          <note>
            konferenserna under 90-talet har jämställdhet varit ett återkommande
            tema. I dag visar vi i Sveriges riksdag att vi vill fortsätta
            att vara pådrivande för jämställdheten.
          </note>
          <note>
            Anf. 145 BERTIL PERSSON (m) replik
          </note>
          <note>
            Fru talman! Jag skulle vilja ställa en fråga till Urban Ahlin.
          </note>
          <note>
            Jämställdhet är viktigt, och det är angeläget, men det finns
            många andra former av diskriminering, t.ex.
          </note>
          <note>
            när det gäller ålder, handikapp, ras, religion och hudfärg. Vad
            är egentligen skälet till att man nu väljer ut just genderdiskrimineringen
            som ett särskilt mål i stället för diskrimineringen som sådan?
          </note>
          <note>
            Det gavs en öppning i anförandet. Kanske motiverar den totala
            förändring som har skett marknadsekonomiskt och demokratiskt i
            u-världen ändå att man funderar igenom innehållet, målsättningarna
            och medlen. Man kan inte längre bara addera nya mål till gamla
            mål. Nu måste man koncentrera sig på en del av världen, nämligen
            den del där fattigdomen är i ökande.
          </note>
          <note>
            Anf. 146 URBAN AHLIN (s) replik
          </note>
          <note>
            Fru talman! Bertil Persson inledde sitt anförande med att säga
            att vi har bedrivit bistånd i detta land i snart 30 år. Trots
            att Moderaterna alltid har talat om att det behövs mer bundet
            bistånd - svenska företag skall tjäna pengar på det bistånd vi
            ger ut - landar väl i alla fall huvuddelen av biståndet utanför
            landets gränser. Kanske sade Bertil Persson vad han egentligen
            tänkte.
          </note>
          <note>
            Bertil Persson höll ett anförande som i mångt och mycket var
            en lovsång till jämställdheten. Han pratade om att vi redan i
            dag i vårt bistånd har haft mycket verksamhet just med tanke på
            jämställdhet. Han pratade också om behovet av ett effektivt bistånd.
            Vad han inte har förstått är att utskottsmajoriteten menar att
            ett biståndsmål som jämställdhet ökar effektiviteten i vårt bistånd.
          </note>
          <note>
            Jag har svårt att förstå att en riksdagsman som i talarstolen
            nyss sjöng jämställdhetens lov har så svårt att våga sig på att
            lägga till ett sjätte biståndsmål om jämställdheten. Vad är det
            moderaterna är rädda för?
          </note>
          <note>
            Är det så, att man innerst inne egentligen inte har klart för
            sig vad jämställdheten och kvinnors utveckling betyder för en
            bra utveckling i u-världen? Jag tror att det är detta det handlar
            om.
          </note>
          <note>
            Anf. 147 BERTIL PERSSON (m) replik
          </note>
          <note>
            Fru talman! Urban Ahlin har inte varit med i de här debatterna
            i så många år. Därför har han inte erfarit våra ständiga krav
            på att SIDA ytterligare skall utveckla sin verksamhet när det
            gäller jämställdhetsfrågorna.
          </note>
          <note>
            Påståendet om bundet bistånd visar också att världen förändras.
            Det är inte fråga om att man ger en massa gåvobistånd i den nya
            situation som vi har i uvärlden.
          </note>
          <note>
            Jag skulle vilja pressa Urban Ahlin litet grand. Det finns inget
            MR-mål när det gäller biståndet. Det finns i hög grad ett behov
            av ett MR-mål. Om man börjar addera detta kommer man snart till
            den situation som finns på omsorgssidan. Implementationsforskarna
            gick ut och tittade på de 22 mål som finns för omsorgsverksamheten.
            De fann att de i verksamheten som kände till flest mål kände till
            tre. Men man bedrev ändå en bra verksamhet. Man kände på sig hur
            det skulle göras. Det är en fara om för många mål -
          </note>
          <note>
            som inte är direkt tillämpbara - definieras, eftersom de är svåra
            att hålla levande.
          </note>
          <note>
            Jag kan inte förstå varför det inte också skulle finnas andra
            antidiskrimineringsmål när det gäller den här frågan. Jag tror
            att vi behöver sätta oss ner och från början fundera igenom vad
            den förändrade situationen i världen ställer för krav på biståndet.
          </note>
          <note>
            Anf. 148 URBAN AHLIN (s) replik
          </note>
          <note>
            Fru talman! Jag tycker att Bertil Persson helt enkelt missar
            poängen när han talar om diskriminering i samband med frågan om
            jämställdheten, dvs. att kvinnor skall ha samma rättigheter som
            män.
          </note>
          <note>
            Jag tror att det beror på att moderaterna inte är riktigt klara
            över vad den här jämställdhetsdiskussionen egentligen handlar
            om. Ett land som har perfekta lagar som innebär att en kvinna
            eller en man inte diskrimineras blir inte automatiskt ett jämställt
            samhälle. Det är inte på det sättet. Jämställdhetsproblemet är
            mycket djupare än så. Det gäller t.ex. att komma till rätta med
            attityder och att bryta traditioner.
          </note>
          <note>
            Givetvis har SIDA arbetat mycket med detta även tidigare. Men
            vi menar nu att det är dags att skriva in ett sjätte biståndsmål.
            Vi vet nämligen, precis som
          </note>
          <note>
            Karl-Göran Biörsmark sade tidigare, att om man lär en kvinna
            att läsa kommer hon att lära tio barn att läsa. På det sättet
            får vi ett mycket mer effektivt bistånd.
          </note>
          <note>
            Det är klart att Bertil Persson har rätt i att jag med min ringa
            erfarenhet inte har varit här i kammaren så ofta och fått nöjet
            att lyssna på Bertil Persson och dessa biståndsdebatter. Men jag
            har hört ett antal debatter. Det har alltid varit en lovsång till
            frihandel och marknadsekonomi.
          </note>
          <note>
            Bertil Persson! Frihandel och marknadsekonomi löser inte alla
            problem i världen, bl.a. inte problemet med jämställdheten. Det
            finns länder i Asien, som
          </note>
          <note>
            Bertil Persson brukar hänvisa till, där den ekonomiska tillväxten
            är fantastisk, men de fattigare blir fattigare, och kvinnorna
            får allt sämre förutsättningar. Denna trend vill vi bryta med
            det sjätte biståndsmålet.
          </note>
          <note>
            Anf. 149 KARL-GÖRAN BIÖRSMARK (fp)
          </note>
          <note>
            replik
          </note>
          <note>
            Fru talman! Vi är i stort sett överens om det som betänkandet
            rör, nämligen ett sjätte biståndsmål. Därför behöver jag kanske
            inte orda så mycket om det.
          </note>
          <note>
            Jag talade om varför jag tycker att det är så viktigt med detta
            jämställdhetsmål.
          </note>
          <note>
            Jag vill i min replik ta upp den tveksamhet som socialdemokraterna
            känner inför att man skall titta på samtliga biståndsmål som nu
            finns och ta sig en funderare kring om vi gör rätt. Det ligger
            litet i det som
          </note>
          <note>
            Bertil Persson tog upp om att det kan bli en otydlighet om det
            blir för många mål.
          </note>
          <note>
            Både i propositionen och i betänkandet är man egentligen inne
            på samma tankar, nämligen att man kanske borde titta på det här.
            Men man tar inte steget fullt ut.
          </note>
          <note>
            Urban Ahlin och utskottsmajoriteten har, som jag ser det, tre
            argument emot att vi skall göra en utredning nu. Man säger för
            det första att en sådan skall föregås av en bred diskussion. Det
            är egentligen inte något argument emot detta; det är ju självklart
            att man skall ha en bred diskussion. Det är på något sätt som
            att slå in öppna dörrar. Det andra argumentet man tar fram är
            att man är rädd för att detta skulle skapa ett missförstånd. I
            betänkandet står det: "eventuellt förändrade målformuleringar
            kan bidra till att skapa missförstånd under en tid då biståndsanslagen
            av akuta stasfinansiella skäl fluktuerar". Det tror jag inte ett
            dugg på. Man skall ju kunna göra både-och. Jag tror att många
            skulle välkomna en sådan här diskussion, inte minst därför att
            biståndet är satt under press, både när det gäller ekonomin och
            biståndsviljan som sådan.
          </note>
          <note>
            Anf. 150 URBAN AHLIN (s) replik
          </note>
          <note>
            Fru talman! Karl-Göran Biörsmark hänvisar till sin reservation
            som en utskottsmajoritet har avstyrkt.
          </note>
          <note>
            Det är inte bara socialdemokraterna som känner en tveksamhet
            inför att tillstyrka reservationen. Det är bara Folkpartiet och
            Moderaterna som har ställt sig bakom den här reservationen.
          </note>
          <note>
            Som jag tidigare sade i mitt anförande har utskottsmajoriteten
            den uppfattningen att biståndet i dag har genomgått stora förändringar.
            Det har gjorts en stor organisationsförändring inom SIDA. Det
            har också varit stora debatter här i kammaren, eftersom biståndsanslaget
            har minskat på grund av att vi har en så dålig ekonomi i det här
            landet. Jag tror att biståndet faktiskt mår bäst av lugn och ro
            ett tag.
          </note>
          <note>
            I Folkpartiets reservation har man redan bestämt sig för vad
            denna översyn skall leda till. Man pekar bl.a. på oberoendemålet
            och menar att kolonialmakterna har fallit och att det därför inte
            behövs ett sådant mål. Jag är inte säker på detta. Jag ser också
            vad som händer i världen. Jag ser att u-länderna blir mer och
            mer ekonomiskt beroende av västvärlden och ivärlden.
          </note>
          <note>
            Karl-Göran Biörsmark! Jag kan sträcka mig så långt att jag håller
            med om att dessa mål presenterades för länge sedan. Regeringen
            och utskottsmajoriteten säger att man inte utesluter en översyn,
            men man tycker inte att det är rätt tid just nu.
          </note>
          <note>
            Anf. 151 KARL-GÖRAN BIÖRSMARK (fp)
          </note>
          <note>
            replik
          </note>
          <note>
            Fru talman! Det förvånar mig, Urban Ahlin, att inte fler har
            ställt sig bakom reservationen. Jag skulle inte bli förvånad om
            fler kommer att göra det så småningom.
          </note>
          <note>
            Urban Ahlin säger att Folkpartiet redan har bestämt sig och att
            det därför inte behövs någon utredning. Det har vi inte gjort.
            Vi har poängterat vissa tunga mål. Demokratimålet och jämställdhetsmålet
            är tunga mål som vi lyfter fram. Men vi vet inte var vi hamnar
            i slutändan i en sådan parlamentarisk utredning och diskussion.
            Det vet vi inte förrän vi så att säga har gnuggat åsikterna mot
            varandra.
          </note>
          <note>
            När det gäller oberoendemålet är både regeringen och utskottet
            inne på dessa tankegångar. I propositionen står följande:
          </note>
          <note>
            "När det gäller målet för det svenska utvecklingssamarbetet om
            ekonomisk och politisk självständighet, har situationen förändrats
            under senare decennier.
          </note>
          <note>
            Kampen mot kolonialism är i stort sett fullbordad. - -
          </note>
          <note>
            - Oberoende i inskränkt mening är varken önskvärt eller möjligt."
          </note>
          <note>
            Man är alltså inne på dessa funderingar även i propositionen.
            Jag tror att fler partier, som tidigare har varit för en sådan
            här utredning, kommer att sluta upp kring dessa tankegångar. Om
            vi får hålla på några varv till tror jag nog att vi har en sådan
            här utredning inom något år eller två.
          </note>
          <note>
            Anf. 152 URBAN AHLIN (s) replik
          </note>
          <note>
            Fru talman! Karl-Göran Biörsmark tror att den här utredningen
            kommer till stånd om vi får hålla på några år till. Det här tyder
            snarare på motsatsen. Karl-
          </note>
          <note>
            Göran Biörsmark tappar sympatisörer för den här utredningen ju
            längre tiden går.
          </note>
          <note>
            I betänkandet skriver vi att vi inte utesluter en översyn. Vi
            tycker bara att det inte är rätt tid nu. Jag talade också om vad
            som gäller oberoendemålet. Jag tror att det är för tidigt att
            ropa hej och säga att det inte behövs något oberoendemål längre,
            eftersom kolonialmakterna har fallit.
          </note>
          <note>
            Vi ser ju att det i dagens internationaliserade värld faktiskt
            är fråga om ett ekonomiskt beroende. Jag tänker på EU:s hinder
            på vissa områden gentemot utvecklingsländerna. Jag tror att det
            är för tidigt att uttala sig om sådana här saker.
          </note>
          <note>
            SIDA har precis förändrats. Det pågår en stor diskussion om de
            sänkta biståndsanslagen. Jag tror att vi faktiskt behöver litet
            lugn och ro. Men vi utesluter inte en framtida översyn.
          </note>
          <note type="speaker">
            Anf. 153 MARIANNE ANDERSSON (c)
          </note>
          <note>
            Fru talman! Hjälper du en man hjälper du en individ. Hjälper
            du en kvinna hjälper du hela familjen.
          </note>
          <note>
            Detta är en sanning som förtjänar att upprepas.
          </note>
          <note>
            Kvinnor har en minimal del av världens ekonomiska tillgångar,
            oftast ingen makt alls och ingen eller sämre utbildning än männen.
            Ändå är det kvinnorna som står för större delen av det arbete
            som utförs runt om i världen. Det är kvinnor tar ansvaret för
            familjen och finner på vägar för överlevnad.
          </note>
          <note>
            Om kvinnor i u-länder får större möjligheter till inkomster,
            utbildning och delaktighet i samhället ökar också möjligheterna
            till utveckling och fattigdomsbekämpning.
          </note>
          <note>
            Vi är ganska många som länge har insett att kvinnor måste få
            en ökad andel av biståndsinsatserna för att en hållbar utveckling
            skall kunna åstadkommas.
          </note>
          <note>
            Många har också på olika sätt arbetat för att främja biståndsinsatser
            direkt riktade till kvinnor och också för att integrera jämställdhet
            i allt biståndsarbete.
          </note>
          <note>
            Främst är det kvinnoorganisationerna och de kvinnliga nätverken
            som varit pådrivande i det arbetet. Det har inte varit en självklarhet
            att det blivit så, även om det har uttalats ganska vackra ord
            t.ex. från den här talarstolen under årens lopp. Därför välkomnar
            vi i
          </note>
          <note>
            Centern att jämställdhet nu skall bli ett av biståndsmålen.
          </note>
          <note>
            Karl-Göran Biörsmark har här beskrivit situationen för u-världens
            kvinnor utifrån UNDP:s rapport, och den rapporten bekräftar med
            siffror det som vi egentligen redan vet. Även om kvinnors och
            mäns lika värde och rättigheter finns inskrivet i FN-stadgan,
            även om det finns en konvention om diskriminering av kvinnor och
            även om de flesta stora FN-
          </note>
          <note>
            konferenser lyft fram frågan om jämställdhet återstår oändligt
            mycket att göra.
          </note>
          <note>
            Jämställdheten har också under åren fått en ökad betydelse för
            det svenska biståndet. Men allt detta tar tid, alltför lång tid,
            för att slå igenom överallt på allvar. Motståndet är faktiskt
            ganska stort. Det finns lagstiftning som går i motsatt riktning,
            men det svåraste är nog de attityder och traditioner som finns
            i olika länder.
          </note>
          <note>
            Självklart är det, vilket också står i betänkandet och slås fast
            i Pekingkonferensens slutdokument, regeringen i varje land som
            har huvudansvaret för att främja jämställdheten i det egna landet.
            Så är det, och så skall det naturligtvis vara. Men det är ändå
            viktigt att vi stöder jämställdheten i alla våra internationella
            kontakter på alla plan.
          </note>
          <note>
            Vi menar att ett jämställdhetsmål för det svenska biståndet givetvis
            har stor betydelse för inriktningen av vårt bistånd. Det gäller
            t.ex. satsning på småskaliga lösningar, landsbygdsutveckling på
            människornas egna villkor, hälsa, flickors utbildning och kvinnors
            företagande, för att bara ta några exempel. Men ännu större betydelse
            har det i arbetet mot mottagarlandet och i samarbete med andra
            givarorganisationer. Har vi jämställdheten tydligt inskriven som
            ett mål är det också lättare att sätta tryck på mottagaren att
            aktivt arbeta för att förbättra kvinnornas situation.
          </note>
          <note>
            Mer än 50 % av världens befolkning är kvinnor, och det är de
            som är de allra fattigaste. Det är därför vi anser att biståndsmålet
            är så viktigt. Erfarenheten visar att jämställdhet inte uppnås
            utan särskilda insatser.
          </note>
          <note>
            I vår motion med anledning av propositionen föreslår vi att riktlinjer
            och strategier för hur jämställdhetsmålet skall kunna uppnås skall
            utarbetas, att en ordentlig utvärdering och uppföljning skall
            ske samt att Kvinnorådet för internationellt bistånd, KIB, skall
            tilldelas en betydande roll i detta arbete. Dessutom yrkar vi
            på att det faktum att jämställdheten nu blir ett biståndsmål och
            därmed i högre grad skall integreras i allt biståndsarbete inte
            får betyda att det inte skall finnas särskilda kvinnoprojekt.
            Tvärtom anser vi att deras andel skall öka.
          </note>
          <note>
            Vi är glada över att utskottet instämmer i våra uppfattningar,
            och med det vill jag yrka bifall till utskottets hemställan i
            betänkandet i dess helhet.
          </note>
          <note type="speaker">
            Anf. 154 EVA ZETTERBERG (v)
          </note>
          <note>
            Fru talman!
          </note>
          <note>
            "Det vill jag säga från början
          </note>
          <note>
            till den som vill det besinna
          </note>
          <note>
            att det innebär dubbla bördor
          </note>
          <note>
            att va fattig och dessutom kvinna.
          </note>
          <note>
            Hon tjänar knappast till maten
          </note>
          <note>
            och när hon dör skall hon minnas
          </note>
          <note>
            att oket hon bar var dubbelt,
          </note>
          <note>
            den fattiges och en kvinnas.
          </note>
          <note>
            Både mor och far ska hon vara,
          </note>
          <note>
            hon lever helt värnlös och finner,
          </note>
          <note>
            att de inte har rätt att klaga,
          </note>
          <note>
            som är fattiga och kvinnor.
          </note>
          <note>
            Rättigheterna är för den rika,
          </note>
          <note>
            den fattiga ser dem försvinna,
          </note>
          <note>
            hon har bara skyldigheter
          </note>
          <note>
            som är fattig och dessutom kvinna.
          </note>
          <note>
            Sen hålls det så många tal
          </note>
          <note>
            om hennes hjältemod av i går,
          </note>
          <note>
            på pappret hon respekteras,
          </note>
          <note>
            men bara på pappret det står.
          </note>
          <note>
            Och jag upprepar ännu en gång
          </note>
          <note>
            för den som vill det besinna
          </note>
          <note>
            det är dubbla bördor att vara
          </note>
          <note>
            fattig och dessutom kvinna."
          </note>
          <note>
            Så uttryckte sig Carmen Soler Canale, en flykting från Paraguay
            som via Chile kom till Sverige 1974.
          </note>
          <note>
            Jag tycker att hon i diktens form har uttryckt precis det som
            vi andra brukar lyfta fram i UNDP-rapporter och annat för att
            visa just att fattigdomen bär kvinnans ansikte.
          </note>
          <note>
            Jag vill understryka att vi från Vänsterpartiets sida självklart
            ställer upp bakom jämställdhetsmålet och på att det införs för
            att genomsyra allt bistånd i stället för att bara vara en speciell
            aspekt av det. Men därutöver vill jag hävda att det är betydelsefullt
            att det finns särskilda kvinnoprojekt som särskilt lyfter fram
            kvinnorna och deras situation.
          </note>
          <note>
            När det gäller de ytterligare utredningar om biståndsmålen som
            har föreslagits är det möjligt att det blir nödvändigt att göra
            dessa framöver, men Vänsterpartiet är i dag inte berett att säga
            detta.
          </note>
          <note>
            Vi vill också understryka att det i dag handlar om att värna
            om det totala biståndet, när regeringen på ett mycket provokativt
            sätt har beslutat föreslå riksdagen att ytterligare sänka biståndet.
            Det är snarast det som är det viktiga, och det berör också kvinnor
            i allra högsta grad.
          </note>
          <note>
            I Vänsterpartiets motion har vi tagit upp en fråga där vi tycker
            att regeringen uttrycker sig väldigt luddigt. Det gäller tillväxten.
            Man talar om ekonomisk tillväxt i stället för resurstillväxt.
            Vi vill understryka att det måste handla om en tillväxt som inrymmer
            en ekologiskt hållbar utveckling; det får inte vara bara en rent
            ekonomisk tillväxt. I den tillväxten ingår naturligtvis jämställdheten
            och att befrämja kvinnors villkor som en självklarhet.
          </note>
          <note>
            Fru talman! Jag vill till slut ta upp frågan om kvinnor på höga
            poster inom FN-organisationerna,
          </note>
          <note>
            Världsbankssystemen och en rad andra internationella organ. Vi
            har lyft fram detta i vår motion. Vi är klara över att det här
            naturligtvis inte är direkta biståndsfrågor, men däremot är jag
            övertygad om att det har en direkt konsekvens för hur mycket jämställdheten
            genomsyrar biståndet om vi har en hög andel kvinnor på ledande
            poster.
          </note>
          <note>
            Vi vet att det i dag är extremt dåligt inom FN-
          </note>
          <note>
            systemet och ännu värre när det gäller Bretton
          </note>
          <note>
            Woods- och Världsbanksinstitutionerna. På någorlunda hög nivå
            inom FN rör det sig om bara 11 % kvinnor, och vad toppen beträffar
            har vi exempelvis aldrig sett en chef, en generalsekreterare för
            FN, som varit kvinna. Därför undrar man naturligtvis: Kommer vi
            att få se Mary Robinson eller Gro Harlem Brundtland som nästa
            FN-chef? Jag tror att den typen av åtgärder faktiskt också har
            klara konsekvenser för hur jämställdheten kan bedrivas på ett
            bättre sätt och genomsyra allt bistånd men också våra internationella
            relationer.
          </note>
          <note>
            Fru talman! För att hålla mig inom mina fem minuter vill jag
            till slut yrka bifall till den hemställan i det här betänkandet
            som utskottets majoritet står bakom. Jag vill också definitivt
            yrka avslag på den reservation som Moderaterna har lagt fram och
            understryka att den gör att moderaternas tal om jämställdhet och
            om att införa jämställdhet i praktiken i mina öron bara blir löst
            prat.
          </note>
          <note>
            Anf. 155 BERTIL PERSSON (m) replik
          </note>
          <note>
            Fru talman! De nuvarande målen - resurstillväxt, ekonomisk och
            social utjämning, politisk självständighet, demokrati och hushållning
            med naturresurserna - innehåller ju precis det som man i den här
            debatten har sagt sig vilja uppnå med att införa jämställdhetsmålet.
            Jag menar att detta redan är integrerat i de mål som finns och
            att det dessutom finns en rad andra mål som pockar på uppmärksamhet.
          </note>
          <note>
            Jag anser att jämställdhet är otroligt viktigt, av alla de skäl
            som har redovisats här i dag. Man skall driva jämställdhetspolitik
            och agendaperspektiv i allt bistånd, och jag tror också att det
            är oerhört viktigt att man satsar inte på det jag vill kalla kvinnoprojekt
            men på kvinnlig utbildning, basal hälso- och sjukvård och den
            typen av insatser med speciell inriktning mot flickor och kvinnor.
          </note>
          <note>
            Samtidigt undrar jag: Varför kan man från Vänsterpartiets sida
            inte gå med på att se över vad den nya och förändrade världen
            ställer för krav på biståndet i framtiden?
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.01 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            7 § (forts.) Jämställdhet som ett nytt mål för Sveriges internationella
            utvecklingssamarbete (forts.
          </note>
          <note>
            UU18)
          </note>
          <note>
            Anf. 156 BODIL FRANCKE
          </note>
          <note>
            OHLSSON (mp)
          </note>
          <note>
            Fru talman! Miljöpartiet har med anledning av den här propositionen
            väckt en motion med tre yrkanden.
          </note>
          <note>
            Eftersom jämställdhet är ett övergripande mål för svensk politik
            bör givetvis samma sak gälla för svensk biståndspolitik. Vi instämmer
            i att detta nya mål bör läggas till de andra fem, och vi menar
            att det är viktigt att de sex målen inte rangordnas utan är likvärdiga.
          </note>
          <note>
            I vårt partiprogram, kapitlet om internationellt samarbete och
            solidaritet, lyfter vi fram kvinnor och kvinnors arbete i utvecklingsländerna.
            Det är ofta kvinnor som har ansvar för familjens matförsörjning
            och som på landet sköter familjens jordbruk. Utbildningsmöjligheterna
            har varit stängda för henne; i familjen brukar sönerna i första
            hand få gå i skolan.
          </note>
          <note>
            Hon har en ganska utsatt ställning i ett u-land. Lagarna diskriminerar
            henne, och hon är ofta både socialt och ekonomiskt beroende av
            mannen.
          </note>
          <note>
            Det är viktigt, menar vi, att fortfarande arbeta med kvinnoprojekt
            vad gäller utbildning, hälsovård och familjeplanering. Lån till
            kvinnliga småföretagare sägs också vara ett bra bistånd, eftersom
            kvinnor har ett gott rykte som låntagare. Det är en säker investering
            att låna ut pengar till kvinnor. De sköter amorteringar och räntebetalningar
            punktligt, och de flesta blir skuldfria snabbt. Det kan de banker
            som sysslat med sådan låneverksamhet bekräfta.
          </note>
          <note>
            Men jämställdhet gäller också männen och män och kvinnor tillsammans.
          </note>
          <note>
            Jag har goda vänner som för ett par år sedan var inblandade i
            ett projekt i Afrika. Det var ursprungligen ett jordbruksprojekt
            för kvinnor. Det var framgångsrikt. Det var liv och rörelse och
            aktiviteter runt det. Det dröjde bara ett halvår, och sedan var
            det plötsligt en angelägenhet för hela familjen, inklusive mannen.
          </note>
          <note>
            Därför är det viktigt att som utgångspunkt i jämställdhetsarbetet
            ha den synen att jämställdhet inte bara är en kvinnofråga, utan
            det handlar om förändrade relationer mellan män och kvinnor. Ett
            framgångsrikt jämställdhetsarbete är beroende av att män och kvinnor
            arbetar tillsammans med frågorna och problemen.
          </note>
          <note>
            Miljöpartiets yrkanden i motionen sammanfaller med flera av remissinstansernas
            påpekanden och önskemål. Vi menar att en regelbundet återkommande
            jämställdhetsrevision är nödvändig och att det i den revisionen
            också bör ingå representanter för exempelvis frivilligorganisationerna,
            som ofta har stor erfarenhet av biståndsarbete.
          </note>
          <note>
            Vårt första yrkande gäller en omformulering av det övergripande
            biståndsmålet, nämligen "att målet för biståndsgivningen är att
            höja de fattiga folkens levnadsnivå". Vi tycker att det låter
            litet föråldrat i dag. Regeringen utesluter inte att en översyn
            kan vara påkallad men anser att en sådan översyn skall föregås
            av en diskussion bland folkrörelser och allmänhet.
          </note>
          <note>
            Det tycker vi är viktigt. Vi menar att det är viktigt att lyssna
            till frivilligorganisationerna, och vi utgår från -
          </note>
          <note>
            eller man kanske snarare skall säga att vi förutsätter -
          </note>
          <note>
            att det efter SIDA:s omorganisation är dags för en översyn av
            målformuleringarna.
          </note>
          <note>
            Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 30 maj.)
          </note>
          <note>
            8 § Statlig garanti för anordnande av olympiska sommarspel i
            Sverige år 2004
          </note>
          <note>
            Föredrogs
          </note>
          <note>
            Kulturutskottets betänkande 1995/96:KrU15
          </note>
          <note>
            Statlig garanti för anordnande av olympiska sommarspel i Sverige
            år 2004 (prop. 1995/96:189)
          </note>
          <note>
            Anf. 157 Tredje vice talman CHRISTER
          </note>
          <note>
            EIREFELT (fp)
          </note>
          <note>
            Fru talman! Väl medveten om att det riksdagen har att ta ställning
            till gäller pengar - den krassa ekonomiska verkligheten - tänker
            jag ändå vidga begreppet till värden som kanske inte omedelbart
            går att mäta i kronor och ören.
          </note>
          <note>
            Det finns ibland anledning, tycker jag, att kritisera också idrottsrörelsen,
            en del ledare och aktiva i de mer spektakulära publikidrotterna
            framför allt, för fixering just kring ekonomin. Rankinglistorna
            redovisas i antalet vunna miljoner i stället för hur man placerar
            sig i tävlingarna. Prispengar och övergångssummor är ibland hutlösa.
            Utvärderingarna av stora idrottshändelser kommer ibland att handla
            mer om pengar än om det sportsliga resultatet.
          </note>
          <note>
            Jag har alltså inga illusioner om att det skulle gå att vrida
            klockan tillbaka, men jag tror att det vore välgörande för idrottsrörelsen
            om man saluförde sina andra värden lika effektivt som man säljer
            reklam på kläder och runt sportarenorna.
          </note>
          <note>
            Det här är möjligen en parentes, fru talman, men jag tar upp
            det därför att jag tycker att vi skall väga in också de här andra
            värdena i vår bedömning av den här frågan. En stor idrottstävling
            innebär, liksom andra kulturarrangemang, glädje och gemenskap
            för miljontals människor över hela världen. Olympiaderna väcker
            numera ett enormt intresse. Sommarspelen är världens största evenemang.
            Det finns ingen aktivitet som ens kommer i närheten - åtminstone
            ingen positiv. För många ungdomar blir tävlingarna en upplevelse
            som stimulerar till eget idrottande och därmed höjer livskvaliteten
            och lägger grunden för en god hälsa.
          </note>
          <note>
            Jag tycker alltså att det är berättigat att också räkna in de
            här mjuka värdena när vi tar ställning. Min slutsats blir då att
            staten bör lämna de begärda garantierna för olympiska sommarspel
            i Stockholm.
          </note>
          <note>
            Men även om man begränsar värderingen till ren
          </note>
          <note>
            "hårdvaluta" måste risken för en förlust betraktas som mycket
            liten. De positiva effekterna för sysselsättning, turism och övrigt
            näringsliv är visserligen svåra att beräkna, men det finns ingenting
            som pekar på att det saldot inte skulle visa plus.
          </note>
          <note>
            Detsamma gäller om man gör en avgränsning till statens finanser.
            Även om man utgår från något av
          </note>
          <note>
            Riksrevisionsverkets mer pessimistiska alternativ täcker man
            rimligen in såväl en utlöst lotterigaranti på i storleksordningen
            1,5 miljarder som ökade myndighetskostnader.
          </note>
          <note>
            Med de kompletteringar och förtydliganden som utskottet nu -
            på förslag av finansutskottet -begär, blir också de statsfinansiella
            riskerna, menar jag, i det närmaste eliminerade.
          </note>
          <note>
            Sedan finns det naturligtvis en tredje kalkyl att ta hänsyn till,
            nämligen den företagsekonomiska, dvs.
          </note>
          <note>
            inkomster och utgifter för själva OS-projektet. Också här pekar
            både regeringens särskilde utredare och
          </note>
          <note>
            Riksrevisionsverket på risker.
          </note>
          <note>
            Utredaren har ett slags "sämsta utfall" på 1,5 miljarder. RRV:s
            "värstingscenario" är på minus 3,8
          </note>
          <note>
            miljarder, men då har man inte räknat in några lotteriintäkter
            alls - och i den delen får man ju nu en garanti enligt regeringsförslaget
            - och RRV har i det alternativet också plussat på utgifterna ganska
            rejält.
          </note>
          <note>
            I den här delen finns det alltså osäkerhetsfaktorer.
          </note>
          <note>
            Det finns ingen anledning att blunda för det. Över huvud taget
            är det omöjligt att göra exakta kalkyler för ett arrangemang som
            skulle äga rum om åtta år.
          </note>
          <note>
            Jag tror dock att bedömningarna är så nära sanningen som det
            går att komma.
          </note>
          <note>
            Vad vi vet är att företagsekonomiskt har varje sommar-OS sedan
            1984 gett ett överskott. Det finns inget skäl att tro att Stockholms
            förutsättningar att nå ett plusresultat skulle vara sämre än Seouls
            eller Barcelonas.
          </note>
          <note>
            Min slutsats, fru talman, är alltså att krasst ekonomiskt överväger
            möjligheterna riskerna. Detta gäller med all säkerhet samhällsekonomiskt,
            det gäller sannolikt också statsfinansiellt, och jag tycker att
            allt tyder på att också själva arrangemanget - med en del justeringar
            i det redovisade konceptet - skulle gå ihop.
          </note>
          <note>
            Men därutöver fäster jag alltså stor vikt vid de andra värdena,
            dvs. de värden som det inte går att sätta ett direkt pris på:
          </note>
          <note>
            De positiva effekterna för idrottsrörelsen - en stimulans för
            aktiva och ledare inom ungdoms- och motionsidrotten.
          </note>
          <note>
            Ett positivt engagemang för tusentals ideella funktionärer.
          </note>
          <note>
            Glädje och gemenskap för åskådare och TV-
          </note>
          <note>
            tittare.
          </note>
          <note>
            Ett handikapp-OS som också har fått större och större betydelse,
            inte minst för de handikappades självkänsla.
          </note>
          <note>
            Fru talman! Den här listan skulle kunna göras mycket lång. Vi
            tycker alltså att garantier skall beviljas, men vi har viktiga
            invändningar till det här förslaget på ett par punkter.
          </note>
          <note>
            I likhet med flera remissinstanser och regeringens utredare ifrågasätter
            vi ett lotterinetto på cirka två och en halv miljarder kronor,
            åtminstone om man inte vill riskera att andra spelformer trängs
            undan där inkomsterna i dag kommer idrotten och andra folkrörelser
            till del. Vi tycker att man bör ta intryck av vad sakkunniga remissinstanser
            konstaterar och begränsa lotteriet till en omfattning som innebär
            en inkomst runt en och en halv miljard. Statens åtagande i denna
            del bör alltså, tycker vi, minska med en miljard.
          </note>
          <note>
            Ett annat argument för en sådan förändring är att vid en jämförelse
            med senare sommarolympiaders budget beräknas näringslivet svara
            för ett mindre åtagande i de planer som Stockholm presenterat.
            De beräknade inkomsterna från just lotteriet är däremot högre
            i Stockholmsalternativet.
          </note>
          <note>
            Vi tror därför att Stockholms kommun i de fortsatta förhandlingarna
            bör kunna nå ett resultat där näringslivets åtagande ökar i minst
            den omfattning som lotteriet reduceras i vårt förslag. Vi har
            t.ex. pekat på möjligheterna att kommunen överlåter till annan
            intressent att bygga och äga huvudarenan. Vi har också ett ändringsförslag
            när det gäller lotteriets utformning.
          </note>
          <note>
            För att klara målsättningen att det skall innebära en merförsäljning,
            och alltså inte beröva bl.a. idrottsrörelsen andra inkomster,
            måste lotteriet vara kopplat direkt till svensk idrottsrörelse
            och till de olympiska spelen. Som garantin nu är utformad finns
            ingen sådan koppling. Pengarna betalas under alla förhållanden
            ut av staten.
          </note>
          <note>
            Finansutskottet håller i sitt yttrande med om att det här är
            en svaghet. Men jag tycker inte att deras lösning på problemet
            är bra. Det skulle visserligen bli en liten koppling, men den
            är inte särskilt meningsfull när det gäller möjligheterna att
            just marknadsföra lotteriet.
          </note>
          <note>
            I vårt förslag försöker vi slå två flugor i en smäll.
          </note>
          <note>
            Om Stockholm tilldelas spelen bör det följas upp med en extra
            satsning på svensk idrott. Svenska framgångar i tävlingarna betyder
            ytterligare positiva effekter, inte minst när det gäller utvecklingen
            av bredd- och ungdomsidrotten. Genom att låta en bestämd del av
            inkomsten från varje OS-lott gå till en sådan satsning skulle
            man dels uppnå kopplingen till idrottsrörelsen, dels underlätta
            marknadsföringen av lotteriet. Dessutom skulle man alltså få ekonomiska
            möjligheter att ge våra svenska idrottsungdomar goda förutsättningar
            inför ett hemma-OS.
          </note>
          <note>
            Fru talman! Med detta yrkar jag bifall till reservation 3 där
            de här ändringsförslagen finns.
          </note>
          <note>
            Anf. 158 CHARLOTTA L
          </note>
          <note>
            BJÄLKEBRING (v)
          </note>
          <note>
            Fru talman! Jag vill börja med att be Christer Eirefelt om ursäkt
            för att jag inte var här när han inledde sitt anförande.
          </note>
          <note>
            Idrott är kul, idrott ger hälsa, även om den kan ge idrottsskador
            och även om det förekommer dopning.
          </note>
          <note>
            Trots detta skapar idrotten samhörighet och glädje över prestationen
            och för nationen.
          </note>
          <note>
            Vänsterpartiets uppfattning är att idrottsrörelsen har en viktig
            social funktion där samvaro och kamratskap är centrala begrepp.
            Idrotten är en väsentlig del i folkhälsoarbetet. Vänsterpartiet
            är mycket positivt inställt till att idrottstävlingar på internationell
            nivå genomförs i Sverige.
          </note>
          <note>
            Men vi ifrågasätter dock om inte arrangemanget sommar-OS har
            passerat den gräns där huvudsaken är idrott. OS speglas i dag
            alltmer som ett kommersiellt megaprojekt där storföretagens marknadsföring
            står i centrum. Internationella olympiska kommitténs saklighet
            i beslutsfattandet har ju även ifrågasatts i svenska medier.
          </note>
          <note>
            Det har framkommit att delegaterna använder sig av oacceptabla
            metoder för att lägga sin röst på ett visst land. Metoder som
            förändringar i voteringsordning, manliga maktmetoder och sexuella
            trakasserier av svenska OS-värdinnor har diskuterats.
          </note>
          <note>
            Fru talman! Det sunda idrottsliga utbytet tenderar att komma
            i bakgrunden, liksom de tänkta miljö- och kultursatsningarna i
            detta sommar-OS. Det kommer i bakvattnet.
          </note>
          <note>
            Vänsterpartiet ställer sig mycket kritiskt till de ekonomiska
            kalkylerna, och även till det som jag nämnde tidigare. Vänsterpartiet
            bedömer de s.k. dynamiska effekterna av ett genomförande som mycket
            osäkra. Ett negativt utfall kan få mycket allvarliga konsekvenser
            för den sociala välfärden.
          </note>
          <note>
            Investeringen i ett sommar-OS i Stockholm framställs som ett
            utvecklingsprojekt där gjorda investeringar kommer att skapa ett
            väsentligt bättre Stockholm med nya ekologiska bostäder, fina
            idrottsanläggningar och många nya jobb inom turistnäringen, inte
            bara tillfälliga utan även varaktiga.
          </note>
          <note>
            Vänsterpartiet har inget att erinra mot de här framtidsvisionerna.
            Men att det skall behövas ett OS
          </note>
          <note>
            för att göra de för stockholmarna så behövliga investeringarna
            kan vi inte ställa oss bakom. Vi anser att dessa satsningar skulle
            kunna utnyttjas bättre i andra former av regionalpolitiska och
            infrastrukturella satsningar, där man genom politiskt genomtänkta
            avvägningar gör de här omprioriteringarna i fördelningspolitiken.
          </note>
          <note>
            En ökad satsning på turism, miljö, byggande och ny teknik i ett
            lugnare tempo skulle enligt vår bedömning ge väsentligt bättre
            och stabilare effekter på längre sikt och dessutom innebära ett
            avsevärt mindre risktagande.
          </note>
          <note>
            Finansutskottet uttalar ju bl.a. i sitt yttrande att ett anordnande
            av ett sommar-OS ger vårt land och svenskt näringsliv ett betydande
            goodwillvärde med många positiva bieffekter på samhällsekonomin.
          </note>
          <note>
            De sponsringsregler som den internationella kommittén har är
            mycket begränsade. När utskottet besökte Göteborg fick vi höra
            att enbart sju företag fick sponsra VM-spelen där. Dessa regler
            bakbinder arrangören. Man blir tvingad att ta de företag som är
            benägna att ge störst bidrag. Det blir kanske inte de svenska
            företagen. Det här med goodwillfördelar för svenska företag är
            inte något som vi kan räkna med.
          </note>
          <note>
            Fru talman! Man kan fråga sig vem regeringen stöder när den går
            med på en fullgörande- och inkomstgaranti som till största delen
            gynnar tillfälliga klipp inom hotell- och restaurangbranschen.
            Jag tycker därför att det vore klokare med långsiktiga investeringar
            som kopplas till det unikt svenska inom turismen, tjänstesektorn
            och byggandet och som ger långsiktiga jobb utan dessa stora risker
            samt ett aktivt stöd till breddidrotten.
          </note>
          <note>
            En annan förutsättning för att nå ut med idrottsarrangemangen
            är att på både hemma- och bortaplan spegla det i allmänhetens
            radio och TV. Genom radio och TV kan känslan av glädje och samhörighet
            nå ut till hela svenska folket bara till priset av TV-licensen.
          </note>
          <note>
            Som alla vet är ju biljettpriserna uppe i 500-700 kr.
          </note>
          <note>
            Göran Persson brukar ju säga att den som står i skuld inte är
            fri. Det är faktiskt stor risk för att både staten och Stockholms
            stad sätter sig i skuld i och med ett OS. Att OS är en folkfest
            och ger upplevelser och samhörighet kan vi alla hålla med om.
            Men jag tycker att det är oförsvarbart att prioritera detta framför
            andra politiska prioriteringar.
          </note>
          <note>
            Riksrevisionsverket pekar på en rad osäkerhetsfaktorer i Stockholms
            kommuns framställning. Bl.a.
          </note>
          <note>
            pekar man på att OS-projektets styrning är skilt från beslutsbefogenheter
            och det ekonomiska ansvaret.
          </note>
          <note>
            Visserligen har nu kulturutskottets skrivning skärpt upp detta
            med återbetalning av fullgörandegarantin.
          </note>
          <note>
            Gentemot staten är det ingen risk, men för Stockholm kan utifrån
            vissa beräkningar det budgeterade överskottet på 50 miljoner,
            som alltså är fem promille av hela OS-projektets budget, förbytas
            mot ett underskott på upp till 3,8 miljarder.
          </note>
          <note>
            Man kan fråga sig hur invånarna i Stockholms kommun skall kunna
            betala tillbaka de här pengarna till staten utan att väsentliga
            nedskärningar måste göras i välfärden. Man kan också fråga sig
            hur stort inflytande Stockholm har gentemot Internationella olympiska
            kommittén.
          </note>
          <note>
            Ett dilemma kvarstår dock för staten, nämligen inkomstgarantin
            för OS-lotteriet. Lotteriinspektionen utpekar OS-lotteriet som
            ett riskfyllt projekt. Enligt planen skall lotteriet omsätta ca
            1 000 miljoner per år i sju år och ge en genomsnittlig behållning
            av ca 350
          </note>
          <note>
            miljoner kronor per år. Det motsvarar en lönsamhetsnivå som är
            lika hög som för de mest framgångsrika lotterierna i landet. Aktiebolaget
            Tipstjänst har i ett yttrande framfört att lotteriet kan få ett
            överskott på
          </note>
          <note>
            1-2 miljarder. Förlusten för staten kan således beräknas bli
            0,5 till 1,5 miljard bara på lotteriet. Är det verkligen försvarbart,
            när vi tvingas skära i socialförsäkringarna? Jag anser inte det!
          </note>
          <note>
            Det bör också i sammanhanget upplysas om att
          </note>
          <note>
            AB Tipstjänst 1995 bidrog till statens finanser med ca
          </note>
          <note>
            2,5 miljarder kronor. Hur skall då ett OS-lotteri kunna inbringa
            samma summa - ett lotteri till, utöver alla de andra? Har verkligen
            svenska folket råd att spendera ytterligare 1 miljard per år i
            sju år på lotterier? Det är faktiskt det som krävs för att nå
            upp till dessa 2,5
          </note>
          <note>
            miljarder.
          </note>
          <note>
            Det finns bara en kaka att fördela. Om den skall bli större krävs
            det långsiktiga lösningar och stabila, varaktiga jobb. Kortsiktiga
            megaprojekt ger inte den långsiktighet och stabilitet i ekonomin
            som vi behöver i Sverige i dag.
          </note>
          <note>
            Vänsterpartiet menar att de av finansutskottet fastlagda riktlinjerna
            om statliga garantier utan subventionselement även skall gälla
            OS-lotteriet. Vänsterpartiet ställer sig därför inte bakom fullgörandegarantin
            och OS-lotteriets inkomstgaranti.
          </note>
          <note>
            Fru talman! Jag yrkar härmed bifall till reservation nr 1. Givetvis
            står vi också bakom reservationerna nr
          </note>
          <note>
            4 och nr 6.
          </note>
          <note>
            Jag vill också säga några ord angående reservation
          </note>
          <note>
            6. I betänkandet skriver utskottet om vikten av jämställdhet
            mellan kvinnor och män inom idrotten och vikten av uppföljning
            av den jämställdhetsplan som har antagits av Riksidrottsmötet.
            Utskottet anser att det därför är glädjande att regeringen särskilt
            understryker vikten av att spelen utformas på ett sådant sätt
            att de mål som uppnåtts på jämställdhetsområdet i
          </note>
          <note>
            Sverige även får genomslag i OS-projektet.
          </note>
          <note>
            Det här resonemanget ställer jag upp på fullt ut.
          </note>
          <note>
            Men Sverige borde med samma självklarhet driva jämlikhetsfrågorna
            inom idrotten. Om spelen i stället skulle permanentas till Aten
            och solidariskt betalas av deltagarländerna vore många av de problem
            jag har talat om redan lösta. En annan fördel är att en jämlik
            behandling mellan handikappade och icke handikappade bland både
            deltagare och publik skulle kunna uppnås. Med en permanent anläggning
            i Aten skulle sommarspel och Paralympics, dvs. handikapp-OS, kunna
            vara ett och samma arrangemang. Jämlikhetsoch jämställdhetsfrågorna
            måste drivas parallellt. Och vad är det som säger att spelen blir
            bättre bara för att man flyttar runt dem?
          </note>
          <note>
            Anf. 159 Tredje vice talman CHRISTER
          </note>
          <note>
            EIREFELT (fp) replik
          </note>
          <note>
            Fru talman! Det finns ingen som helst anledning att försvara
            de konstigheter som förekommer i samband med att man väljer ut
            orter för spelet. Det tycker inte jag heller, Charlotta L Bjälkebring.
          </note>
          <note>
            Man måste naturligtvis vara mycket försiktig när man drar slutsatser
            av de här kalkylerna. Det har påtalats från nästan varje håll
            att en kalkyl som gäller någonting som skall arrangeras om åtta
            år är mycket osäker. Det kan naturligtvis var och en utnyttja
            för sina ändamål, beroende vilken slutsats man vill dra.
          </note>
          <note>
            Jag tycker att Charlotta L Bjälkebring och Vänsterpartiet överdriver
            riskerna och försöker att tona ned det som är positivt. Det är
            inte mer riktigt tycker jag att luta sig mot RRV:s "värstingscenario"
            än att förlita sig till andra experter, t.ex. Statens fastighetsverk
            och de två stora välrenommerade revisionsbyråer som har tittat
            på det här och som menar att bedömningarna är rimliga med det
            utgångsläge vi har i dag.
          </note>
          <note>
            Styrningsproblemet är borta, Charlotta Bjälkebring, i och med
            det system som regeringen har valt och som majoriteten ställer
            sig bakom. Risken är maximerad i och med att det bara gäller inkomstgarantin.
          </note>
          <note>
            Jag tycker också att det är fel när Vänstern talar om att de
            positiva effekterna av ett OS är osäkra. Jag tycker inte att de
            är det. De är enligt min mening ganska lätta att identifiera.
          </note>
          <note>
            De exportinkomster som vi får är inte utbytbara.
          </note>
          <note>
            De kommer vi inte att få på något annat sätt. De går direkt att
            härleda till detta. De kan sedan utnyttjas för det som är viktigt
            för både mig och Charlotta L Bjälkebring, t.ex. för att förbättra
            den sociala situationen.
          </note>
          <note>
            Det finns inget motsatsförhållande i det.
          </note>
          <note type="speaker">
            Anf. 160 EWA LARSSON (mp)
          </note>
          <note>
            Fru talman! Ledamöter! Kära åhörare! Stockholms stad har beslutat
            sig för att ansöka om ett sommar-OS
          </note>
          <note>
            år 2004 under förutsättning att staten ställer upp med ekonomiska
            garantier. Jag tycker inte att det framgår riktigt tydligt i propositionen
            att det är under den förutsättningen. Det kan lätt förleda stockholmarna
            att tro att det inte är de själva som får stå för de extrakostnader
            och eventuella underskott som kan inträffa.
          </note>
          <note>
            Men staten är ju vi alla - precis som vi alla bidrar till de
            projekt som i dag får EU-stöd. En vanlig kommentar i dag är: Det
            är EU som betalar, så det spelar ingen roll! Man kan lätt invaggas
            i den tron när det gäller att staten skall stå som garant. Men
            det är ju samma kassakista som de här pengarna skall tas ur. På
            den kistbottnen ser Miljöpartiet mest skuldsedlar i dag.
          </note>
          <note>
            Ett OS beskrivs av en del med närmast religiös inlevelse. OS
            är räddningsplankan för gamla Svedala.
          </note>
          <note>
            Från Stockholms utgångspunkt beskrivs hur fantastiskt många arbeten
            det kan ge. De skall inte bara uppstå inom byggbranschen - även
            kvinnor och invandrare skall få jobb, brukar man tillägga, som
            ett litet fläskben. Men då är det inom städ-, hotell- och restaurangbranschen.
          </note>
          <note>
            Vi talar nu om ett projekt med en varaktighet på
          </note>
          <note>
            17 dagar. Sedan står Stockholms stad med en arena för ungefär
            30 000 besökare som ingen har frågat efter. Redan i dag är det
            mycket svårt att fylla Globen, som ligger ett stenkast därifrån.
          </note>
          <note>
            Vad finns det för tidigare erfarenheter av OS? Det dåliga ekonomiska
            resultatet för OS i Montreal 1976
          </note>
          <note>
            medförde att många arrangörer avskräcktes från att söka värdskap.
            Kommer ni ihåg sommar-OS 1984?
          </note>
          <note>
            Inför var det bara en stad som kandiderade, Los
          </note>
          <note>
            Angeles. Men där skedde ett trendbrott. Tidigare utgjordes de
            största inkomstposterna av bidrag via offentliga institutioner.
            Nu fick privata aktörer allt större intresse. TV-rättigheter och
            sponsorer stod för lejonparten av inkomster och utgifter. En företagsekonomisk
            vinst på 2,3 miljarder kronor gjordes. Som tidigare har refererats
            här: Även OS i Seoul och Barcelona gick med företagsekonomisk
            vinst.
          </note>
          <note>
            Visst! Men de företagsekonomiska kalkylerna täcker inte de utgifter
            som ligger utanför, dvs. alla kringkostnader. De finns inte med.
            Det gäller t.ex.
          </note>
          <note>
            kommunikationer, bevakning, sjukvård, miljöhänsyn etc.
          </note>
          <note>
            Det finns i dag inga samhällsekonomiska jämförelser gjorda mellan
            tidigare OS. Riksrevisionsverket, som inte har egna intressen
            i ett OS-arrangemang, har granskat den budgetkalkyl som Stockholm
            har gjort.
          </note>
          <note>
            Av budgeten framgår att inkomsterna överstiger utgifterna med
            ungefär 50 miljoner kronor. Precis som
          </note>
          <note>
            Charlotta Bjälkebring sade är det 5 %. Jag tycker att vi skall
            tala mycket om dessa 5 % från denna talarstol.
          </note>
          <note>
            Jag tycker faktiskt att det ser ut som om den här budgeten är
            gjord baklänges. I budgeten utgör TV-
          </note>
          <note>
            rättigheterna den största inkomstposten. Beräkningen är gjord
            med en dollarkurs om 7:50 kr., och i dag ligger kursen på 6:80
            kr. Vem vet var den ligger år
          </note>
          <note>
            2004? 5 % i vinstmarginal!
          </note>
          <note>
            I veckan ställs en fråga i EU-parlamentet om TV-
          </note>
          <note>
            monopolens utveckling. Frågeställaren misstänker att de stora
            TV-monopolen riskerar att minska inkomsterna vid olympiska spel.
            Vi kan anta att svaret på detta blir nej, men ingen rök utan eld.
          </note>
          <note>
            Nu har finansutskottet stramat upp kraven på återbetalning från
            Stockholms stad till staten vid eventuellt underskott. Garantin
            kan i stället bli en form av skuldlån. En sak ger dock staten
            full förlustgaranti för, och det är - som det också tidigare har
            refererats till härifrån - ett lotteri med en beräknad inkomst
            om
          </note>
          <note>
            2 ½ miljard. Även de här inkomsterna kritiserar RRV, så allvarligt
            att man menar att inkomsterna helt kan falla bort. Men, som sagt,
            det bjuder ju staten på!
          </note>
          <note>
            Bidraget om 2 ½ miljard kan endera tas från någon annan statlig
            verksamhet - vilken, undrar jag då -
          </note>
          <note>
            eller lånas upp. Är det meningen? Då blir det ränteutgifter.
          </note>
          <note>
            Om det nu är så som sägs i propositionen att ett
          </note>
          <note>
            OS i Sverige får så fantastisk betydelse för hela landet och
            om näringslivets goodwill ökar betydligt etc., borde ju näringslivet
            vara intresserat av att också i betydande omfattning sponsra ett
            OS. Nu gör näringslivet inte det, och med det anser jag att hela
            argumenteringen om betydelsen för näringslivet faller.
          </note>
          <note>
            Näringslivet har vid användandet av sitt eget styrmedel förkastat
            förslaget.
          </note>
          <note>
            Med detta yrkar jag bifall till reservation 2 under mom. 1.
          </note>
          <note>
            Om det nu är så att staten ändå vill ha ett OS, trots att näringslivet
            genom marginell sponsring visat tummen ned, anser Miljöpartiet
            att staten skall stå för hela förlustgarantin. Att utsätta en
            liten stad som Stockholm för den oerhörda risk ett OS med obegränsad
            förlustgaranti innebär kan inte betraktas som ansvarsfull politik.
            Kan en stad gå i konkurs, eller blir det offentlig service som
            skall avvecklas?
          </note>
          <note>
            Med detta yrkar jag i andra hand bifall till reservation 5 under
            mom. 2.
          </note>
          <note>
            Så litet grand om framtiden och statsfinanserna, fru talman.
            I OS-budgeten förutsätter man att hela finansieringen skall leda
            till ett tillskott i landets totala efterfrågan i ekonomin. RRV
            menar att det i stället finns risk för att efterfrågan från hushåll
            i form av sponsring, köp av biljetter, lotteri m.m. till stor
            del kan tränga ut andra utgifter. Det skulle alltså innebära omprioriteringar
            i stället för ökad total efterfrågan.
          </note>
          <note>
            Jag anser att det här är ett ganska rimligt antagande.
          </note>
          <note>
            RRV accepterar inte heller kalkylen som förutsätter hög arbetslöshet
            under hela perioden. Nu undrar jag om de socialdemokratiska och
            moderata väljarna har insett att en budget byggd på fortsatt hög
            arbetslöshet innebär att allt tal om minskad arbetslöshet inte
            är mer än tal. Man saknar visioner. Man tror inte på sin egen
            politik. Man vill i stället ge skådespel, så att den egna bristen
            på visioner inte avslöjas.
          </note>
          <note>
            Det parti som vill öka antalet arbetstillfällen i
          </note>
          <note>
            Sverige på lång sikt och samtidigt bli internationellt känt skall
            följa folkomröstningen och avveckla kärnkraften. Men om man nu
            antar permanent arbetslöshet, blir alla projekt lönsamma i en
            samhällsekonomisk bedömning, eftersom alternativkostnaden för
            den arbetslöse är 0 kr. Dessutom tycker jag inte att man, såsom
            gjorts, kan anta att alla som får temporära arbeten vid ett OS-projekt
            rekryteras från de arbetslösas skara.
          </note>
          <note>
            Så till allt resonemang om att OS blir så fantastiskt för miljön!
            Alla vet ju att miljö och kultur i dag ingår som viktiga konkurrentinslag
            till ett OS-arrangemang
          </note>
          <note>
            - även om vi i Aftonbladet i går kunde läsa att även sex kan
            ha en avgörande betydelse.
          </note>
          <note>
            Nåväl - arkitekttävlingen om vilken OS-arena som skall få anbudet
            avgörs nu i dagarna. DN-läsarna har dock själva fällt sitt utslag,
            och de vill ha det mest exklusiva förslaget. Det är självklart
            att de vill ha det snyggaste och finaste. Antagligen vet de inte
            att det är de själva som skall betala. Vad som inte heller framgår
            när förslaget presenteras i dagens tidning är att förslaget bygger
            på en urgröpning och en utsmetning av en soptipp.
          </note>
          <note>
            Under fem år körde lastbilar dagligen till tippen med diverse
            byggavfall. Miljö- och hälsoskyddsnämnden medger i dag - vilket
            den inte gjorde när tippen byggdes upp - att det här finns mycket
            miljöfarligt avfall. OS-kansliet inser att man i dag aldrig kan
            få koncession för att flytta den här tippen, och det förslag som
            nu finns bygger i stället på, som det heter, en viss förskjutning
            av tippen.
          </note>
          <note>
            I folkmun heter det i stället att det här miljöfarliga avfallet
            skall smetas ut över bl.a. ett koloniområde, en park - Willy Brandts
            park har vi döpt den till efter ett förslag från Miljöpartiet
            - och dessutom en mycket frekventerad fotbollsplan.
          </note>
          <note>
            Den gigantiska arena som kommer att få Globen att se ut som en
            golfboll skall på så sätt "smälta in i den funktionalistiska miljön
            i Hammarbyhöjden". Det här skall marknadsföras som den svenska
            miljöprofilen. Vi säger bara grattis från Miljöpartiet.
          </note>
          <note>
            Jag har inga illusioner, säger Christer Eirefelt,
          </note>
          <note>
            Folkpartiet. Nej, men kanske visioner, såsom t.ex.
          </note>
          <note>
            Charlotta Bjälkebring. I min samhällsvision ingår också, precis
            som hos flera andra som inte finns här i salen i dag, ett permanent
            OS i Aten, där näringslivet världen över kan gå samman för att
            bygga upp en permanent arena. Jag vill se OS som ett fredsprojekt,
            där idrottare världen över får mäta sina krafter och lära av varandras
            olika kulturer. Med dagens utveckling innefattande mutor, sex
            och dopning finns det mycket att göra för att förverkliga den
            här visionen.
          </note>
          <note>
            Jag tror inte att vi kan votera om den här utvecklingen, men
            vi kan däremot här och nu avstyrka det miserabla förslag som nu
            föreligger.
          </note>
          <note>
            Anf. 161 Tredje vice talman CHRISTER
          </note>
          <note>
            EIREFELT (fp) replik
          </note>
          <note>
            Fru talman! Det sista om att lära av olika kulturer lär väl gå
            lättare om man flyttar runt i världen i stället för att varje
            OS skall vara på ett ställe. I och för sig har jag ingenting emot
            att det diskuteras vidare i den internationella OS-rörelsen och
            idrottsrörelsen, men det hör knappast till det nu aktuella ärendet.
          </note>
          <note>
            Bara några kommentarer till Ewa Larssons synpunkter. Jag tycker
            att det här var ett exempel på det som jag nämnde tidigare, nämligen
            att man kan tolka de här siffrorna ungefär så som man själv vill
            dra slutsatserna. Att det inte skulle finnas några funderingar
            kring de samhällsekonomiska effekterna är ju inte sant. Det har
            både regeringen, utredaren och för den delen också RRV gjort ganska
            noga, även om det självklart finns svårigheter i detta.
          </note>
          <note>
            På den här punkten kommer t.ex. de 10-15 miljarderna i exportinkomster
            in, att användas i svensk samhällsverksamhet. Hit räknar jag också
            de andra värden som för mig är väldigt viktiga: betydelsen för
            idrottsrörelsen i landet, betydelsen för idrottsrörelsen generellt
            sett, betydelsen som kulturarrangemang för
          </note>
          <note>
            TV-tittare och åskådare inte bara här utan när det gäller TV-tittandet
            runt om i världen.
          </note>
          <note>
            När det gäller de statliga finanserna, som också
          </note>
          <note>
            RRV har tittat på, handlar det om extremvärden från
          </note>
          <note>
            +8,4 och ned till 0. I 0-alternativet har man räknat med att
            det vid den här tiden råder full sysselsättning, vilket ju inte
            är särskilt sannolikt. Gör man inte det, får man mervärden också
            härifrån.
          </note>
          <note>
            Jag är alldeles övertygad om att de totala plusvärdena kommer
            att överstiga alla de negativa effekter man kan räkna in, förlustgaranti
            och liknande. Jag tycker att Ewa Larssons inlägg är ett exempel
            på att om man inte vill ha ett OS kan man läsa dessa siffror som
            man själv vill.
          </note>
          <note>
            Anf. 162 EWA LARSSON (mp) replik
          </note>
          <note>
            Fru talman! Den observanta lyssnaren noterade att jag inte nämnde
            RRV:s beräkningar om full sysselsättning. Inte ens Miljöpartiet
            tror nämligen på full sysselsättning år 2004. Jag tyckte därför
            att det inte var relevant att nämna de siffrorna. Däremot utgår
            kalkylen ifrån att vi har fortsatt hög arbetslöshet. Det gör inte
            regeringens budgetförslag och Perssonplanen.
          </note>
          <note>
            Där är det inte någon korrelation.
          </note>
          <note>
            När det gäller de exportinkomster som skall klara kringkostnader
            hörde också den observanta lyssnaren att jag inte sade att man
            inte hade resonerat om kringkostnaderna. Jag sade att det i dag
            inte finns några samhällsekonomiska jämförelser mellan tidigare
            OS.
          </note>
          <note>
            Därför faller argumenteringar om att andra OS har gått med vinst.
            Det finns inga samhällsekonomiska kalkyler.
          </note>
          <note>
            Dessa stackars exportinkomster skall räcka till en garanti i
            slutändan för att klara av att bygga om OS-
          </note>
          <note>
            arenan. De skall räcka till polis, sjukvård, kollektivtrafik,
            snabbspår, gatunderhåll, osv. De skall räcka till alldeles för
            mycket.
          </note>
          <note>
            Anf. 163 Tredje vice talman CHRISTER
          </note>
          <note>
            EIREFELT (fp) replik
          </note>
          <note>
            Fru talman! Det vore märkvärdigt om inte de exportintäkter som
            man kan räkna med vid ett OS i
          </note>
          <note>
            Stockholm inte skulle tillfalla OS på de platser som fram till
            dess kommer att ha det och som har haft det tidigare. Det gäller
            ungefär samma siffror där.
          </note>
          <note>
            Det är inkomster som inte är utbytbara. Man kan inte få dem på
            något annat sätt. De kommer av t.ex.
          </note>
          <note>
            TV-intäkter och turistintäkterna från de utländska turister som
            inte kommit hit annars. Så har man t.ex.
          </note>
          <note>
            också räknat i Göteborg när man har gjort bedömningen av VM.
            Ur den aspekten är det ett klart plus.
          </note>
          <note>
            OS-arenan är i kalkylerna avskriven på direkten,
          </note>
          <note>
            Ewa Larsson. När man talar om sysselsättningseffekterna säger
            Ewa Larsson att det handlar om 17 dagar.
          </note>
          <note>
            Det är klart att man inte bygger upp den här organisationen på
            17 dagar. Jag vill minnas att det handlar om
          </note>
          <note>
            40 000 årsarbeten under denna tid. Det är den effekt det skulle
            få om vi räknar med att vi inte har full sysselsättning.
          </note>
          <note>
            Man räknar inte med RRV:s siffror mer än när de är som allra
            sämst. RRV säger självt att detta inte är någon alternativ budget.
            Det har pekat på de osäkerhetsfaktorer som finns i det allra värsta
            scenariot. Det tror inte ens självt att det på alla dessa punkter
            skulle falla ut på det sättet.
          </note>
          <note>
            Dessutom finns det en rad områden där inte RRV
          </note>
          <note>
            med nödvändighet är den stora experten. När det gäller t.ex.
            investeringar i arenor finns det ingenting som tyder på att RRV
            har en bättre möjlighet att kalkylera än vad Statens fastighetsverk
            har. När det gäller lotterierna är RRV inte bättre expert än vad
            Tipstjänst är.
          </note>
          <note>
            Anf. 164 EWA LARSSON (mp) replik
          </note>
          <note>
            Fru talman! Statens fastighetsverk kommer att göra vissa vinster
            om fastighetspriserna ökar. RRV har inga egna vinstintressen.
            RRV anför i sin kalkyl att investeringskostnaderna är mycket osäkra.
            Det säger inte att det har någon lösning.
          </note>
          <note>
            Christer Eirefelt säger här RRV inte säger att det har patentet.
            Frågan är vad vi politiker anser är en relevant utveckling. Vad
            har vi för visioner? Jag kan inte hitta min samhällsutveckling
            i dessa visioner.
          </note>
          <note>
            Vi bygger inte upp under 17 dagar. Vi bygger för
          </note>
          <note>
            17 dagar. Om vi inte har samma arbetslöshet som nu utan utgår
            från det Göran Persson säger kommer investeringarna och samhällsbygget
            att uppslukas av detta gigantiska projekt. Det går inte att diskutera
            bort.
          </note>
          <note type="speaker">
            Anf. 165 LARS LILJA (s)
          </note>
          <note>
            Fru talman! OS i Sverige och i Stockholm år
          </note>
          <note>
            2004. Det är onekligen en kittlande tanke för oss som älskar
            idrott. Regeringen har föreslagit riksdagen att utställa en statlig
            ekonomisk garanti för genomförande av olympiska sommarspel i Stockholm
            år 2004.
          </note>
          <note>
            Garantin omfattar en inkomstgaranti och en fullgörandegaranti
            kopplade till vissa krav på Stockholms kommun. Kulturutskottet
            har i sitt betänkande
          </note>
          <note>
            1995/97:KrU15 ställt sig bakom denna proposition.
          </note>
          <note>
            Jag skall nu redogöra för motiven till utskottsmajoritetens ställningstagande.
          </note>
          <note>
            Stockholms kommun har beslutat att ansöka om värdskapet för sommar-OS
            år 2004. Stockholm tävlar med S:t Petersburg, Lille, Rom, Istanbul,
            Aten, San
          </note>
          <note>
            Juan, Rio de Janeiro och Johannesburg om att få arrangera sommarspelen
            år 2004. För att över huvud taget komma i åtanke som arrangör
            av detta världens största evenemang kräver Internationella olympiska
            kommittén, IOK, någon form av ekonomisk garanti.
          </note>
          <note>
            Stockholm har ett ambitiöst underlag för sin ansökan.
          </note>
          <note>
            Stockholm kommer att i likhet med Lillehammer och enligt krav
            från IOK att ge spelen en tydlig miljöprofil.
          </note>
          <note>
            Även kulturen får en framträdande roll i evenemanget. Stockholm
            planerar att starta denna kultursatsning redan år 1998 när staden
            är Europas kulturhuvudstad. Kulturolympiaden skall omfatta kulturprogram
            och kulturevenemang både i Olympiabyn och i värdstaden. Denna
            kulturolympiad skall spegla både de övergripande, gemensamma kännetecknen
            för den mänskliga kulturen och de skilda uttryck som kulturen
            har i världen. Den skall också främja goda relationer, ömsesidig
            förståelse och vänskap mellan deltagare och besökare vid spelen.
          </note>
          <note>
            Fru talman! 28 remissinstanser har fått yttra sig om Stockholms
            ansökan. Dessutom tillsatte Civildepartementet en utredare, Jan-Åke
            Björklund, med uppgift att granska kommunens ansökan och förutsättningarna
            för en statlig garanti. Ingen av remissinstanserna avstyrkte statlig
            garanti för spelen. Ingen instans har heller några direkta tvivel
            på att Stockholm praktiskt och tekniskt kan genomföra ett OS.
          </note>
          <note>
            Det är framför allt Riksrevisionsverket, och för övrigt även
            Riksidrottsförbundet, RF, som haft synpunkter på budgeten för
            spelen. Budgeten omfattar drygt 11,5 miljarder kronor, och kommunen
            har räknat med en företagsekonomisk vinst på 50 miljoner.
          </note>
          <note>
            På utgiftssidan är den största posten anläggninginvesteringar
            på drygt 2,5 miljarder kronor. Det förutsätter ett normalt konjunkturläge.
            I dag skulle kostnaden för dessa anläggningsinvesteringar ligga
            ca 20 % lägre.
          </note>
          <note>
            Statens fastighetsverk, som bör anses som expert på detta, har
            inget att invända mot budgeten för byggnationer. Förutom att det
            i dessa 2,5 miljarder ligger en stor post för oförutsedda utgifter
            har kommunen i den totala OS-budgeten en post Oförutsett på drygt
            1
          </note>
          <note>
            miljard kronor.
          </note>
          <note>
            Den i sammanhanget största tveksamheten i budgeten ligger på
            inkomstsidan. Det är en lotteriintäkt på 2,5 miljarder kronor.
            Det är i detta fall inte ett lotteri av den typ som Svenska Fotbollförbundet
            misslyckades med till Fotbolls-EM utan ett nytt spel som skall
            lanseras och bedrivas av Tipstjänst. Detta spel skall i så fall
            påbörjas år 1997 om IOK beslutar att Stockholm skall få OS år
            2004.
          </note>
          <note>
            Spelet bedrivs sedan i cirka sju år, fram till 2004.
          </note>
          <note>
            För att på den tiden nå intäkter på 2,5 miljarder krävs att spelet
            omsätter 0,8 till 1 miljard kronor per år.
          </note>
          <note>
            Både RF och RRV ställer sig tveksamma till storleken på denna
            inkomstpost. Kulturutskottet och även finansutskottet delar den
            tveksamheten.
          </note>
          <note>
            Tipstjänst tror dock att en inkomst på mellan 1
          </note>
          <note>
            och 2 miljarder är fullt realistisk under denna period.
          </note>
          <note>
            Det kräver att spelet omsätter 600-700 miljoner på en spelmarknad
            som totalt omsätter närmare 27 miljarder per år. Det motsvarar
            en marknadsandel på ca 2-3 %.
          </note>
          <note>
            Ett problem med att lämna garantier är att garantimottagaren
            inte får tillräckliga incitament att pressa sina kostnader. Regeringen
            föreslår därför att staten garanterar spelinkomsten på 2,5 miljarder
            kronor. På detta sätt ligger ansvaret på Stockholm att pressa
            kostnaderna så att budgeten håller. Staten får också genom sitt
            spelbolag incitament att lansera det nya spelet på ett bra sätt
            för att minska riskerna att behöva lösa ut garantin.
          </note>
          <note>
            Kulturutskottet delar också finansutskottets synpunkt att överföringarna
            av dessa lotterimedel till
          </note>
          <note>
            Stockholm inte bör göras i snabbare takt än vad som flyter in
            från OS-spelet.
          </note>
          <note>
            Fru talman! Det finns ytterligare en osäkerhetsfaktor på intäktssidan,
            nämligen inkomsterna från TV-
          </note>
          <note>
            rättigheter och TOP-sponsring. Osäkerheten hänförs till att dessa
            utgår i USA-dollar, och kursen 2004 är i praktiken omöjlig att
            förutse.
          </note>
          <note>
            Sedan Stockholm gjorde sin budget har kronan stärkts gentemot
            dollarn med ca 70 öre, vilket försvagat budgeten med ca 500 miljoner
            kronor. Kultututskottet delar därför finansutskottets mening att
            Stockholm på egen hand skall terminsäkra de beräknade dollarinkomsterna.
          </note>
          <note>
            Kulturutskottet godtar vidare regeringens förslag om att staten
            gentemot IOK garanterar att spelen kommer att genomföras i enlighet
            med den ansökan som lämnas in till IOK. Det betyder att staten
            garanterar de förpliktelser som Stockholms kommun i egenskap av
            arrrangör har gentemot IOK. Detta är vad som i sammanhanget kallas
            fullgörandegaranti.
          </note>
          <note>
            Denna är inte som den tidigare nämnda inkomstgarantin begränsad
            till sin omfattning. Kulturutskottet delar därför finansutskottets
            mening att regeringen, om Stockholm tilldelas spelen, snarast
            bör återkomma till riksdagen med en klarläggande redovisning för
            hur eventuella kostnader för infriande av garantier skall finansieras,
            såväl i ett längre som i ett kortare perspektiv.
          </note>
          <note>
            Denna redovisning bör finnas med i 1997 års budgetproposition.
            Om garantin utlöses skall Stockholms kommun vara återbetalningsskyldig.
          </note>
          <note>
            Kulturutskottet föreslår, i enlighet med vad finansutskottet
            förordat, att riksdagens revisorer skall ha rätt att granska verksamheten
            i den utsträckning som kan anses påkallad, om ett avtal skrivs
            med
          </note>
          <note>
            Stockholm om garantiåtaganden från statens sida.
          </note>
          <note>
            Fru talman! Anledningen till att kulturutskottet förordar dessa
            statliga garantier är inte att utskottet vill förorsaka staten
            ytterligare utgifter - tvärtom.
          </note>
          <note>
            Anledningen är den rakt motsatta.
          </note>
          <note>
            Ett sommar-OS i Stockholm är en lönsam affär för staten. Detta
            beror givetvis på de skatteinkomster ett arrangemang av detta
            slag genererar genom inkomster från utlandet, ökat byggande med
            minskad arbetslöshet som följd m.m. Att göra uppskattningar av
            storleken på dessa inkomster åtta år i förväg är naturligtvis
            mycket svårt, vilket också framgår av spännvidden mellan de olika
            bedömningar och antaganden som gjorts av revisionsbyråer och RRV.
          </note>
          <note>
            Det i detta sammanhang mycket pessimistiska
          </note>
          <note>
            RRV beräknar statens direkta inkomster i samband med ett OS till
            mellan 0 och 8,4 miljarder kronor. 0-
          </note>
          <note>
            alternativet förutsätter en arbetslöshet på 0 %. Då skulle å
            andra sidan statens utgifter för arbetsmarknadspolitiken minska
            med minst 60 miljarder, och då skulle vi kanske klara den utgiften!
          </note>
          <note>
            Om vi, för att ta ett exempel, som goda svenskar lägger oss på
            ett lagom alternativ mitt emellan 0 och
          </note>
          <note>
            8,4 miljarder kronor i inkomster för staten, hamnar vi på plus
            4,2 miljarder.
          </note>
          <note>
            Från detta drar vi t.ex. 2 miljarder i utlöst spelgaranti. OS-spelet
            har då bara givit 500 miljoner i överskott, jämfört med Tipstjänsts
            beräkning på 1,5 miljarder kronor i överskott.
          </note>
          <note>
            RRV har även påtalat att staten får s.k. myndighetskostnader
            i samband med ett arrangemang av det här slaget. I dessa ingår
            bl.a. extra polisbevakning, tull, gränsbevakning m.m. Enligt polisens
            remissyttrande skulle dessa extra utgifter uppgå till 500 miljoner
            kronor.
          </note>
          <note>
            Att uppskatta storleken på övriga myndighetskostnader är givetvis
            mycket svårt, men låt oss anta att det är lika mycket, dvs. 500
            miljoner till.
          </note>
          <note>
            Vi har då 2 miljarder i utlöst spelgaranti och 1
          </note>
          <note>
            miljard i myndighetskostnader. Det gör 4,2 miljarder kronor i
            inkomster för staten och 3 miljarder utgifter.
          </note>
          <note>
            I detta något pessimistiska exempel är det fortfarande
          </note>
          <note>
            1,2 miljarder plus för staten.
          </note>
          <note>
            Fru talman! Ett OS i Stockholm är en fantastisk marknadsföring
            av Sverige och Stockholm. OS sågs senast av 2,3 miljarder TV-tittare
            i 193 länder.
          </note>
          <note>
            Ett OS i Stockholm 2004 är:
          </note>
          <note>
            - positivt för turismen och besöksnäringen
          </note>
          <note>
            - positivt för kulturen
          </note>
          <note>
            - positivt för idrotten och ungdomen
          </note>
          <note>
            - positivt för näringslivet
          </note>
          <note>
            - positivt för sysselsättningen
          </note>
          <note>
            - positivt för statsfinanserna.
          </note>
          <note>
            Jag yrkar bifall till betänkandet i dess helhet.
          </note>
          <note>
            Anf. 166 CHARLOTTA L
          </note>
          <note>
            BJÄLKEBRING (v) replik
          </note>
          <note>
            Fru talman! Lars Lilja sade i sitt anförande att det är ytterst
            svårt att göra beräkningar på så lång sikt. I
          </note>
          <note>
            sin avslutning sade han att det här kommer att ge goda inkomster
            till Sverige.
          </note>
          <note>
            Det är möjligt att Vänsterpartiet ser negativt på detta och ser
            stora risker med OS-garantin. Men inkomstgarantin för OS-lotteriet
            ges i ett bidrag till
          </note>
          <note>
            Stockholms kommun. Men vad har Lars Lilja för förslag till hur
            det skall finansieras i den statliga budgeten om dessa pengar
            inte kommer in? Vi blir ju tvingade att betala ut den här inkomstgarantin
            ändå.
          </note>
          <note>
            Om det bara skulle bli en halv miljard kronor, får
          </note>
          <note>
            Stockholm bara det då, eftersom inkomstgarantin skall betalas
            ut i förhållande till de inkomster som kommer in? Är det så man
            menar?
          </note>
          <note>
            Låt oss se till realiteten. Vi har övergått till en ny budgetprocess,
            och vi har budgettak för de olika utskotten. Det blir kanske kulturutskottet
            som får stå för dessa pengar. Om det inte går jämnt upp skulle
            kanske en tredjedel av kulturutskottets budget tas till detta.
            Är detta rimligt? Hur skall man finansiera inkomstgarantin om
            inte lotteriet går med vinst, Lars
          </note>
          <note>
            Lilja?
          </note>
          <note>
            Anf. 167 LARS LILJA (s) replik
          </note>
          <note>
            Fru talman! Till att börja med vill jag säga att
          </note>
          <note>
            Charlotta Bjälkebring utgår ifrån RRV:s beräkningar.
          </note>
          <note>
            Jag har gjort ett exempel utifrån dessa, som i det här fallet
            är de mest pessimistiska som gjorts.
          </note>
          <note>
            Jag har varit oerhört pessimistisk i mitt exempel när det gäller
            lotteriet. Jag är övertygad om att ett spel som sköts professionellt
            av Tipstjänst kommer att generera intäkter som täcker de utgifter
            som staten kan få av detta arrangemang.
          </note>
          <note>
            Jag tror heller inte att kulturutskottet skall stå för de pengar
            som kan behövas för att man skall klara av garantin. Det är naturligtvis
            rimligt att taket höjs till en sådan nivå att annan verksamhet
            inte blir lidande, just för att de statliga intäkterna ökar mer
            än de kostnader som vi faktiskt har i detta sammanhang.
          </note>
          <note>
            Anf. 168 CHARLOTTA L
          </note>
          <note>
            BJÄLKEBRING (v) replik
          </note>
          <note>
            Fru talman! Jag måste säga att jag är ytterst tveksam till att
            pengarna från OS-lotteriet kommer att komma in till statskassan.
            Jag tror att svenska folket inte har mer pengar att spendera på
            lotterier och nöjen än vad som redan sker i dag.
          </note>
          <note>
            Om folk kommer att köpa OS-lotter kommer det att ske på bekostnad
            av andra statliga lotterier eller föreningslotterier. Risken är
            att staten kommer att förlora på detta. Hur jag än vrider och
            vänder på detta kan jag inte se att det är något annat än en glädjekalkyl.
            Jag är ytterst tveksam till att man kommer att få in pengarna.
          </note>
          <note>
            Anf. 169 LARS LILJA (s) replik
          </note>
          <note>
            Fru talman! Charlotta L Bjälkebring är pessimist och jag är optimist.
          </note>
          <note>
            Jag vill påtala de exportinkomster vi har talat om tidigare.
            Vi skall inte glömma bort dem i sammanhanget. De är nämligen oerhört
            viktiga.
          </note>
          <note>
            I mitt exempel talade jag om ungefär 500 miljoner kronor i omsättning
            i spelet. Det motsvarar någon enstaka procent av den totala omsättningen
            på den svenska spelmarknaden. Det är en spelmarknad som faktiskt
            fortfarande ökar, om än enbart med någon enstaka procent. Naturligtvis
            finns det en viss risk för undanträngning av andra lotterier.
            RF, som representerar idrotten, landets största folkrörelse, har
            ställt sig positivt till denna satsning.
          </note>
          <note>
            Jag tror att man upplever att de positiva effekterna överväger
            de eventuella negativa effekter som skulle kunna bli följden av
            en mycket liten undanträngning i detta fall. Jag tror alltså att
            detta kommer att gå alldeles utmärkt.
          </note>
          <note>
            Anf. 170 Tredje vice talman CHRISTER
          </note>
          <note>
            EIREFELT (fp) replik
          </note>
          <note>
            Fru talman! Lars Lilja redovisade de väldigt samstämmiga invändningar
            som finns mot att klara ett lotterinetto på i storleksordningen
            två och en halv miljarder kronor. Man tror inte att det är realistiskt,
            åtminstone inte om den undanträngning som nyss har diskuterats
            skulle uppstå.
          </note>
          <note>
            Mina frågor blir då: Varför inte göra förslaget realistiskt,
            och anpassa det till de synpunkter som är så samstämmiga? Varför
            inte utnyttja det som Folkpartiet har föreslagit, nämligen att
            ordna en sådan koppling till idrottsrörelsen att detta ger en
            verklig merförsäljning? Man bör, som i vissa andra fall, kunna
            gå ut och säga: "Köp den här lotten, si och så mycket av pengarna
            går direkt till svensk idrottsrörelse och till en OS-satsning".
          </note>
          <note>
            Jag tycker att det är konstigt att man först accepterar de sanningar
            som experterna, i det här fallet Tipstjänst och Riksidrottsförbundet,
            uttalar, för att sedan låtsas som om de inte har någon betydelse
            och låta förslaget ligga oförändrat.
          </note>
          <note>
            Anf. 171 LARS LILJA (s) replik
          </note>
          <note>
            Fru talman! Till att börja med tror jag att vi egentligen är
            ganska överens när det gäller den ekonomiska garantin och spelen.
            Det skiljer inte så oerhört mycket.
          </note>
          <note>
            Jag tycker att konstruktionen där staten garanterar inkomsten
            av spelet helt enkelt är genialisk. Det kan nämligen också bli
            så att spelet går bra, och i så fall klarar staten garantin utan
            ökade kostnader.
          </note>
          <note>
            Jag tycker att det finns en tydlig koppling mellan idrotten och
            lotteriet. Det sägs ju tydligt att detta spel skall användas för
            att vi skall kunna arrangera OS i
          </note>
          <note>
            Stockholm år 2004. Jag tror också att idrotten har goda möjligheter
            att utnyttja ett sådant här arrangemang i Stockholm för att göra
            egna satsningar på sina idrottsmän. Det kan bli tal om långsiktiga
            satsningar.
          </note>
          <note>
            Vi vet ju att de har ganska gott om tid, närmare bestämt sju
            år, på sig att planera för detta. Jag tror att idrotten klarar
            detta.
          </note>
          <note>
            Anf. 172 EWA LARSSON (mp) replik
          </note>
          <note>
            Fru talman! Jag tycker att Lars Lilja är ett exempel på religiös
            entusiasm. Han talar om tron, och att han tror och tror. Han kallar
            sig för positiv. Jag måste säga att jag försöker vara litet mer
            realistisk.
          </note>
          <note>
            Om OS i Sverige och Stockholm nu blir så fantastiskt, Lars Lilja,
            varför ställer ni då inte upp på min reservation 5, moment 2?
            Den innebär att staten står för hela förlustgarantin. Eftersom
            det inte kommer att bli några förluster måste den reservationen
            vara helt oantastlig. Ställ upp på den, och låt oss jobba tillsammans
            med detta. Staten står för hela förlustgarantin.
          </note>
          <note>
            Jag kan påminna om ombyggnaden av Eriksdalsbadet. Redan nu överstiger
            förlusten beräkningarna med en tredjedel. Det brukar bli så. Jag
            har inga erfarenheter av att en beräkning har hamnat på pluskontot.
            Men det kanske Lars Lilja har.
          </note>
          <note>
            Jag tycker också väldigt mycket om idrott, och jag träffar ibland
            lokalt engagerade barn- och ungdomsledare på basplanet. Jag vet
            att de också känner en viss oro för de ekonomiska kalkylerna.
            De är rädda för att ett minus kommer att drabba folkrörelserna.
          </note>
          <note>
            Lars Lilja säger att en miljard kronor är avsatta som reserv.
            Han tycker att det är en stor summa. Jag kan bara säga att Polisen
            i Stockholms stad kräver halva den miljarden för att klara övervakningen.
            Då försvinner helt plötsligt halva reserven.
          </note>
          <note>
            Anf. 173 LARS LILJA (s) replik
          </note>
          <note>
            Fru talman! Jag är i så fall inte ensam om att vara religiös
            i den här salen, och åtminstone 28 remissinstanser torde vara
            lika religiösa som jag i det här sammanhanget. Vi tror faktiskt
            på detta arrangemang.
          </note>
          <note>
            Det jag tycker är väsentligt i denna fråga är den totala garantin.
            Huvudargumentet för denna typ av inkomstgaranti är att den som
            arrangerar spelen skall göra det med sunda ekonomiska principer.
            Man skall alltså jobba hårt för att pressa kostnaderna. Om staten
            ger en obegränsad garanti har inte arrangören det incitamentet.
            Det är viktigt att påpeka det.
          </note>
          <note>
            Jag har naturligtvis svårt att argumentera om hur man har jobbat
            med Eriksdalsbadet i den här staden.
          </note>
          <note>
            En del av diskussionen hör kanske inte hemma i denna kammare,
            utan i ett hus några hundra meter härifrån. Ewa Larsson sade själv
            att hon har dåliga erfarenheter av byggnationer, och att de inte
            går med plus.
          </note>
          <note>
            Jag jobbar kommunalpolitiskt hemma. Vi har ständiga slutkostnadsredovisningar
            från olika byggen som visar överskott. Jag tror att det kanske
            beror på hur man hanterar sina pengar. Vi norrlänningar kanske
            är litet försiktigare än vad man är i Stockholm, vad vet jag?
          </note>
          <note>
            Anf. 174 EWA LARSSON (mp) replik
          </note>
          <note>
            Fru talman! Det är nog inte fråga om så stora, gigantiska projekt
            där uppöver, även om flera skulle önska det.
          </note>
          <note>
            Vi har t.ex. Öresundsbron, motorvägsbyggen kring
          </note>
          <note>
            Göteborg och Stockholm och nu kommer OS-arenan.
          </note>
          <note>
            Detta är gigantiska projekt. Vi tyckte att Globen var ett gigantiskt
            projekt, men det bleknar när man tittar på dessa! Att tro att
            detta inte kommer att överhetta marknaden, driva upp priserna
            och undandra andra infrastrukturella satsningar tycker jag är
            aningslöst.
          </note>
          <note>
            En del tror och en del påstår, men Lars Lilja tror.
          </note>
          <note>
            Bl.a. tror han att kulturutskottets budget inte skall belastas
            av ett underskott. Det tycker jag är oerhört slarvigt.
          </note>
          <note>
            Anf. 175 LARS LILJA (s) replik
          </note>
          <note>
            Fru talman! Ewa Larsson talar om överhettning.
          </note>
          <note>
            Jag tycker att man i detta fall är ganska klok i Stockholm.
          </note>
          <note>
            Hela tiden har det nämligen sagts att detta inte är någonting
            som skall göras på en gång. Man har faktiskt sju år på sig för
            att planera projektet. Då skall man faktiskt kunna ha möjlighet
            att ta saker och ting i lugn och ro. Man kan göra genomarbetade
            kostnadskalkyler och skickliga upphandlingar för att klara av
            projektet på ett bra sätt.Att man kanske har misslyckats på en
            del andra håll kan mana stockholmarna till eftertanke. Jag tror
            faktiskt att man kan lösa det här på ett bra sätt. Man har gott
            om tid. Man skall inte behöva överhetta marknaden om man planerar
            detta på ett bra sätt.
          </note>
          <note type="speaker">
            Anf. 176 ELISABETH FLEETWOOD (m)
          </note>
          <note>
            Herr talman! Jag tror inte att det är någon överdrift att påstå
            att jag tillhör de äldre i den här kammaren. Jag tror också att
            det är riktigt att säga att jag är en av dem, Ewa Larsson och
            andra, som tycker att det här är ett fint projekt för Stockholm,
            ett fint projekt för hela Sverige. Men vi har samtidigt stor respekt
            för dem som är oroliga, men som använder sin oro på rätt sätt.
            Jag återkommer till det, Ewa Larsson. Jag tycker inte att Ewa
            Larsson har gjort det här i dag.
          </note>
          <note>
            Jag skulle vilja nämna några siffror, men jag kan inte låta bli
            att återgå till det Ewa Larsson sade. Ewa
          </note>
          <note>
            Larsson sade så mycket om hur dåligt planerat det här är. Ewa
            Larsson kan alltihop. Så skönt att Ewa Larsson sitter här i kammaren.
            Så skönt att Ewa Larsson kan lära alla oss andra hur det skall
            gå till, eller rättare sagt hur det inte skall gå till. Så skönt
            att Ewa Larsson kan sätta sig över de 28 remissinstanser som Lars
          </note>
          <note>
            Lilja just har talat om. Det var länge sedan jag hörde en så
            överlägsen ironisk ton. Vi brukar inte ha det i kammaren. Vi kan
            välja olika vägar, men vi har ofta ett mål gemensamt, nämligen
            att skapa någonting som är bra. Jag hoppas verkligen att Ewa Larsson
            inte tror att vi som arbetar för ett OS till Stockholm och Sverige
            har några underliga negativa baktankar.
          </note>
          <note>
            Om vi säger att den här budgeten håller, skulle det kunna betyda,
            enligt kalkylerna, och jag vill gärna tro på dem, en skatteintäkt
            för staten på 8 miljarder, en skatteintäkt för Stockholms läns
            landsting på 1 ½
          </note>
          <note>
            miljard, en skatteintäkt för kranskommunerna också på 1 ½ miljard
            och för Stockholms kommun på 1
          </note>
          <note>
            miljard.
          </note>
          <note>
            Naturligtvis finns det risker. Det finns alltid risker.
          </note>
          <note>
            Det finns risker för storföretag som satsar långsiktigt, flera
            decennier framåt, för sin export. Man har lagt in
          </note>
          <note>
            1 miljon av de knappt 12 för oförutsedda utgifter.
          </note>
          <note>
            Man har fått näringslivet bakom sig, även om sponsorpengarna
            inte är så stora. Vad kan det inte betyda för turismen och för
            kulturen, Ewa Larsson?
          </note>
          <note>
            Vi var i Atlanta i september 1995 och tittade på detta.
          </note>
          <note>
            Vi har kontinuerliga kontakter. Det är bara ett par veckor sedan
            jag talade med kulturintresserade i Atlanta som skulle satsa något
            i sitt projekt.
          </note>
          <note>
            Paralympics för de handikappade tycker vi är ett väldigt fint
            projekt. Och de 3 000 bostäderna i olympiabyn är redan planerade.
            Om vi inte får olympiaden får stockholmarna med skattepengar betala
            den totala kostnaden för dessa 3 000 bostäder. Nu får vi hjälp
            med det. Där skall idrottsmän och ledare bo under olympiaden.
            Sedan skall de återgå till dem som söker bostad i Stockholm, och
            det vet vi är många.
          </note>
          <note>
            Den stora arenan byggs extra, det är riktigt. Den byggs för 70
            000 åskådare, men skall som den är ritad bantas till 30 000. Men
            de andra arenorna behövs ändå och skall renoveras och byggas om
            även om vi icke får olympiaden till Stockholm och Sverige, vilket
            betyder att stockholmarna får stå för de kostnaderna ensamma.
          </note>
          <note>
            Garantin för lotteriet är en osäker punkt till stora delar. Men
            har någon av er tänkt på - jag tror faktiskt att några har gjort
            det men inte nämnt det - att det är
          </note>
          <note>
            5 till 7 miljarder som skall tas in på de sju åren.
          </note>
          <note>
            "Loket" drar in 3 miljarder per år. Skulle det vara omöjligt
            för Tipstjänst att tillsammans med idrottsrörelsen lägga upp det
            på ett sådant sätt? Såvitt jag har förstått kommer massor med
            unga idrottande flickor och pojkar att ställa upp för att hjälpa
            till att sälja det här lotteriet. Skulle det då vara omöjligt
            att komma upp åtminstone till 1 ½ miljard? Jag tror inte det.
          </note>
          <note>
            Miljöarbetet kommer att sätta Sverige på kartan, dels när man
            bygger OS-byn, dels vid transporterna, där man kommer att använda
            miljövänliga transportmedel. Man kommer bl.a. att använda spårvagn
            - jag blir jätteglad om spårvagnarna kommer tillbaka till
          </note>
          <note>
            Stockholm - el-bilar, t-bana osv.
          </note>
          <note>
            Ett par saker till. Ewa Larsson sade: Skall det här vara räddningsplanken
            för gamla Svedala? Är det ett fläskben? Jojo! Hon använde en ironisk
            ton som jag, som jag sade tidigare, inte tycker att vi skall använda
            mot varandra när vi dock har något positivt i sikte som vi tror
            att vi skall kunna genomföra.
          </note>
          <note>
            Fastighetsverket sade Ewa Larsson hade fått en positiv kalkyl
            för att man kanske kunde tjäna pengar, därför att fastigheterna
            skulle öka i pris. Jag tror inte att en statlig myndighet som
            Fastighetsverket bär sig åt på det sättet. Jag tror att man kalkylerar
            realistiskt och svarar på en sådan här remiss på ett riktigt sätt.
          </note>
          <note>
            Min tid är alldeles strax ute, herr talman, så jag ber att få
            återkomma i två av de repliker som jag tar för givet att jag får
            på grund av det jag har sagt till
          </note>
          <note>
            Ewa Larsson. Jag hade skrivit ned någonting helt annat, men jag
            blev faktiskt både ledsen och upprörd över den debatt som hade
            varit.
          </note>
          <note>
            Med detta vill jag yrka bifall till utskottets hemställan.
          </note>
          <note>
            Anf. 177 EWA LARSSON (mp) replik
          </note>
          <note>
            Herr talman! Man skall använda sin oro på rätt sätt, säger Elisabeth
            Fleetwood. Då undrar jag: Vem är domare? Är det Elisabeth Fleetwood
            som är domaren, som kan avgöra vad som är rätt sätt?
          </note>
          <note>
            Vi har avstyrkt det här förslaget i Miljöpartiet därför att vi
            inte tycker att den ekonomiska kalkylen håller, och vi anser inte
            att vi har ett sådant statsfinansiellt läge i Sverige i dag att
            man kan ställa upp på en sådan här garanti. Vi anser inte att
            det här ekonomiska förslaget är ambitiöst. Vi tycker inte att
            5 %
          </note>
          <note>
            vinstmarginal är ambitiöst.
          </note>
          <note>
            Sedan vill jag påminna om igen om att det krävs av ett land som
            söker ett OS-projekt att det skall satsa på kultur och miljö.
            Det ligger i konkurrensreglerna så att säga, i spelet.
          </note>
          <note>
            Jag vill också påminna Elisabeth Fleetwood om att
          </note>
          <note>
            OS-byn inte kom till som någon OS-by. Det är ett bostadsbygge
            i Stockholms stad, ett helt annat projekt, som i ansökan kan användas
            som en OS-by. Det bostadsbygget skulle byggas i vilket fall som
            helst.
          </note>
          <note>
            Och det finns ett beslut i Stockholms stad som säger att all
            ny- och ombyggnation skall ske utifrån ekologiska grundprinciper.
            Det behövs inget OS för att bygga ekologiskt.
          </note>
          <note type="speaker">
            Anf. 178 ELISABETH FLEETWOOD (m)
          </note>
          <note>
            replik
          </note>
          <note>
            Herr talman! Nej, det har vi fått klart för oss helt och hållet
            att Ewa Larsson och Miljöpartiet inte tror på kalkylen. Det var
            inte något nytt i den här repliken.
          </note>
          <note>
            Men om OS-byn var det ju precis det jag sade,
          </note>
          <note>
            Ewa Larsson. Det här är planerat för vanliga stockholmare som
            har ont om bostäder. Men vi kan använda dem och vi kan få hjälp
            att betala dem genom att placera aktiva och ledare i dem under
            dessa 17 dagar.
          </note>
          <note>
            Anf. 179 EWA LARSSON (mp) replik
          </note>
          <note>
            Herr talman! Jag utgår från att Elisabeth Fleetwood inte menar
            att vi, för att kunna bygga ekologiskt i Stockholm - eller för
            att över huvud taget kunna bygga bostäder i Stockholm - måste
            ha OS. Man måste kunna se detta som två separata projekt.
          </note>
          <note type="speaker">
            Anf. 180 ELISABETH FLEETWOOD (m)
          </note>
          <note>
            replik
          </note>
          <note>
            Herr talman! Det senaste som Ewa Larsson sade hänger inte alls
            ihop. Det är inte fråga om ekologiskt byggande eller inte. Vi
            bygger här bostäder ekologiskt, och vi försöker också kombinera
            detta med OS-
          </note>
          <note>
            projektet så att det blir billigare för stockholmarna.
          </note>
          <note>
            Om vi nu lyckas med detta, vilket vi tror - jag kan hänvisa till
            vad Lars Lilja sade förut när han talade om de positiva aspekterna
            på OS-projektet - har vi också lyckats bygga billigare för stockholmarna,
            men det är trots allt inte det som är det viktigaste. Det viktigaste
            är att Sverige kan visa att det kan klara ett sådant här stort
            projekt. Det här är bland de största satsningar ett land kan göra,
            framför allt när det gäller idrott. Jag tror, eller rättare sagt
            jag är ganska övertygad om, att det betyder mycket för vårt näringsliv
            och vår ekonomi, och det betyder mycket för vår svenska idrottsungdom
            och därmed också för alla som kommer att se detta på TV.
          </note>
          <note type="speaker">
            Anf. 181 MARIANNE ANDERSSON (c)
          </note>
          <note>
            Herr talman! Jag måste erkänna att när jag först hörde om tankarna
            på att ansöka om Sommar-OS till
          </note>
          <note>
            Stockholm reagerade jag som många andra mest negativt. Jag tänkte:
            Hur skulle vi kunna ha ett sådant enormt arrangemang här? Vilka
            enorma investeringar och därmed följande kostnader skulle det
            inte innebära? Påfrestningarna på miljön och kulturen samt naturligtvis
            finansieringen var andra frågetecken. Samtidigt kittlade tanken
            ganska mycket att Sverige skulle genomföra ett arrangemang så
            fyllt av glädje och spänning som ett OS ändå är.
          </note>
          <note>
            Efter att ha fått del av konceptet och satt mig in i frågan ordentligt
            har jag ändrat uppfattning och är nu positiv till ansökan och
            till att vi ger en statlig garanti, liksom Centerpartiets partigrupp
            i riksdagen. Vi ser detta projekt som mycket betydelsefullt för
            Sverige och för Sverigebilden utåt. Den uppmärksamhet som
          </note>
          <note>
            Sverige får av ett OS har stor betydelse för näringslivet, jobben
            och turismen till Sverige både före och efter spelen. Självklart
            har det stor betydelse för idrotten och idrottsrörelsen. Vi ser
            alltså betydligt fler fördelar än nackdelar med det här projektet.
          </note>
          <note>
            Jag vill säga något om hur Centern i Stockholm har agerat. Centerns
            fullmäktigegrupp i Stockholm har kunnat påverka inriktningen av
            det här projektet på en rad vitala områden, och projektet har
            nu en klart miljöinriktad profil. Jag skall räkna upp några punkter:
          </note>
          <note>
            - OS skall användas som en drivkraft för att utveckla miljöarbetet
            vad gäller ekologiskt byggande, miljöanpassade transporter och
            vattenvård. Till Ewa
          </note>
          <note>
            Larsson kan jag säga att det inte är säkert att det här hade
            skett annars. Man hade inte haft resurser till det.
          </note>
          <note>
            Nu blir det verkligen en knuff framåt.
          </note>
          <note>
            - OS-byn i Hammarby sjöstad skall bli ett pilotprojekt för ekologiskt
            inriktad stadsplanering i Stockholm.
          </note>
          <note>
            - Naturmark i Stockholm skall bevaras eller ersättas med nyskapad
            naturmark. Ambitionen skall vara att OS skall innebära ett nettotillskott
            av naturmark.
          </note>
          <note>
            - Inga nya anläggningar som gör intrång i nationalstadsparkens
            natur skall byggas.
          </note>
          <note>
            - Arrangemanget skall genomföras med högsta möjliga miljökrav.
            Transporter skall ske med kollektivtrafik eller med miljövänliga
            fordon.
          </note>
          <note>
            - En årlig fristående miljörevision skall genomföras.
          </note>
          <note>
            - SNF och andra miljöorganisationer skall medverka i denna miljöanpassning.
            Alla partier kommer att vara med och arbeta med förberedelserna
            inför
          </note>
          <note>
            OS.
          </note>
          <note>
            Allt detta ger stora möjligheter att marknadsföra svenskt miljöarbete
            och svensk miljöteknik utomlands.
          </note>
          <note>
            Dessutom är de höga ambitionerna när det gäller kultursatsningen
            mycket välkomna. Såvitt jag erfarit kommer de att spegla både
            traditionell svensk kultur och det mångkulturella samhälle vi
            lever i. Avstampet sker ju redan när Stockholm blir kulturhuvudstad
          </note>
          <note>
            1998, och detta har alla möjligheter att bli en mångårig manifestation
            av svensk kultur.
          </note>
          <note>
            Förberedelser och genomförande kommer också att skapa många arbetstillfällen.
            Enligt vad jag förstått kommer många invandrarungdomar att engagera
            sig i det frivilligarbete som skall göras, och jag ser det som
            ett unikt tillfälle att få dem att känna engagemang och delaktighet
            i det svenska samhället. Vi har ett oerhört stort behov av att
            göra någonting så att de kan känna denna delaktighet. Jag tror
            verkligen att idrotten är ett sätt.
          </note>
          <note>
            Jag vill också understryka att detta naturligtvis skall vara
            ett projekt för hela landet, och det tror jag att vi svenskar
            känner.
          </note>
          <note>
            Remissinstanserna har ju överlag varit positiva med någon tveksamhet
            för de ekonomiska kalkylerna när det gäller det lotteri som vi
            har diskuterat så mycket här, valutakursförändringar m.m. Det
            är givet att ett så här stort projekt innebär osäkerheter. Dessutom
            är det om åtta år det skall genomföras. Det är naturligtvis viktigt
            att budgeten är väl genomarbetad.
          </note>
          <note>
            Såvitt jag har förstått är den det, så mycket man kan begära.
            Finansutskottet har i sitt yttrande också skärpt kraven när det
            gäller ekonomin. Det var bra, och kulturutskottet har tagit till
            sig det.
          </note>
          <note>
            De senaste olympiska sommarspelen har samtliga gått med företagsekonomisk
            vinst. Ewa Larsson efterlyste här en kalkyl över samhällsekonomiska
            kostnader. Det är klart att det är intressant, men då måste man
            i bedömningen också räkna med de intäkter som detta projekt medför:
            skatteintäkter, ökad besöksfrekvens, ökad sysselsättning, goodwill,
            exportinkomster osv. Man måste ju räkna med både plus och minus.
          </note>
          <note>
            Ewa Larssons inlägg här visar att hon läst både proposition,
            betänkande och all annan information som en viss potentat läser
            Bibeln. Hon har bara sett det negativa och avfärdar det positiva.
            Det kanske är för mycket att begära att fråga efter en viss balans
            i sammanhanget.
          </note>
          <note>
            Angående det som Ewa Larsson och även Charlotta L Bjälkebring
            föreslog om ett permanent OS i Aten som skulle betalas av världens
            näringsliv vill jag säga att det är en utopi. Jag tror inte att
            näringslivet skulle ställa upp på något sådant i ett land, och
            jag tror inte att det skulle ge de positiva effekter som Ewa Larsson
            och Charlotta L Bjälkebring utmålar i sina tankar. Jag tror att
            det ligger en stor poäng i att OS genomförs i olika länder och
            speglar internationalismen på ett sätt som väcker intresse för
            många olika länder. Det skulle alltså vara en utopi, och näringslivet
            skulle inte ställa upp på det. Jag vill säga till Ewa Larsson
            att jag tror att det är bättre att vara realist i det avseendet
            än utopist.
          </note>
          <note>
            Slutligen vill jag säga att jag tillstyrker det här betänkandet
            i sin helhet. Jag tror dessutom att Stockholm är en stark kandidat,
            och jag vill önska arrangörerna framgång när OS-staden skall utses
            i september nästa år.
          </note>
          <note>
            Anf. 182 EWA LARSSON (mp) replik
          </note>
          <note>
            Herr talman! Jag är glad att det finns visionära utopister.
          </note>
          <note>
            Om det här projektet var ett bra projekt för näringslivet skulle
            näringslivet ställa upp. Vi kan väl ändå vara överens om att näringslivet
            har gjort tummen ned. Till skillnad från Marianne Andersson måste
            jag erkänna att jag var positiv till OS-projektet när det började
            diskuteras för många år sedan. Men ju mer jag satte mig in i frågan
            desto mer tveksam har jag blivit och så småningom helt sågat den
            ekonomiska kalkylen och den miljömässiga argumentationen.
          </note>
          <note>
            Centerns resonemang i Stockholm om nettotillskott i miljön är
            litet patetiskt. De som bor i Hammarbyhöjden har flyttat ut från
            Södermalm för att få höra litet fågelsång, och nu skall de bli
            grannar med den här gigantiska arenan. Centern i Stockholm har
            då sagt till dem att den miljö som tas ifrån dem vid porten till
            Nackareservatet skall man återställa på någon annan plats. Endera
            får man då riva hus i Hammarbyhöjden, eller också får man återställa
            den här miljön på någon annan plats i staden. Jag undrar: Till
            glädje för vem?
          </note>
          <note>
            Marianne Andersson tycker att det är bra att byggbranschen nu
            får lära sig miljötänkande. Att använda det som ett argument för
            OS är ett ovanligt dyrt sätt att skaffa sig kunskap på.
          </note>
          <note type="speaker">
            Anf. 183 MARIANNE ANDERSSON (c)
          </note>
          <note>
            replik
          </note>
          <note>
            Herr talman! Det är självklart att byggbranschen också har kunskaper
            om miljöteknik, men det handlar om att ha projekt att omsätta
            kunskaperna i och verkligen visa att man kan både ha samhällsplanering
            och bygga på ett ekologiskt sätt, även i stor skala. Det här är
            ett ganska unikt tillfälle, som inte återkommer.
          </note>
          <note>
            Näringslivet har väl inte gjort tummen ned. Näringslivet har
            inte gått med i ansökan, men det är klart att näringslivet kommer
            att vara intresserat av projektet.
          </note>
          <note>
            Det har diskuterats så mycket om ekonomi fram och tillbaka här
            att det är ganska överflödigt att lägga till någonting mer. Ewa
            Larsson måste ha betydligt större kompetens än alla remissinstanser
            och andra som har ställt sig bakom projektet när det gäller att
            bedöma ekonomin. Jag kan bara gratulera Ewa Larsson till att ha
            den kompetensen, men jag delar inte hennes uppfattning.
          </note>
          <note>
            Anf. 184 EWA LARSSON (mp) replik
          </note>
          <note>
            Herr talman! Det är inte bara så att de 28 remissinstanserna
            har jublat och sagt att det är jättebra, utan många ekonomer har
            utdömt projektet, bl.a. från
          </note>
          <note>
            RRV, som är störst, men också från Chalmers, som har kritiserat
            de ekonomiska glädjekalkylerna.
          </note>
          <note>
            Om vi säger att det måste finnas projekt för att bygga miljövänligt,
            är det då ett OS-projekt som behövs för att byggbranschen skall
            få visa sin kompetens? Avveckla kärnkraften, så har byggbranschen
            chans att visa kompetens!
          </note>
          <note type="speaker">
            Anf. 185 MARIANNE ANDERSSON (c)
          </note>
          <note>
            replik
          </note>
          <note>
            Herr talman! Ewa Larsson har en sagolik förmåga att blanda ihop
            äpplen och päron i debatten. Kärnkraften är en sak, och det som
            kommer att ske när den avvecklas är en helt annan debatt. Det
            är inte alls fråga om ett sådant projekt som det här.
          </note>
          <note>
            Det är klart att det finns människor som funderar över det här
            och känner en viss osäkerhet. Det är ett projekt som ligger åtta
            år fram i tiden och som är väldigt stort, så det är klart att
            det finns en stor osäkerhet. Ingen kan vara tvärsäker.
          </note>
          <note>
            Det är egentligen inte någon som tidigare i den här debatten
            har uttryckt sig tvärsäkert om exakt hur det blir. Det kan vi
            inte säga, därför att det är väldigt svårt. Men vi har tillsammans
            gjort den bedömningen att fördelarna överväger nackdelarna med
            det här projektet. Man måste kunna göra en bedömning, annars skulle
            man aldrig våga satsa på någonting. Men
          </note>
          <note>
            Eva Larsson är fullständigt tvärsäker på att hon har rätt. Om
            det är någonting som jag är misstänksam mot så är det människor
            som är fullständigt tvärsäkra om saker och ting som ändå är så
            svåra.
          </note>
          <note>
            Anf. 186 CHARLOTTA L
          </note>
          <note>
            BJÄLKEBRING (v) replik
          </note>
          <note>
            Herr talman! Jag vill säga till Marianne Andersson att jag inte
            tror att OS skall finansieras av näringslivet. Det sade jag inte
            heller i mitt anförande. Jag tror på en solidarisk finansiering
            från deltagarländerna.
          </note>
          <note>
            Jag tror också att det då är lämpligt med ett permanent OS-stadion,
            exempelvis i Aten, dit historien går tillbaka. Det är viktigt
            just med historia, därför att det är i historien som vi hämtar
            vår identitet.
          </note>
          <note type="speaker">
            Anf. 187 MARIANNE ANDERSSON (c)
          </note>
          <note>
            replik
          </note>
          <note>
            Herr talman! Jag skall be om ursäkt. Det var inte
          </note>
          <note>
            Charlotta Bjälkebring som sade att en OS-by i Aten skulle finansieras
            av näringslivet, utan det var Ewa
          </note>
          <note>
            Larsson som hade den uppfattningen. Jag tar därför tillbaka det
            jag sade.
          </note>
          <note>
            Jag tror inte riktigt att det är realistiskt att tänka sig att
            man skulle ha en permanent arena för OS i
          </note>
          <note>
            Aten. Jag tror inte att det är någonting som länderna gemensamt
            skulle ställa upp för på det sättet. Jag tror att det är många
            länder som tycker att det är fantastiskt att få ha OS i sitt land
            och menar att det ger ett lyft för landet.
          </note>
          <note type="speaker">
            Anf. 188 INGEMAR JOSEFSSON (s)
          </note>
          <note>
            Herr talman! När jag har lyssnat på debatten har jag kommit att
            tänka på skillnaden mellan pessimisten och optimisten. Pessimisten
            säger: Nu kan det inte blir sämre. Optimisten säger: Jo, det kan
            bli mycket sämre.
          </note>
          <note>
            Det är ungefär så det är. De flesta är försiktiga, vågar inte
            och vill visa på problemen.
          </note>
          <note>
            I de länder som är våra konkurrentländer diskuterar man möjligheterna,
            och vi tittar på var svårigheterna finns. Till en viss del är
            det bra. På det sättet kan man få en möjlighet att analysera den
            situation man befinner sig i, för att göra en starkare ansökan.
            Men om man lyssnar på en del av talarna, inser man att de inte
            vill ha en starkare ansökan utan snarare vill säga att vi i Sverige
            inte duger till det här, att vi inte klarar av sådant här, att
            det här inte är vårt bord - det är
          </note>
          <note>
            Amerika, Ryssland och andra stora stater som skall hålla på med
            det här. Jag tror att det är fel.
          </note>
          <note>
            Jag tror dessutom inte att en olympiad bara gäller i
          </note>
          <note>
            17 dagar, som man kan tro. Jag är inte så gammal, och jag var
            inte med 1912 när vi hade olympiad i Sverige.
          </note>
          <note>
            Men jag har ändå hört talas väldigt mycket om 1912.
          </note>
          <note>
            Det är alltså inte bara fråga om de 17 dagarna, utan det talas
            om det, och det lever vidare i en nation.
          </note>
          <note>
            Stadion i Stockholm kallas bara Stadion och har inget annat namn
            i övrigt, och det är en koppling till olympiaden. Så är det i
            flera städer. I Helsingfors talar man om Olympiastadion, som kopplas
            direkt till den olympiad som var där. Lillehammer visste folk
            inte vad det var före olympiaden. Det får alltså oerhörda effekter,
            som går utöver de 17 dagarna.
          </note>
          <note>
            Jag har varit i Sydney och i Atlanta. Jag har pratat med dem
            som höll på med OS-satsningen i Atlanta, och jag har tittat på
            utställningen i Sydney för knappt ett år sedan och på vad som
            sker där. Det är satsningar som sker i de här samhällena. Vi skall
            inte göra likadant; det är inte våra satsningar. Men ingen kan
            säga att det inte betyder någonting för det samhälle där en olympiad
            skapas. Det görs satsningar som kommer samhället till del. De
            kan göras på ett klokt sätt, och de kan göras på ett dåligt sätt.
          </note>
          <note>
            Jag delar mycket av det som Elisabeth Fleetwood,
          </note>
          <note>
            Lars Lilja och Marianne Andersson har sagt, och jag skall inte
            kommentera det ytterligare.
          </note>
          <note>
            Marianne Andersson var inne på en del som jag tror är en orsak
            till att många människor blir oroliga för ett OS. Man tycker att
            detta är ett enormt evenemang och säger: Vi som är så små, skall
            vi klara det här?
          </note>
          <note>
            Jag tror att den bästa jämförelsen för att visa hur stort arrangemanget
            är kan vara att beräkna hur många besökare som OS kommer att ha.
            Man räknar med att 250 000 kommer att röra sig i Stockholm under
            en OS-dag. Det ligger då 100 000 under antalet som besöker Vattenfestivalen.
          </note>
          <note>
            Detta är inte ett omöjligt arrangemang. Detta är ett arrangemang
            som vi vet hur vi skall handskas med.
          </note>
          <note>
            Jag tror att det är viktigt att säga det till alla. Detta är
            ingenting som är för stort för Sverige. Detta är ingenting som
            vi inte kan klara av.
          </note>
          <note>
            Visst är det ett stort evenemang, men vi har i Sverige gott anseende
            när det gäller att klara stora internationella arrangemang. Vi
            har en folkrörelse som ställer upp på ett sätt som inte sker i
            andra länder.
          </note>
          <note>
            Arrangemanget kan också skapa arbetstillfällen, kanske tiotusentals
            arbeten under en sexårsperiod. Det kan heller inte vara fel.
          </note>
          <note>
            Det måste vara rätt att våga satsa. Vi kommer ut till ungefär
            3 miljoner TV-tittare över hela världen, där vi kan marknadsföra
            Sverige, vårt sätt att vara och vad vi tycker. Det är en unik
            möjlighet att profilera
          </note>
          <note>
            Sverige utomlands.
          </note>
          <note>
            När jag hör Ewa Larsson är jag rätt bergis på att om vi fick
            en sponsor som tog hela evenemanget så skulle Ewa Larsson ändå
            inte satsa på OS. Det är själva OS hon är emot. De andra sakerna
            är svepskäl.
          </note>
          <note>
            RRV har dömt ut det här evenemanget, sade Ewa
          </note>
          <note>
            Larsson. Det har RRV faktiskt inte gjort. Man har visat på vad
            man upplever som brister. Jag vill påstå att alla de remissinstanser
            som kommit in med påpekanden har gjort en insats. Det innebär
            faktiskt att vi kan göra en ansökan bättre och se till att eventuella
            misstag som skulle kunnat begås kan undvikas. Det är bra med kritik.
            På det stadium som vi nu befinner oss på har vi gott om tid för
            att analysera den kritik som har kommit och för att rätta minus
            till plus. Egentligen har ingen remissinstans sagt nej till det
            här projektet, och det är väl värt att notera.
          </note>
          <note>
            Riksdagen har tidigare haft möjligheter att fatta beslut om den
            här typen av garantier. Jag vill nämna att vi har haft sådana
            både till VM i Göteborg och till vinter-OS i Falun, Östersund,
            Åre, Ragunda. Detta är inget unikt. Den här garantin är faktiskt
            mindre än vad garantin har varit till en del av de mindre spelen.
          </note>
          <note>
            Riksdagens åtaganden är alltså inte större än de man har gjort
            tidigare. Det är inget unikt som riksdagen nu håller på att göra
            när man ställer sig bakom den här delen. Men jag vill också säga
            att detta är en satsning inte bara för en del av Sverige utan
            för hela Sverige.
          </note>
          <note>
            Herr talman! Med detta vill jag yrka bifall till utskottets hemställan.
          </note>
          <note type="speaker">
            Anf. 189 ELISABETH FLEETWOOD (m)
          </note>
          <note>
            replik
          </note>
          <note>
            Herr talman! Ingemar Josefsson uttryckte sig på ett sådant sätt
            att jag fick lust att för undvikande av alla missförstånd säga
            att jag inte heller var med
          </note>
          <note>
            1912.
          </note>
          <note>
            Anf. 190 EWA LARSSON (mp) replik
          </note>
          <note>
            Herr talman! Nej, vem var det?
          </note>
          <note>
            Det finns två aspekter på det här, Ingemar Josefsson. Den ena
            är den ekonomiska: Skulle vi få full täckning från näringslivet
            är den delen okej för vår del. Den andra är den miljömässiga:
            Vi ser att man nu skall marknadsföra Sverige som miljönation genom
            att smeta ut miljöfarligt avfall över ett större område.
          </note>
          <note>
            Jag tycker att vi i stället skulle kunna samarbeta med
          </note>
          <note>
            Göteborg och inte bygga en ny arena i Stockholm; i
          </note>
          <note>
            Göteborg har man en arena som klarar det här projektet. Så talar
            en realist.
          </note>
          <note>
            Sedan måste jag säga att jag tycker att det är litet väl magstarkt
            att jämföra möjligheter till risktagande mellan Stockholm och
            Los Angeles. Även om man är väldigt stolt över Stockholm och Sverige
            måste man inse att det är fråga om olika proportioner.
          </note>
          <note>
            Om det nu är så att socialdemokrater, moderater och andra som
            tillsammans är i majoritet här i kammaren tycker att det här är
            så fantastiskt bra, så varför då inte säga: Vi vill ha OS, oavsett
            om det blir plus eller minus, för vi tycker att det här är så
            fantastiskt.
          </note>
          <note>
            Då skulle i alla fall min respekt öka för alla er som tror att
            det här blir så bra. Jag tror - det är min övertygelse - att det
            finns andra möjligheter att sätta Sverige på världskartan.
          </note>
          <note>
            Anf. 191 INGEMAR JOSEFSSON (s) replik
          </note>
          <note>
            Herr talman! Ewa Larsson bekräftade nu precis det jag sade från
            talarstolen för en stund sedan: Om man hade fått sponsring så
            hade det ändå inte räckt -
          </note>
          <note>
            då är det miljön. Då har man hittat ett nytt hinder.
          </note>
          <note>
            Och om vi klarade miljön skulle vi flytta till Göteborg, om jag
            förstod det rätt. Alltså: Detta skall inte arrangeras - det är
            huvudinställningen - oavsett vad vi gör. Hur debatterar man mot
            en sådan?
          </note>
          <note>
            Låt mig säga att Göteborg ju inte har de andra faciliteter som
            behövs. I Stockholm är det faktiskt ovanligt litet som måste byggas
            ytterligare i jämförelse med många andra platser där man har arrangerat
          </note>
          <note>
            OS.
          </note>
          <note>
            Anf. 192 EWA LARSSON (mp) replik
          </note>
          <note>
            Herr talman! Det finns många aspekter på de här ekonomiska kalkylerna,
            och några miljökonsekvensbeskrivningar har fortfarande inte gjorts
            på de planerade arenaprojekt som skall avgöras i arkitekttävlingen.
            Det kan vara bra att påminna om det.
          </note>
          <note>
            Om majoriteten nu tycker att det här är så fantastiskt bra, oavsett
            om det går med vinst eller förlust -
          </note>
          <note>
            ta då hela garantin via statsbudgeten och visa att ni tror på
            det här! Precis som Ingemar Josefsson sade är det en ovanligt
            liten garanti som staten här föreslås ställa upp med till Stockholms
            stad, samtidigt som detta är det största risktagande som i varje
            fall jag känner till.
          </note>
          <note>
            Anf. 193 INGEMAR JOSEFSSON (s) replik
          </note>
          <note>
            Herr talman! Finns det någon situation då Ewa
          </note>
          <note>
            Larsson skulle tycka att ett OS var bra? Det tror faktiskt inte
            jag.
          </note>
          <note>
            Ewa Larsson sade att man skulle kunna öka garantierna ytterligare.
            Men det är ju inte det vi diskuterar! Detta är en samlad satsning
            från en region och från nationen. Det är det som är poängen. Vi
            skall göra detta tillsammans. Vi skall naturligtvis inte sitta
            och lurpassa på varandra, utan var och en skall dra sitt strå
            till stacken för att se till att detta blir ett så bra arrangemang
            som möjligt för att vi som lever i det här landet skall kunna
            få ut så stora effekter som möjligt av det.
          </note>
          <note>
            Anf. 194 CHARLOTTA L
          </note>
          <note>
            BJÄLKEBRING (v) replik
          </note>
          <note>
            Herr talman! Jag vill säga till Ingemar Josefsson:
          </note>
          <note>
            Det vi nu i dag skall ta ställning till är de ekonomiska kalkylerna.
            Alla är vi också överens om att det finns risker i de här beräkningarna.
            Jag är inte beredd att ta de riskerna - det är skillnaden. Däremot
            håller jag med om att ett OS skulle ge god stämning för Sverige
            och att det skulle innebära ett lyft för folkrörelsen idrotten.
            Det är vi helt överens om.
          </note>
          <note>
            Anf. 195 INGEMAR JOSEFSSON (s) replik
          </note>
          <note>
            Herr talman! Vi är några som från kammarens talarstol i dag har
            sagt att vi vill satsa på Sverige genom det här evenemanget. Vad
            Vänsterpartiet vill göra är enligt vad jag har förstått att satsa
            pengarna på Aten.
          </note>
          <note>
            Det kommer oss i Sverige föga till del. Vi gör en satsning på
            Sverige - ni gör en satsning på Aten!
          </note>
          <note>
            Anf. 196 CHARLOTTA L
          </note>
          <note>
            BJÄLKEBRING (v) replik
          </note>
          <note>
            Herr talman! Aten var mer en vision. Där skulle man kunna samlas
            kring själva idrottandet.
          </note>
          <note>
            När det sedan gäller de ekonomiska kalkylerna vill jag säga att
            jag i dag inte kan ställa mig bakom dem.
          </note>
          <note>
            Satsa på Sverige - visst, men de summor som finns i
          </note>
          <note>
            OS-projektet skulle vi faktiskt kunna satsa på långsiktig turism
            och andra saker i Sverige, som utan det här risktagandet kunde
            sätta Sverige på kartan. Jag tror inte att det behövs ett OS för
            det.
          </note>
          <note>
            Anf. 197 INGEMAR JOSEFSSON (s) replik
          </note>
          <note>
            Herr talman! Charlotta Bjälkebring talar om långsiktig turism.
            Vi pratar här om år 2004. Vad är långsiktig turism? Är det 2010
            eller 2020? Det är väl snarare så att 2004 ligger litet för långt
            bort för att det skall vara riktigt bra i den situation som vårt
            land befinner sig i.
          </note>
          <note type="speaker">
            Anf. 198 STEN ANDERSSON (m)
          </note>
          <note>
            Herr talman! Jag skulle vilja inleda med att fråga den verbalt
            mycket skickliga debatrisen - för att använda korrekt form - Ewa
            Larsson vilken folkomröstning hon refererade till i sitt första
            anförande.
          </note>
          <note>
            Herr talman! Jag är för ett OS. Hamnar det här i
          </note>
          <note>
            Birka, så gärna för mig. Jag kommer också att rösta för det i
            morgondagens votering. Men jag protesterar mot de kalkyler som
            man här har visat upp. Jag vågar påstå att ingen regering under
            normala förhållanden skulle ha presterat en kalkyl som den vi
            har sett här i dag och som vi kan ta del av i betänkandet.
          </note>
          <note>
            För det första kan man undra vilket OS som har gått ihop. Man
            refererar från och med OS 1984 i Los
          </note>
          <note>
            Angeles. Det är även det mycket tveksamt.
          </note>
          <note>
            Vi hade i fjol ett friidrotts-VM i Göteborg. Svenska folket kunde
            varenda kväll i olika caféprogram lyssna på hur den ena efter
            den andra berättade hur exklusivt positivt detta arrangemang var.
            Nu i efterhand, med facit i hand, kan vi alla notera att ordet
          </note>
          <note>
            "succé" borde strykas ur deras ordlista.
          </note>
          <note>
            Jag deltog för något år sedan i en resa ned till
          </note>
          <note>
            Sevilla. Det hade året innan varit världsutställning.
          </note>
          <note>
            Man påstod innan man byggde världsutställningen att den skulle
            innebära ett lyft för området. Jag kom till en flygplats som jag
            trodde höll på att byggas om. Det gick ett flygplan om dagen till
            Madrid. Stora arrangemang innebär inte automatiskt att man får
            bra effekter.
          </note>
          <note>
            Jag påstår, herr talman, att kalkylerna i betänkandet är några
            av de största luftballonger som någonsin har presenterats i Sveriges
            riksdag. Man frågar sig om
          </note>
          <note>
            Riksrevisionsverkets åsikt inte är känd för utskottet.
          </note>
          <note>
            Det är rätt att de inte har dömt ut projektet, men de har sagt
            att kalkylerna är mycket tveksamma.
          </note>
          <note>
            Jag vill ge två exempel. Vid friidrotts-VM i Göteborg i fjol
            kostade polisbevakningen 400 miljoner kronor. RRV säger att det
            kommer att kosta 700 miljoner för polisen att bevaka ett OS i
            Stockholm.
          </note>
          <note>
            Stockholms kommun baserar sin kalkyl på att det kommer att kosta
            200 miljoner, och det har tydligen riksdagens majoritet köpt.
            Skall polisen bli så mycket effektivare? Frågan är fri att besvara.
          </note>
          <note>
            Man pratar om att det skall komma in 2,5 miljarder netto på lotterier.
            Det innebär, om jag får lov att bidra med viss sakkunskap till
            kammaren, att man skall hämta hem 6 miljarder brutto. Hälften
            går i skatt till staten. Olika ombud har ca 10 % i provision.
          </note>
          <note>
            Jag riktar mig kanske framför allt till Ingemar Josefsson när
            jag säger att man skall veta att Penninglotteriet säljer penninglotter
            för 500 miljoner kronor per år. Kommer svenska folket under de
            kommande sex sju åren att få så mycket pengar, och kommer man
            cementera de pengarna genom att köpa lotter knutna just till ett
            OS i Stockholm?
          </note>
          <note>
            Jag vet, och det vet de flesta, att spelmarknaden och spelbenägenheten
            är rätt så konstant. Det gör ingenting i det stora sammanhanget
            om de som spelar skiftar spelform, utan resultatet blir detsamma.
            Detta är väldigt mycket en glädjekalkyl.
          </note>
          <note>
            Man säger att näringslivet skall sponsra. Jag har suttit i trafikutskottet
            och sett hur näringslivet skulle sponsra Arlandabanan. Vi skall
            inte prata mer om det.
          </note>
          <note>
            Man refererar till positiva instanser. Jag kan tala om en instans
            som var positiv. Det var Tipstjänst. Jag skall inte prata mer
            om det heller.
          </note>
          <note>
            Herr talman! Det är inte mycket som kan garanteras, men om Birka
            får ett OS tror jag att man kommer till kammaren efter OS och
            begär pengar, därför att det kostade pengar. Det vet vi om. Men
            tala om att det kostar pengar, och inbilla inte svenska folket
            att det inte kommer att kosta någonting. Vi kommer att tvingas
            att betala för detta, men det är bättre att tala om det i dag
            än att göra det efteråt.
          </note>
          <note>
            Anf. 199 INGEMAR JOSEFSSON (s) replik
          </note>
          <note>
            Fru talman! Sten Andersson var inne på någonting som jag tror
            är viktigt i början. Den samhällsekonomiska effekten av denna
            typ av arrangemang är naturligtvis väldigt svår att bedöma.
          </note>
          <note>
            Tidigare har man gjort undersökningar framför allt i samband
            med mässor som sker i olika regioner. Man har kunnat konstatera
            samhällsekonomiska effekter i övrigt för mässor. Senare har man
            gått ut och tittat också på kultur- och idrottsevenemang och upptäckt
            att de ger ungefär samma effekter som mässor. De ger andra ekonomiskt
            positiva sidoeffekter för samhällena. Det tror jag är undervärderat.
          </note>
          <note>
            Det största idrottsevenemang vi har haft i Stockholm den senaste
            tiden är väl ishockey-VM, som vi hade förra året. Det gav de facto
            idrottsarrangörerna
          </note>
          <note>
            57 miljoner netto. Det går alltså att göra evenemang med nettovinster.
            Jag har inte räknat in några samhällsekonomiska effekter. Det
            vet vi att vi faktiskt fick då också.
          </note>
          <note>
            Som jag sade tidigare är det bra att vi har fått dessa utlåtanden
            från olika remissinstanser. Det innebär att vi kommer att vara
            bättre när OS genomförs. Dessa utlåtanden tar man nu till sig,
            för att se till att det blir ett så ekonomiskt bra OS som möjligt.
          </note>
          <note>
            Anf. 200 STEN ANDERSSON (m) replik
          </note>
          <note>
            Herr talman! Jag hoppas att jag klargjorde att också jag vill
            att Birka skall ansöka om att få OS, men jag tycker att de kalkyler
            som har presenterats för riksdagen och som vi i morgon skall besluta
            om, vilka jag ställer mig bakom av ren och skär partilojalitet,
            minst sagt är bristfälliga. Jag tror inte att någon regering under
            normala förhållanden hade presenterat en sådan kalkyl som den
            vi nu skall ta ställning till.
          </note>
          <note>
            Man kan hitta enstaka arrangemang som har lyckats ekonomiskt
            sett, men i stort sett har det inte lyckats. Min kritik baseras
            på att jag tycker att man skall tala om för människorna vad detta
            kommer att innebära före OS. Det blir regelmässigt en förlust,
            men det kan kanske finnas andra och positivare effekter framöver.
          </note>
          <note>
            Jag nämnde lotteriet och, inte att förglömma, polisen. Hur kan
            polisen i Stockholm bli så pass mycket effektivare än polisen
            i Göteborg, Ingemar Josefsson?
          </note>
          <note>
            Har Riksrevisionsverket så dåligt på fötterna när man säger att
            polisen kostar 700 miljoner? Stockholms kommun säger 200 miljoner,
            men det kostade 400
          </note>
          <note>
            miljoner - det är många siffror, herr talman - i Göteborg, vid
            ett arrangemang som ändå var betydligt mindre.
          </note>
          <note>
            Till sist vill jag säga att jag ibland i kammaren har blivit
            beskylld för att vara grov i flyktingpolitikdebatten. Att stå
            här i kammaren och säga att det som inte går till Stockholm går
            till Aten tycker jag överträffar det mesta.
          </note>
          <note>
            Anf. 201 INGEMAR JOSEFSSON (s) replik
          </note>
          <note>
            Herr talman! Jag tycker för min del att det man bl.a. skall ta
            till vara från remissinstanserna är deras påpekande om polisen,
            Sten Andersson. I den budget som är gjord har det också lagts
            in marginaler vad gäller den delen. Vi har tid på oss. Vi har
            haft en remissomgång för att få synpunkter, och den har varit
            värdefull.
          </note>
          <note>
            Att sedan säga att enskilda evenemang har gått ihop, när jag
            visar på det, tycker jag är litet orättvist.
          </note>
          <note>
            Flera av de senaste sommarolympiaderna har de facto gått ihop.
          </note>
          <note>
            Anf. 202 STEN ANDERSSON (m) replik
          </note>
          <note>
            Herr talman! Det talades om marginaler. Okej, allt är marginellt.
            Men det gäller 500 miljoner minus vad beträffar polisen, om vi
            nu skall ha någon form av tilltro till RRV. Har vi inte det bör
            vi skrota den aktiviteten och satsa pengarna på någonting annat.
            Det gäller 500 miljoner i kursförluster, därför att kalkylerna
            baseras på en dollar på 7,50. I dag är den nere i
          </note>
          <note>
            6,82, tror jag. Det är alltså en miljard vi pratar om.
          </note>
          <note>
            När man som företrädare för ett OS kallar en miljard för "marginaler"
            tycker jag att vi bör bli mycket försiktiga.
          </note>
          <note>
            Herr talman! Jag vill betona att jag är positiv till att vi skall
            ha ett OS i Sverige. Jag är en sann idrottsvän. Men jag vill att
            ni skall tala om sanningen för oss innan. Kom inte och säg efteråt
            att ni inte hade någon aning om detta!
          </note>
          <note>
            Anf. 203 EWA LARSSON (mp) replik
          </note>
          <note>
            Herr talman! Jag måste säga att jag har stor respekt för Sten
            Anderssons ärlighet. Jag efterlyste tidigare just att man skall
            säga som det är - det har jag efterlyst flera gånger förr. Man
            skall säga att man vill ha ett OS och att det får kosta vad det
            kosta vill.
          </note>
          <note>
            Det handlar om 700 miljoner för polisen. Sedan tillkommer 400
            miljoner för att landstinget skall kunna klara av sjukvården.
            Tunnelbanestationer skall byggas om. Det handlar om tvärspår,
            ökad turtäthet osv. Detta är kostnader för stad och landsting.
            När vi pratar om skatteintäkter från alla som skall komma hit
            och konsumera handlar det om intäkter till staten.
          </note>
          <note>
            Anf. 204 STEN ANDERSSON (m) replik
          </note>
          <note>
            Herr talman! Nu är jag i den unika situationen att jag har en
            chans att ställa en fråga till Ewa Larsson.
          </note>
          <note>
            Detta innebär att hon måste svara på den fråga som jag ställde
            i mitt inledningsanförande: Vilken folkomröstning refererade Ewa
            Larsson till?
          </note>
          <note>
            Det skulle vara klargörande att få svar på den frågan. Jag tror
            inte att det handlade om den folkomröstning som jag var med om
            1980.
          </note>
          <note>
            Jag håller med Ewa Larsson om att man skall berätta vad detta
            kostar, men jag tror inte att Ewa Larsson delar min uppfattning
            om att Sverige bör ha ett
          </note>
          <note>
            OS. Många andra länder som är betydligt fattigare än
          </note>
          <note>
            Sverige, även om man räknar med vår stora statsskuld, har tagit
            ett ansvar. De anser att sådant här samlar människor och skapar
            intresse. Det handlar inte om 3 miljoner, som Ingemar Josefsson
            sade, utan kanske om 3 miljarder som ser på detta via TV-
          </note>
          <note>
            kanalerna.
          </note>
          <note>
            Det är viktigt att man kan fånga och ena människor på det här
            viset. Men vi skall vara litet ärliga.
          </note>
          <note>
            Ewa Larsson! Du vill inte ha ett OS i Sverige. Jag brukar inte
            säga du i riksdagen, men undantaget bekräftar regeln.
          </note>
          <note>
            Anf. 205 EWA LARSSON (mp) replik
          </note>
          <note>
            Herr talman! Det är alltid trevligt när andra talar om vad man
            vill eller inte vill.
          </note>
          <note>
            Jag skulle uppskatta om också socialdemokraterna kunde säga som
            Sten Andersson: Vi vill ha ett OS, kosta vad det kosta vill.
          </note>
          <note>
            Med tanke på den ekonomiska kalkyl som jag ser och att miljökonsekvensbeskrivningar
            hittills är obefintliga har jag inget underlag för att säga ja
            till ett
          </note>
          <note>
            OS. Men jag har respekt för att man tycker att det behövs någonting
            som samlar nationen, att man inte tycker att det finns några samhällsvisioner
            och att man inte tror på en avveckling av kärnkraften. Man ser
            att detta är vad som behövs just nu för att samla nationen och
            att det får kosta vad det kosta vill. Det har jag respekt för.
          </note>
          <note>
            Anf. 206 STEN ANDERSSON (m) replik
          </note>
          <note>
            Herr talman! Jag ställde en fråga till Ewa Larsson om vilken
            folkomröstning hon refererade till i sitt inledningsanförande.
            Jag är väl medveten om att min skånska kan vara besvärlig. Men
            jag skall försöka prata sakta, klart och tydligt.
          </note>
          <note>
            Ville Ewa Larsson på något vis försöka plocka poäng i den här
            debatten genom att tala om den folkomröstning som ägde rum 1980?
            Jag ställde en fråga.
          </note>
          <note>
            Tystnaden är total. En nål som man släpper i Faraos gravkammare
            är ett stort brak i jämförelse med det svar som Ewa Larsson dess
            värre inte åstadkommer.
          </note>
          <note type="speaker">
            Anf. 207 LARS LILJA (s)
          </note>
          <note>
            Herr talman! Det skulle vara intressant att veta var
          </note>
          <note>
            Sten Andersson har fått uppgifterna om vad kostnaderna för polisen
            under friidrotts-VM i Göteborg uppgick till. Jag har nämligen
            försökt få reda på det från utredningstjänsten. Där lyckades man
            inte få fram de uppgifterna.
          </note>
          <note>
            Sten Andersson sade också att vi i utskottet inte var riktigt
            klara över vad vi fattade beslut om i det här fallet, att vi inte
            kunde ekonomin. Jag vill påtala att jag i mitt anförande faktiskt
            sade att polisen i sitt remissyttrande har sagt att polisens extra
            kostnader beräknas uppgå till ungefär 500 miljoner. När jag gav
            mitt exempel på hur det ekonomiska utfallet i samhället skulle
            kunna bli räknade jag faktiskt med 500
          </note>
          <note>
            miljoner för polisens kostnader och ytterligare 500
          </note>
          <note>
            miljoner för andra myndighetskostnader.
          </note>
          <note>
            Sten Andersson var också inne litet grand på
          </note>
          <note>
            Tipstjänsts möjligheter att få in dessa summor. I mitt exempel
            rör det sig om att Tipstjänst skulle nå en marknadsandel på den
            totala spelmarknaden på någonstans mellan 2 och 3 %. Spelmarknaden
            är inte helt statisk. Den växer med någon enstaka procent per
            år. Jag tror faktiskt att Tipstjänst med en bra marknadsföring
            skulle kunna utnyttja denna lilla tillväxt i spelmarknaden till
            detta OS-spel.
          </note>
          <note type="speaker">
            Anf. 208 STEN ANDERSSON (m)
          </note>
          <note>
            Herr talman! Från alla håll försöker vi göra vad vi kan för att
            basera det som vi beslutar i riksdagen på ett någorlunda hyggligt
            faktaunderlag.
          </note>
          <note>
            Stockholms kommun har i sin ansökan sagt att polisen kommer att
            kosta 200 miljoner. Polisen i
          </note>
          <note>
            Göteborg kostade 400 miljoner. Det var ett betydligt mindre arrangemang.
            RRV säger att det här kommer att kosta 700 miljoner. Det är alltså
            ett glapp på 500
          </note>
          <note>
            miljoner, en halv miljard. Det är en summa som för de flesta
            människor är totalt obegriplig.
          </note>
          <note>
            Jag hoppas att Lars Liljas övriga kolleger i kammaren vet mer
            än vad de tror. Det är statistiskt bevisat att spelmarknaden är
            konstant. Den ökar kanske med någon procentenhet per år, men det
            är baserat på inflationen och ingenting annat. Hur kan man tro
            att man kan starta ett nytt spel som skulle överstiga Penninglotteriets
            omsättning på 500 miljoner kronor per år? Jag trodde att naiviteten
            hade nått sina gränser.
          </note>
          <note>
            Men efter Lars Liljas anförande noterar jag att den inte har
            gjort det.
          </note>
          <note type="speaker">
            Anf. 209 LARS LILJA (s)
          </note>
          <note>
            Herr talman! Vi diskuterar ganska många gissningar. Jag vill
            påstå att man har gjort de flesta av dessa beräkningar så hyggligt
            som man kan göra så här långt före spelen.
          </note>
          <note>
            I mitt exempel räknar jag fortfarande med att staten tar hand
            om dessa 500 miljoner för polisens kostnader. Dessutom finns det
            i Stockholms budget 620
          </note>
          <note>
            miljoner för just säkerheten och sjukvården under dessa spel.
          </note>
          <note>
            Penninglotteriet är ett spel som är på väg neråt.
          </note>
          <note>
            För närvarande är det ett av de spel som går sämst. Vi kan ta
            Bingolotto som exempel. Årsomsättningen har vuxit från 0 till
            3 miljarder på några år. Därför behöver man inte alltid vara så
            pessimistisk. Tipstjänst kan faktiskt lyckas med att lansera ett
            bra spel som har möjlighet att växa.
          </note>
          <note>
            Jag vidhåller att jag tycker att OS i Stockholm och
          </note>
          <note>
            Sverige år 2004 är positivt för turismen och besöksnäringen.
            Det är positivt för kulturen, idrotten, ungdomen, näringslivet,
            sysselsättningen och statsfinanserna.
          </note>
          <note type="speaker">
            Anf. 210 STEN ANDERSSON (m)
          </note>
          <note>
            Herr talman! Jag inbillade mig inte att man skulle ha ett litet
            anförande när man hade en replik på någon.
          </note>
          <note>
            Vi är helt överens om att det här är positivt för både Stockholm
            och Sverige. Det är helt klart. Det tror jag också. Däremot är
            vi inte överens när det gäller lotteriet. Jag tror att ett lotteri
            med t.ex. åtta siffror på en lottsedel har exakt samma effekt
            på köparen som en penninglott. Om jag då vill köpa en penninglott
            eller en OS-lott kanske jag inte köper penninglotten.
          </note>
          <note>
            Vad blir då den sammanlagda effekten?
          </note>
          <note>
            Herr talman! Avslutningsvis - jag hoppas i alla fall det, men
            Åke Gustavsson kanske provocerar mig
          </note>
          <note>
            - tycker jag fortfarande att det här med OS är bra. Det är bra
            att Birka får ett OS. Det är bra för Sverige.
          </note>
          <note>
            Men jag tycker att man skall ha kalkyler som är vettiga. Vi skall
            inte sänka politikerförtroendet ännu lägre än vad det är i dag
            genom att efteråt komma och säga att det var ett bra arrangemang,
            men tyvärr kostade det mycket pengar som vi inte hade en aning
            om. Låt oss slippa och undvika den situationen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 30 maj.)
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motioner
          </note>
          <note>
            1995/96:A45 av Lars Leijonborg m.fl. (fp)
          </note>
          <note>
            Sysselsättningsåtgärder (väckt med anledning av händelse av större
            vikt)
          </note>
          <note>
            1995/96:A46 av Alf Svensson m.fl. (kds)
          </note>
          <note>
            Sysselsättningsåtgärder (väckt med anledning av händelse av större
            vikt)
          </note>
          <note>
            10 § Anmälan om skriftliga frågor
          </note>
          <note>
            Anmäldes att följande skriftliga frågor framställts
          </note>
          <note>
            den 28 maj
          </note>
          <note>
            1995/96:476 av Ulf Björklund (kds) till miljöministern
          </note>
          <note>
            Vattenkraftsutbyggnad i Österdalälven
          </note>
          <note>
            1995/96:477 av Sigrid Bolkéus (s) till försvarsministern
          </note>
          <note>
            Försvarets tillgång till uppgifter ur brottsregistret
          </note>
          <note>
            1995/96:478 av Sigrid Bolkéus (s) till socialministern
          </note>
          <note>
            Nätverk kring barn som far illa
          </note>
          <note>
            1995/96:479 av Gun Hellsvik (m) till justitieministern
          </note>
          <note>
            Vård enligt socialtjänstlagen
          </note>
          <note>
            1995/96:480 av Ola Karlsson (m) till näringsministern
          </note>
          <note>
            Kommunal företagsverksamhet
          </note>
          <note>
            den 29 maj
          </note>
          <note>
            1995/96:481 av Carina Hägg (s) till socialministern
          </note>
          <note>
            Gränsvärden för elektromagnetiska fält
          </note>
          <note>
            1995/96:482 av Carina Hägg (s) till statsrådet Leif
          </note>
          <note>
            Blomberg
          </note>
          <note>
            Konsumentpolitiken och EU
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 4 juni.
          </note>
          <note>
            11 § Anmälan om svar på skriftliga frågor
          </note>
          <note>
            Anmäldes att följande svar på skriftliga frågor inkommit
          </note>
          <note>
            den 28 maj
          </note>
          <note>
            1995/96:447 av Charlotta L Bjälkebring (v) till kulturministern
          </note>
          <note>
            Ungdomsutbyte
          </note>
          <note>
            den 29 maj
          </note>
          <note>
            1995/96:448 av Inger René (m) till statsrådet Ylva
          </note>
          <note>
            Johansson
          </note>
          <note>
            Lanthushållsskolorna
          </note>
          <note>
            1995/96:449 av Carina Hägg (s) till miljöministern
          </note>
          <note>
            Årån inom Värnamo kommun
          </note>
          <note>
            1995/96:451 av Carina Hägg (s) till kulturministern
          </note>
          <note>
            Nyckelharpan som nationalinstrument
          </note>
          <note>
            1995/96:452 av Margitta Edgren (fp) till utbildningsministern
          </note>
          <note>
            Studiestöd för NT-utbildningar
          </note>
          <note>
            1995/96:453 av Eva Arvidsson (s) till näringsministern
          </note>
          <note>
            Patentstrategi
          </note>
          <note>
            1995/96:454 av Carina Hägg (s) till miljöministern
          </note>
          <note>
            Radioaktivt avfall i Ryssland
          </note>
          <note>
            1995/96:456 av andre vice talman Görel Thurdin (c)
          </note>
          <note>
            till justitieministern
          </note>
          <note>
            Rättssäkerheten för minderåriga vid organdonationer
          </note>
          <note>
            1995/96:457 av Chatrine Pålsson (kds) till inrikesministern
          </note>
          <note>
            Ideella organisationers villkor
          </note>
          <note>
            1995/96:463 av Carina Hägg (s) till justitieministern
          </note>
          <note>
            Kvinnlig könsstympning
          </note>
          <note>
            1995/96:465 av Rose-Marie Frebran (kds) till socialministern
          </note>
          <note>
            Införselbegränsningar av alkohol
          </note>
          <note>
            1995/96:466 av Britt-Marie Danestig-Olofsson (v)
          </note>
          <note>
            till finansministern
          </note>
          <note>
            Barnbilaga till budgeten
          </note>
          <note>
            1995/96:467 av Sonja Rembo (m) till socialministern
          </note>
          <note>
            Skelettskörhet
          </note>
          <note>
            1995/96:471 av Karin Olsson (s) till miljöministern
          </note>
          <note>
            Kalkning av sjöar och vattendrag
          </note>
          <note>
            1995/96:473 av Inga Berggren (m) till miljöministern
          </note>
          <note>
            Kontinentalbanan
          </note>
          <note>
            1995/96:474 av Inger René (m) till miljöministern
          </note>
          <note>
            Radioaktivt avfall
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 4 juni.
          </note>
          <note>
            12 § Kammaren åtskildes kl. 21.11.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5 §
          </note>
          <note>
            anf. 22 (delvis),
          </note>
          <note>
            av andre vice talmannen därefter t.o.m. anf. 67
          </note>
          <note>
            (delvis),
          </note>
          <note>
            av tredje vice talmannen därefter t.o.m. anf. 83
          </note>
          <note>
            (delvis),
          </note>
          <note>
            av talmannen därefter t.o.m. 6 § anf. 120 (delvis),
          </note>
          <note>
            av tredje vice talmannen därefter t.o.m. anf. 141,
          </note>
          <note>
            av andre vice talmannen därefter t.o.m. 8 § anf. 176
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
