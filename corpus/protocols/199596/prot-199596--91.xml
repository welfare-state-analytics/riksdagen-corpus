<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--91</head>
          <docDate when="1996-05-06">1996-05-06</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 29 april.
          </note>
          <note>
            2 § Anmälan om återtagande av plats i riksdagen
          </note>
          <note>
            Andre vice talmannen meddelade att Karl
          </note>
          <note>
            Hagström (s) fr.o.m. den 1 maj återtagit sin plats i riksdagen,
            varigenom uppdraget som ersättare upphört för Agneta Brendt.
          </note>
          <note>
            3 § Meddelande om svar på interpellation
          </note>
          <note>
            Till riksdagen hade inkommit följande skrivelser:
          </note>
          <note>
            Interpellationerna 1995/96:151, 129 och 145
          </note>
          <note>
            Till riksdagen
          </note>
          <note>
            Interpellation 1995/96:151 av Gullan Lindblad om köer i vården.
          </note>
          <note>
            Denna interpellation kommer att besvaras tisdagen den 7 maj 1996.
          </note>
          <note>
            Skälet till dröjsmålet är ändrad tidsangivelse för interpellationssvaret
            den 25 april.
          </note>
          <note>
            Interpellation 1995/96:129 av Alf Svensson om resursbehoven inom
            vårdsektorn.
          </note>
          <note>
            Denna interpellation kommer att besvaras fredag den 24 maj 1996.
          </note>
          <u>
            <seg>
              Skälet till dröjsmålet är att interpellanten ej kan närvara tisdagen
              den 23 april och att socialministern på grund av arbetsanhopning
              ej kan svara.
            </seg>
          </u>
          <note>
            Interpellation 1995/96:145 av Gunnar Hökmark om ökad valfrihet
            för medborgarna.
          </note>
          <note>
            Denna interpellation kommer att besvaras fredagen den 24 maj
            1996.
          </note>
          <u>
            <seg>
              Skälet till dröjsmålet är ändrad tidsangivelse för interpellationssvaret
              den 25 april och att socialministern på grund av arbetsanhopning
              ej kan svara.
            </seg>
          </u>
          <note>
            Stockholm den 24 april 1996
          </note>
          <u>
            <seg>
              Margot Wallström
            </seg>
          </u>
          <note>
            Interpellation 1995/96:188
          </note>
          <note>
            Till riksdagen
          </note>
          <u>
            <seg>
              Beträffande fördröjt svar på interpellation
            </seg>
          </u>
          <note>
            1995/96:188 Finansieringen av kulturhuvudstadsåret, av Birgitta
            Wistrand (m), som skulle ha besvarats senast den 7 maj.
          </note>
          <u>
            <seg>
              Skälet härtill är att en debattdag som passar både interpellanten
              och mig inte stått att finna under tidsperioden. Jag kommer att
              besvara interpellationen den 21 maj 1996.
            </seg>
          </u>
          <note>
            Stockholm den 2 maj 1996
          </note>
          <u>
            <seg>
              Marita Ulvskog
            </seg>
          </u>
          <note>
            Interpellation 1995/96:195
          </note>
          <note>
            Till riksdagen
          </note>
          <note>
            Interpellation 1995/96:195 av Annika Nordgren
          </note>
          <u>
            <seg>
              (mp) om Kockums vapenaffär med Thailand.
            </seg>
          </u>
          <note>
            Interpellationen kommer besvaras måndagen den 3 juni 1996 kl.
            10.00.
          </note>
          <u>
            <seg>
              Skälet till dröjsmålet är att jag inte kunnat finna en debattdag
              som passar.
            </seg>
          </u>
          <note>
            Stockholm den 2 maj 1996
          </note>
          <note>
            Thage G Peterson
          </note>
          <note>
            Interpellation 1995/96:179
          </note>
          <note>
            Till riksdagen
          </note>
          <note>
            Interpellation 1995/96:179 av Kjell Ericsson (c)
          </note>
          <note>
            om fastighetstaxeringen.
          </note>
          <note>
            Interpellationen kommer att besvaras måndagen den 6 maj 1996.
          </note>
          <u>
            <seg>
              Skälet till dröjsmålet är arbetsanhopning.
            </seg>
          </u>
          <note>
            Stockholm den 3 maj 1996
          </note>
          <u>
            <seg>
              Thomas Östros
            </seg>
          </u>
          <note>
            Ajournering
          </note>
          <note>
            Kammaren beslöt kl. 12.02 på förslag av andre vice talmannen
            att ajournera förhandlingarna i väntan på att statsrådet Pierre
            Schori skulle infinna sig i kammaren för att besvara interpellation
            nr 177.
          </note>
          <u>
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 12.11.
          </note>
          <note>
            4 § Svar på interpellation 1995/96:177 om asylsökande med barn
          </note>
          <note>
            Anf. 1 Statsrådet PIERRE SCHORI (s)
          </note>
          <u>
            <seg>
              Fru talman! Jag ber om ursäkt för att jag inte kom i tid, vilket
              berodde på en olycklig omständighet.
            </seg>
          </u>
          <u>
            <seg>
              Ragnhild Pohanka har frågat mig om jag avser att ta del av "problemet"
              med att Invandrarverket och
            </seg>
          </u>
          <u>
            <seg>
              Utlänningsnämnden nyligen gett besked om att man återupptar arbetet
              med barnfamiljers asylärenden och om jag avser att vidta några
              åtgärder så att sådana ärenden blir vilande tills Barnkommitténs
              utredning om dessa frågor blir klar.
            </seg>
          </u>
          <u>
            <seg>
              Ragnhild Pohanka är själv ledamot i den parlamentariska kommitté
              som nu på regeringens uppdrag gör en bred översyn av hur lagstiftning
              och praxis förhåller sig till barnkonventionens bestämmelser.
            </seg>
          </u>
          <note>
            Kommittén skall söka skapa större klarhet och ett ökat mått av
            samsyn om innebörden av begreppet barnets bästa samt analysera
            eventuella målkonflikter. Barns ställning i ärenden enligt utlänningslagen
            behandlas med förtur, och en rapport om dessa frågor skall lämnas
            senast den 30 juni i år.
          </note>
          <u>
            <seg>
              Det var i januari i år som regeringen beslutade att tillkalla
              en parlamentariskt sammansatt barnkommitté.
            </seg>
          </u>
          <u>
            <seg>
              Samtidigt uppsköts den migrationspolitiska propositionen.
            </seg>
          </u>
          <u>
            <seg>
              När det gäller det fortsatta beslutsfattandet i utlänningsärenden
              som rör barn vill jag först understryka att det inte rått något
              allmänt beslutsstopp i dessa ärenden.
            </seg>
          </u>
          <u>
            <seg>
              Jag vill påminna om vad den då ansvarige invandrarministern Leif
              Blomberg sade i den flyktingpolitiska debatt som hölls här i kammaren
              den 26 januari i år: "Medan den parlamentariska kommittén arbetar
              med sitt uppdrag avser regeringen att inte ta något beslut om
              avvisning där barn som kommit att vistas här en längre tid berörs
              och där barnens hälsa sätts i fråga."
            </seg>
          </u>
          <u>
            <seg>
              Leif Blomberg avsåg alltså ärenden som lämnas över till regeringen
              för beslut. Ett beslut av regeringen i ett sådant läge skulle
              kunna innebära att en praxis lades fast som sedan kunde komma
              att ändras som ett resultat av kommitténs arbete. Regeringen bedömde
              att det skulle bli fråga om en relativt kort tid och att kommitténs
              förslag därför kunde avvaktas.
            </seg>
          </u>
          <u>
            <seg>
              Leif Blomberg sade i debatten även att han utgick ifrån att "myndigheterna
              under tiden för kommitténs arbete också kommer att iaktta stor
              varsamhet i hanteringen av sådana ärenden".
            </seg>
          </u>
          <u>
            <seg>
              Regeringen har heller inte meddelat några sådana beslut. Något
              formellt vilandeförklarande i juridisk mening har det emellertid
              inte varit fråga om. Någon sådan möjlighet finns inte i utlänningsärenden.
            </seg>
          </u>
          <u>
            <seg>
              Statens invandrarverk och Utlänningsnämnden gjorde vid samma
              tid den bedömningen, som självständiga myndigheter, att det var
              möjligt även för dem att avvakta med beslut i dessa ärenden. Det
              gällde alltså sådana avvisnings- och utvisningsärenden där vistelsetiden
              i Sverige blivit lång och där barns hälsa är satt i fara.
            </seg>
          </u>
          <u>
            <seg>
              Myndigheterna utgick då från en tidig information som sade att
              ett förslag av Barnkommittén skulle lämnas inom ett par månader
              eller i början av april.
            </seg>
          </u>
          <u>
            <seg>
              När det senare stod klart att detta inte skulle bli fallet förklarade
              generaldirektörerna för Invandrarverket och Utlänningsnämnden
              den 10 april att myndigheterna, främst med hänsyn till dem som
              väntar på beslut, inte kan ta ansvaret för den väntetid som uppstår.
            </seg>
          </u>
          <u>
            <seg>
              Myndigheterna skulle därför återuppta beslutsfattandet i barnärenden
              i mer normal utsträckning.
            </seg>
          </u>
          <u>
            <seg>
              Generaldirektörerna för dessa båda myndigheter informerade mig
              om sitt beslut innan det offentliggjordes. Jag noterade då att
              generaldirektörerna underströk att besluten skulle fattas med
              försiktighet och med beaktande av att den parlamentariska kommittén
              tillsatts.
            </seg>
          </u>
          <u>
            <seg>
              Invandrarverket och Utlänningsnämnden skall liksom andra myndigheter
              handlägga ärenden i enlighet med gällande lagstiftning. Enligt
              förvaltningslagen skall varje ärende där någon enskild är part
              handläggas så snabbt som möjligt utan att rättssäkerheten eftersätts.
              I denna kammare behöver jag knappast påminna om att det inte är
              tillåtet för vare sig regeringen eller ett enskilt statsråd att
              söka påverka myndigheterna när det gäller hur de skall besluta
              i enskilda ärenden.
            </seg>
          </u>
          <u>
            <seg>
              När Ragnhild Pohanka och de övriga ledamöterna redovisat Barnkommitténs
              ställningstaganden i slutet av juni kommer dessa synpunkter att
              tillmätas stor vikt i arbetet med den migrationspolitiska propositionen.
              Jag hoppas att vi med hjälp av Barnkommittén skall kunna nå ökad
              samsyn om hur barnens rätt och bästa skall tas till vara i utlänningsärenden.
            </seg>
          </u>
          <u>
            <seg>
              Propositionen kommer sedan att presenteras för riksdagen så snart
              det är praktiskt möjligt, vilket innebär i september i år. Ledstjärnan
              för hela propositionsarbetet är att Sverige på detta område skall
              föra en human och tydlig politik.
            </seg>
          </u>
          <note type="speaker">
            Anf. 2 RAGNHILD POHANKA (mp)
          </note>
          <u>
            <seg>
              Fru talman! Jag tackar för svaret.
            </seg>
          </u>
          <u>
            <seg>
              Först vill jag ha några kommentarer till svaret. Jag är själv
              ledamot i den här barnutredningen, och det är anledningen till
              att jag har lagt fram den här interpellationen. Många fick ju
              inhibition efter det här; det känner jag till. Nu börjar dessa
              grupper återigen oroa sig för att de skall bedömas innan Barnkommittén
              är färdig med sitt arbete.
            </seg>
          </u>
          <u>
            <seg>
              Man trodde att kommitténs förslag skulle kunna avvaktas. Det
              dröjde ett par månader innan kommittén kom i gång, och det kan
              väl vara ett av skälen till att man nu inte väntar längre.
            </seg>
          </u>
          <u>
            <seg>
              Det står i svaret: "Något formellt vilandeförklarande i juridisk
              mening har det emellertid inte varit fråga om." Men jag menar
              att det också finns moraliska lagar som man bör följa här. När
              det var så nära som bara ett par månader kunde man ha avvaktat.
              Det dröjer ju ytterligare en tid innan ett riksdagsbeslut kommer
              fram, men en utredning är också ett underlag att avvakta.
            </seg>
          </u>
          <u>
            <seg>
              Vidare talas det i svaret om ärenden "där vistelsetiden i Sverige
              blivit lång och där barns hälsa är satt i fara". Vad menar man
              med lång vistelsetid? Och vad det där med att "barns hälsa är
              satt i fara" beträffar tar man mycket liten hänsyn till läkares,
              psykiatrers och psykologers olika intyg. Dessa sätter faktiskt
              hela sin yrkesheder i pant, och därför tycker jag att man bör
              lita på dem. Förtroendeläkarna river dock upp det här väldigt
              ofta.
            </seg>
          </u>
          <u>
            <seg>
              Sedan undrar jag varför man inte kan vänta några månader till
              med hänsyn till barnen. Det har jag mycket liten förståelse för,
              eftersom detta oftast är sådana som redan har väntat länge. Om
              man vill visa barnen hänsyn bör man beakta barnkonventionen.
            </seg>
          </u>
          <u>
            <seg>
              I svaret står det att "besluten skulle fattas med försiktighet
              och med beaktande av att den parlamentariska kommittén tillsatts".
              Jag hoppas att det blir så.
            </seg>
          </u>
          <u>
            <seg>
              Jag kan inte yttra mig om att det inte har blivit så, jag bara
              hoppas.
            </seg>
          </u>
          <u>
            <seg>
              Det är också så att regeringen och ministern inte kan påverka
              enskilda fall. Det vet jag. Men man kan genom olika förordningar,
              uttalanden och direktiv visa hur man skall påverka för att det
              skall fattas beslut. Det kan man väl göra.
            </seg>
          </u>
          <u>
            <seg>
              Den sista meningen tackar jag för: "Ledstjärnan för hela propositionsarbetet
              är att Sverige på detta område skall föra en human och tydlig
              politik." Jag har även i socialförsäkringsutskottet vänt mig emot
              att det i våra betänkanden står att vi i fortsättningen också
              skall föra en generös och human flyktingpolitik, för jag tycker
              inte att vi gör det. Om det står att vi skall föra en, då måste
              det bli en förändring. Jag hoppas att det blir på det sättet.
            </seg>
          </u>
          <u>
            <seg>
              Just för att jag ser så positivt på tillsättningen av barnutredningen
              och dessutom fått förmånen att själv sitta med i den blev jag
              så upprörd över beslutet att på
            </seg>
          </u>
          <note>
            Invandrarverket och i Utlänningsnämnden återuppta behandlingen
            av ärenden som rör asylsökande med barn.
          </note>
          <u>
            <seg>
              Det finns mycket som jag tycker har gått snett i flyktingpolitiken,
              bl.a. den inställning som gör att man jagar gömda flyktingar,
              sätter barn i förvar och låter
            </seg>
          </u>
          <u>
            <seg>
              "samhällsintresset" av minskad invandring vara ett tyngre vägande
              skäl än att följa barnkonventionen.
            </seg>
          </u>
          <u>
            <seg>
              Antalet asylsökande väntas bli ca 5 000 under år
            </seg>
          </u>
          <u>
            <seg>
              1996, efter transportbolagens effektiva arbete och efter direktavvisningar
              vid gränsen. Om ca 70 % av dem får asyl är vi inte så långt över
              flyktingkvoten för dem som får stanna.
            </seg>
          </u>
          <note>
            Anf. 3 Statsrådet PIERRE SCHORI (s)
          </note>
          <u>
            <seg>
              Fru talman! Egentligen talar Ragnhild Pohanka till generaldirektörerna
              i sitt inlägg. Jag har ju redovisat skälen för att det är omöjligt
              för ett statsråd och för regeringen att ingripa.
            </seg>
          </u>
          <u>
            <seg>
              Jag blev också överraskad när jag fick veta att de två generaldirektörerna
              så att säga tänkte sätta i gång igen. Men de förklarade sig för
              mig, och jag förstår att det inte var av illvilja på något sätt.
              Det var i enlighet med det de betraktar som sitt ansvar, vilket
              är deras ansvar, och de klargjorde även noga, som jag sade i svaret,
              att de visste varför Barnkommittén tillsatts och att de därför
              också skulle hantera dessa frågor med stor varsamhet.
            </seg>
          </u>
          <u>
            <seg>
              Detta är läget. Jag tror också att de fäste vikt vid att det
              hade kommit ett mycket stort antal förfrågningar och nya ansökningar
              till följd av att Barnkommittén hade tillsatts, alltså ansökningar
              från sådana som redan hade fått avslag. Det skulle bli en väldigt
              stor arbetsbörda, men framför allt en tidsutdräkt för i första
              hand barnen, som skulle få vänta ännu mer om man dröjde med att
              fatta beslut. Det var den bedömning de gjorde. Jag noterade den,
              och vi var på det klara med att Barnkommittén tillsatts i ett
              bestämt syfte.
            </seg>
          </u>
          <u>
            <seg>
              Jag får säga att den interpellation som Ragnhild
            </seg>
          </u>
          <u>
            <seg>
              Pohanka har ställt säkert bidrar positivt till beslutshanteringen
              från myndigheternas sida. Det utgår jag från. Det gläder mig också
              att Ragnhild Pohanka, med sitt starka intresse för den här frågan,
              sitter med i
            </seg>
          </u>
          <u>
            <seg>
              Barnkommittén och där kan göra en stor insats.
            </seg>
          </u>
          <note type="speaker">
            Anf. 4 RAGNHILD POHANKA (mp)
          </note>
          <u>
            <seg>
              Fru talman! Jag tror inte heller att det är av illvilja.
            </seg>
          </u>
          <u>
            <seg>
              Det är liksom mot hela min livsinställning att tro att människor
              gör sådant av illvilja. Däremot kan det bli ganska fatala följder
              av sådana här saker. Det är därför jag har ställt den här interpellationen.
              Jag tackar för att jag tillmäts så stor betydelse, att jag skulle
              ha någon inverkan på ärendena. Jag hoppas att det är så, i positiv
              riktning. Men det får vi se.
            </seg>
          </u>
          <u>
            <seg>
              Med de ungefärliga siffrorna på 5 000 asylsökande om året borde
              skälet, att samhällsintresset att minska invandringen skall gå
              före barnens behov, egentligen vara rätt överspelat. Det är så
              få som kommer nu. Däremot finns det många i landet.
            </seg>
          </u>
          <u>
            <seg>
              I tveksamma fall, särskilt när det gäller barn, skall enligt
              min övertygelse ett positivt beslut bli resultatet.
            </seg>
          </u>
          <u>
            <seg>
              Trots det vill jag betona generositeten även när det gäller vuxna.
              En asylsökande torterad, f.d. fängslad man eller kvinna är lika
              hjälplös som ett barn utan de rättigheter som vi som vuxna är
              vana att ha, arbete, sjukvård, yttrandefrihet och frihet över
              huvud taget.
            </seg>
          </u>
          <u>
            <seg>
              Jag tycker att det är ett brott mot konventionen att närmast
              jaga barn. Det är ett så pass flagrant brott att man borde kunna
              ta hänsyn till det redan innan utredningen är klar.
            </seg>
          </u>
          <u>
            <seg>
              Första gången det mig veterligt skedde var på Alsike kloster,
              då man gick in med hundar, och minst en barnfamilj hade gömt sig
              bakom altaret. Sådana händelser är en skam i ett demokratiskt
              och humant samhälle. Något måste göras åt alla de rädda människor
              som valt internflykten i vårt land. Det är ju gömda som i gamla
              tider har blivit fredlösa. Om man hittar dem, tar man dem och
              skickar ut dem.
            </seg>
          </u>
          <u>
            <seg>
              Det känns som om vi hade ett land där internflyktingar lever
              utanför lag och rum. Det är ju inget brott att gömma sig, men
              det blir följder om de hittas.
            </seg>
          </u>
          <u>
            <seg>
              Jag tror inte att föräldrar gömmer sig och sina barn om de inte
              har befogad rädsla för förföljelse och/eller fängslande och straff
              om de återvänder till sitt hemland. Är det inte dags för en ny
              amnesti snart?
            </seg>
          </u>
          <u>
            <seg>
              Dorothy Söller säger: Orättfärdigheten tar sig inte så mycket
              uttryck i enskilda handlingar som i det vi underlåter att göra
              och i det vi tillåter ske. Här tillåter vi det ske, att människor
              har det på det här viset och att de jagas.
            </seg>
          </u>
          <u>
            <seg>
              Jag känner till många familjer som har varit gömda, både med
              och utan barn. De är övertygade om och har en befogad rädsla,
              som det står i flyktinglagen, för förföljelse i sitt hemland,
              för upprepad tortyr. Vi skall veta att 25 % av dem som har sökt
              asyl under de senaste åren har haft synliga spår av tortyr.
            </seg>
          </u>
          <u>
            <seg>
              Det är djupt omänskligt att inte tro på dessa människors berättelser.
              Jag hoppas att det sker en attitydförändring. Kanske kan den minskade
              gruppen av asylsökande göra att vi hinner besinna oss och lyssna
              djupare och allvarligare. Jag vet att det har kommit många och
              att Invandrarverket och Utlänningsnämnden har varit hårt arbetsbelastade,
              men jag hoppas på en förändring genom att vi får andas ut och
              ta ny sats inför kommande handlingar.
            </seg>
          </u>
          <note>
            Anf. 5 Statsrådet PIERRE SCHORI (s)
          </note>
          <u>
            <seg>
              Fru talman! Vi strävar efter att det inte skall uppstå några
              nya Åseleliknande fall eller några nya Alsikeliknande fall. Det
              var därför som Leif Blomberg tidigare tillsatte Barnkommittén
              och satte i gång utvecklingsarbetet genom att tillsätta en grupp
              som skulle förbereda en migrationspolitisk proposition.
            </seg>
          </u>
          <u>
            <seg>
              Det jobbet skall jag nu fortsätta. Syftet är att undvika sådana
              här traumatiska, dramatiska situationer, där det oftast är barnen
              som blir lidande. Vi skall ha en human och en tydlig flyktingpolitik
              framöver. Tack!
            </seg>
          </u>
          <note type="speaker">
            Anf. 6 RAGNHILD POHANKA (mp)
          </note>
          <u>
            <seg>
              Fru talman! Jag vill passa på att tacka förre invandrarministern
              för att han tillsatte denna utredning.
            </seg>
          </u>
          <u>
            <seg>
              Jag hoppas att den får en god effekt i framtiden.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 1995/96:187 om våldet i anslutning
            till idrottsarrangemang
          </note>
          <note>
            Anf. 7 Statsrådet LEIF BLOMBERG (s)
          </note>
          <u>
            <seg>
              Fru talman! Lars Stjernkvist har frågat mig vad jag avser att
              göra för att motverka våldet i anslutning till idrottsarrangemang.
            </seg>
          </u>
          <u>
            <seg>
              Under senare år har det bland supportrar uppstått bråk som även
              övergått till våldshandlingar i samband med idrottstävlingar.
              Genom ett ökat samarbete mellan idrottsklubbar och lokala polismyndigheter
              har problemen i stor utsträckning också kunnat begränsas.
            </seg>
          </u>
          <u>
            <seg>
              Samarbetet mellan polisen och idrottens organisationer är en
              viktig utgångspunkt för att förebygga såväl det allmänna bråket
              som det fysiska våldet i anslutning till idrottsarrangemang.
            </seg>
          </u>
          <u>
            <seg>
              Jag delar Lars Stjernkvists uppfattning att detta våld måste
              bekämpas från många olika håll. Ansvaret gäller såväl åskådare
              som politiker, föräldrar, ledare och spelare. Genom att i högre
              grad fästa uppmärksamhet vid det positiva intresset för idrotten
              och engagemanget för laget eller enskilda idrottare minskar grogrunden
              för yttringar från sådana krafter som söker sig till idrotten
              för att göra denna till sin arena för bråk och våld. Dessa krafter
              måste kämpas tillbaka där de finns. Idrottstävlingar måste i än
              större utsträckning än i dag vara säkra för besökarna vad gäller
              både själva tävlingen och resan till och från den.
            </seg>
          </u>
          <u>
            <seg>
              En stor del av våldet i anslutning till idrotten har satts i
              samband med fotbollsmatcher. Den överväldigande delen av detta
              våld sker utanför själva idrottsarenan i anslutning till tävlingen.
              Utöver de ansträngningar som redan vidtagits har inför årets säsong
              initiativ till en nationell kraftsamling mot våldet på arenorna
              tagits av Rikspolisstyrelsen, Fotbollförbundet och elitserieföreningarna.
            </seg>
          </u>
          <u>
            <seg>
              Rikspolisstyrelsen har för sin del betonat betydelsen av ett
              fortsatt arbete genom supporterpoliser.
            </seg>
          </u>
          <u>
            <seg>
              Fotbollförbundet har utarbetat ett åtgärdsprogram som syftar
              till goda förutsättningar att förebygga läktarvåld inne på arenorna.
              Bland åtgärderna kan nämnas att moderföreningar skall ha ansvariga
              personer med på organiserade resor för supportrarna vid bortamatcher.
            </seg>
          </u>
          <u>
            <seg>
              Vidare har varje förening ett särskilt ansvar för sina supportrar,
              på såväl borta- som hemmaplan. Således pågår redan i dag en omfattande
              förebyggande verksamhet.
            </seg>
          </u>
          <u>
            <seg>
              Det är bra, men vi får naturligtvis inte stanna här.
            </seg>
          </u>
          <u>
            <seg>
              Vi måste samtidigt undersöka om polis och arrangör har behövliga
              redskap för att motverka våldet på arenorna. Ett sådant redskap
              som skulle kunna utvecklas är användningen av övervakningskameror.
              Den gällande lagstiftningen ses för närvarande över. Intresset
              för att förhindra och utreda brott skall i denna översyn få ett
              ökat utrymme vid prövningen av övervakningskamerornas användning.
              För min del har jag beslutat att inkalla företrädare för såväl
              idrottsrörelsen som andra organisationer och myndigheter till
              en överläggning i fråga om våld i anslutning till idrottsarrangemang.
            </seg>
          </u>
          <u>
            <seg>
              Regeringen följer således utvecklingen nära och är beredd att
              vidta nödvändiga åtgärder för att motverka våldet i samband med
              idrottsarrangemang. Det är min övertygelse att vi genom ett samlat
              arbete skall komma till rätta med dessa allvarliga händelser.
            </seg>
          </u>
          <note type="speaker">
            Anf. 8 LARS STJERNKVIST (s)
          </note>
          <u>
            <seg>
              Fru talman! Jag vill tacka för svaret. Det är ett mycket bra
              svar. Framför allt uppskattar jag initiativet att inbjuda till
              överläggningar med idrottsföreningarna. Även om det säkert finns
              en del punkter där lagstiftningen kan skärpas och där även tillämpningen
              av de lagar vi har kan skärpas, är det i första hand genom ett
              aktivt samarbete med klubbarna som våldet kan stoppas. Det är
              jag helt övertygad om.
            </seg>
          </u>
          <u>
            <seg>
              Jag har tagit del av det program som statsrådet nämnde i sitt
              svar, och på två punkter känner jag fortfarande att det finns
              brister, även om väldigt många initiativ som har tagits av klubbarna
              och polisen är bra. Det finns alltså två punkter där jag känner
              en viss otillfredsställelse.
            </seg>
          </u>
          <u>
            <seg>
              För det första har jag en känsla av att vi reagerar för sent.
              De allra flesta idrottsledarna har nu äntligen tydligt markerat
              att man inte accepterar våldsbrott och att man har ett stort ansvar
              för att förhindra den typen av oerhört tydliga övergrepp, men
              fortfarande har vi en alldeles för flat inställning till beteenden
              som jag tycker är oacceptabla kring idrottsarenor, även om de
              inte är direkt brottsliga.
            </seg>
          </u>
          <u>
            <seg>
              Jag tillhör dem som, när jag har möjlighet, går på fotboll och
              försöker njuta av spelet. Men när jag ser hur spelare och ledare
              efter matchen tackar en hejarklack som under 90 minuter har vrålat
              oförskämdheter och på gränsen till rasistiska och ibland t.o.m.
              rasistiska tillmälen om motståndarna, då känner jag en olust.
              Det här gör naturligtvis att jag undrar hur ungdomarna i hejarklacken
              tänker, vilka värderingar de får, när de ser att de får spelarnas
              förtroende och tacksamhet trots att de har vrålat de här sakerna.
            </seg>
          </u>
          <u>
            <seg>
              Jag tror att den här frågan är oerhört viktig. Vi vet att det
              i de här supportergängen finns en kategori som verkligen är gravt
              kriminell. Vi vet t.ex. att det finns kopplingar mellan mc-gängen
              och supportergängen.
            </seg>
          </u>
          <u>
            <seg>
              Om vi skall kunna isolera den här kategorin, se till så att de
              inte vinner anhängare bland övriga supportrar, som ändå i första
              hand är intresserade av fotboll, ishockey, osv., då är det viktigt
              att vi drar en tydlig gräns och att vi gör det långt innan det
              hela övergår i direkt kriminella handlingar.
            </seg>
          </u>
          <u>
            <seg>
              Jag tycker alltså att det är viktigt att få ledare och spelare
              att på ett mycket tidigare stadium reagera mot sådant som inte
              rimligen borde höra hemma i samband med idrott eller i några andra
              sammanhang.
            </seg>
          </u>
          <u>
            <seg>
              För det andra menar jag - vilket jag också tar upp i min interpellation
              - att även om klubbarna i första hand måste ta ett ansvar måste
              vi som lagstiftare, samhälle, markera att det finns en definitiv
              gräns för hur långt vi kan gå när det gäller bevakning och övervakning
              för att skydda övriga åskådares hälsa och säkerhet. När det krävs
              230 poliser för att klara av en s.k. högriskmatch tycker jag att
              man har börjat tangera en gräns. När det har gått så långt måste
              man säga att om nu inte arrangörerna klarar av att själva, med
              ordningsvakter och annat, hålla samhällets bevakning på en rimlig
              nivå, då är det faktiskt orimligt att ge tillstånd till den här
              typen av publika arrangemang.
            </seg>
          </u>
          <u>
            <seg>
              Det är viktigt att vi markerar att det finns en sådan yttersta
              gräns vid vilken vi inte anser oss ha råd, ork, kraft eller möjlighet
              att ställa upp med hur många poliser som helst för att möjliggöra
              den här typen av arrangemang, och då är den enda lösningen att
              matchen får spelas inför tomma läktare. Det här hotet måste finnas
              från vår sida.
            </seg>
          </u>
          <note>
            Anf. 9 Statsrådet LEIF BLOMBERG (s)
          </note>
          <u>
            <seg>
              Fru talman! Jag håller med Lars Stjernkvist om att samarbete
              och dialog är det mest verkningsfulla.
            </seg>
          </u>
          <u>
            <seg>
              Lagstiftningen fyller sin funktion, den sätter gränser, och den
              gör att man kan beivra klara överträdelser.
            </seg>
          </u>
          <u>
            <seg>
              Det är väldigt viktigt att samhället har den gränsen.
            </seg>
          </u>
          <u>
            <seg>
              Men för att vi skall kunna föregripa och förhindra att den här
              typen av händelser inträffar är det dessutom nödvändigt med ett
              samarbete mellan å ena sidan myndigheter och politiker och å andra
              sidan föreningar, spelare och supporterklubbar. Det gäng som håller
              på att stöka och böka utgörs ju av ett antal personer i supporterklubben
              - det är dessa som ställer till det mesta av problemen. Det gäller
              då att identifiera de personerna för att komma åt dem, för att
              kunna föra ett samtal med dem men kanske också med deras anhöriga,
              med deras mammor och pappor, och se till att de förstår att deras
              beteende är något som vi absolut inte accepterar. Jag tycker ändå
              att idrottsrörelsen har tagit ett ganska stort ansvar för det
              här.
            </seg>
          </u>
          <u>
            <seg>
              Jag håller med Lars Stjernkvist om att spelarna borde ta ett
              större ansvar, och den synpunkten har vi också framfört i de kontakter
              vi har haft med idrottsrörelsen. Man skall inte gå fram och tacka
              en hejarklack som har gapat och vrålat rasistiska slagord eller
              andra otrevligheter. Man skall inte tacka för ett osportsligt
              uppträdande på läktaren. Jag håller med om det, och jag tycker
              också att vi har all anledning att ställa större krav på spelarna.
              Dessa spelare kan ju tjänstgöra som stora förebilder för hur man
              skall uppträda men kan också sätta gränser och markera att om
              gränsen passeras säger man heller inte tack, utan då lämnas supportrarna
              åt sitt öde. En sådan sak kan kanske ta ganska hårt på ett gäng
              supportrar som ändå ser upp till de killar eller tjejer som lirar
              på fotbollsplanen. Jag tror också att ledarna i det här sammanhanget
              måste känna av ett större ansvar för att, som
            </seg>
          </u>
          <u>
            <seg>
              Lars Stjernkvist säger, sätta tydliga gränser.
            </seg>
          </u>
          <u>
            <seg>
              Det är bl.a. den här typen av frågor som vi har anledning att
              ta upp när vi skall träffa de berörda parterna i de här sammanhangen.
              Vi kommer då att fråga oss vad man mer skulle kunna göra och på
              vilket sätt det skall gå till samt sätta upp litet tydligare agendor
              för att komma till rätta med den här typen av företeelser.
            </seg>
          </u>
          <u>
            <seg>
              Det är klart att det någonstans finns en yttersta gräns. Det
              inser också jag. Var den gränsen går, om den t.ex. går vid 230
              poliser, kan man alltid diskutera.
            </seg>
          </u>
          <u>
            <seg>
              Det är klart att det är något fullständigt onaturligt om det
              på en fotbollsmatch dit folk går för att ha kul, för att få spänning,
              se litet finlir och så, måste finnas 230
            </seg>
          </u>
          <u>
            <seg>
              poliser som skall hålla ordning på en liten klick av dem som
              kommit för att se matchen, om polisen måste hålla isär ett mindre
              antal supportrar från vardera laget så att dessa inte brakar samman,
              endera inne på arenan eller efter matchen.
            </seg>
          </u>
          <u>
            <seg>
              Även detta är en fråga som vi har anledning att ta upp med de
              parter som är inblandade. Skall vi alltså ställa ännu större krav
              än vad som finns i dag på föreningarna och på supporterklubbar?
            </seg>
          </u>
          <u>
            <seg>
              Det är klart att när man såg det som hände här i höstas, när
              den där supportern rusade in på plan och bakifrån hoppade på domaren,
              funderade man ju litet grand över vart vi är på väg. Sådant vill
              vi naturligtvis inte se igen.
            </seg>
          </u>
          <u>
            <seg>
              Allt vi gör nu syftar till att identifiera de personer som kan
              göra på det här sättet. Nu var ju det här enkelt; det var ju bara
              att haffa killen, så visste man ju vem han var. Men sedan släppte
              man honom, och han gick ut på stan och gjorde ungefär samma sak
              en gång till, fast ute på stan. Då kan man också fråga sig om
              det är rätt att göra på det sättet när det är fråga om en person
              som uppenbarligen struntar i de regler och förordningar som vi
              ställer upp.
            </seg>
          </u>
          <u>
            <seg>
              Hela det komplex som Lars Stjernkvist har tagit upp tycker jag
              är väldigt värdefullt, och det är också sådant som kommer att
              finnas med i vårt resonemang med idrottsrörelserna och våra myndigheter.
            </seg>
          </u>
          <note type="speaker">
            Anf. 10 LARS STJERNKVIST (s)
          </note>
          <u>
            <seg>
              Fru talman! Eftersom jag själv var, och fortfarande är, väldigt
              intresserad av fotboll och åkte runt väldigt mycket med sådana
              här supportergäng har jag ibland funderat över hur jag själv skulle
              ha reagerat om någon hade dragit i gång den typ av ramsor som
              en del vrålar i dag. Även om jag önskar att jag kunde säga med
              rent samvete att jag minsann aldrig skulle ha deltagit i den här
              typen av aktiviteter måste jag ändå, om jag är riktigt ärlig,
              säga till mig själv att någon sådan garanti faktiskt inte finns.
              Däremot är jag helt säker på att hade Reine Almqvist eller Håkan
            </seg>
          </u>
          <u>
            <seg>
              Eklund eller någon av de andra ungdomsidolerna sprungit fram
              och sagt: "Den där typen av tillmälen accepterar inte vi. Om du
              fortsätter med det vill vi inte längre se dig som supporter",
              då kan jag lova att jag aldrig mer hade gjort något sådant.
            </seg>
          </u>
          <u>
            <seg>
              Det är bra att statsrådet och jag är helt överens.
            </seg>
          </u>
          <u>
            <seg>
              Det finns tydliga signaler. Det är också där vi som politiker
              har ett ansvar: Vi bör hjälpa dem inom idrottsrörelsen som vill
              vara tydliga och som vill sätta de här gränserna. Det är framför
              allt där jag tror att statsrådet har en roll som minister.
            </seg>
          </u>
          <u>
            <seg>
              När det gäller om de lagar som vi har är bra eller inte tror
              jag att de är det. Däremot är jag litet tveksam till hur vi ibland
              tillämpar dem. Vi kan ju enligt ordningslagen ställa hur stora
              krav som helst egentligen på hur många vakter man skall ha och
              vad som krävs av en arrangör. Där känner jag att om det handlar
              om en CUF-förening - jag tar det som exempel, så det inte uppfattas
              som att jag talar i egen sak - som skall ordna dans någonstans
              är ordningsmakten väldigt tydlig och säger: Villkoret för att
              ni skall få ordna det här är att ni har si och så många ordningsvakter,
              annars får ni inget tillstånd.
            </seg>
          </u>
          <u>
            <seg>
              Jag tycker att man måste vara lika tydlig när det gäller idrottsarrangemang.
              Man måste säga: Det här är det vi kräver av er för att barnfamiljer
              och andra skall kunna gå på era arrangemang på ett tryggt och
              säkert sätt. Självklart har samhället och polisen också ett ansvar
              att sätta in sina resurser, men det finns en gräns för hur mycket
              resurser vi kan sätta in, t.ex. vid en fotbollsmatch, och därför
              måste ni, för att ni skall kunna få genomföra arrangemanget med
              publik som ett offentligt arrangemang, ställa upp med de här ordningsvakterna.
            </seg>
          </u>
          <u>
            <seg>
              Här vet jag att en del klubbar, t.ex. Djurgården, efter fjolårets
              erfarenheter har gjort väldigt mycket för att utbilda sina vakter
              m.m. Men fortfarande tar en del som jag har pratat med bland idrottsfolk
              på något sätt ändå för givet att om nu inte klubbarna frivilligt
              tar detta ansvar kommer ändå ordningsmakten att ytterst hålla
              sin hand över arrangemangen och se till så att de kan genomföras.
              Därför tycker jag att det är väldigt bra att statsrådet säger
              att det finns en yttersta gräns.
            </seg>
          </u>
          <u>
            <seg>
              Jag är övertygad om att vi måste säga det, därför att hur viktig
              fotbollen och ishockeyn än är, är den inte så viktig att den skall
              behöva förknippas med våld och otrygghet. När människor inte vågar
              gå på matcher eftersom det innebär risk för deras säkerhet har
              gränsen passerats.
            </seg>
          </u>
          <note>
            Anf. 11 Statsrådet LEIF BLOMBERG (s)
          </note>
          <u>
            <seg>
              Fru talman! Jag tror att det är väldigt viktigt med vuxenansvaret.
              Ofta är det yngre människor, ungdomar, som kan hamna i de här
              hejarklackarna och bete sig oansvarigt och dumt på olika sätt.
              Därför tror jag att det är väldigt viktigt att man framför allt
              betonar samarbete och dialog.
            </seg>
          </u>
          <u>
            <seg>
              Jag vet inte exakt hur det går till när det gäller föräldrar.
              Jag tror att det är väldigt viktigt att man ställer större krav
              också på föräldrarna att ta ansvar för vad de unga som tillhör
              familjen gör. Sedan må det vara mamma eller pappa. Jag tror att
              det är väldigt viktigt att man har den här dialogen. Den fungerar
              väl inte alltid mellan skolan och föräldrarna, men jag tror att
              vi har väldigt mycket att göra där. Man bör på ett annat sätt
              lägga över en hel del av ansvaret på föräldrar och släktingar
              - mammor, pappor och andra vuxna som finns i ungdomars närhet
              - för hur barnet uppträder. Man måste delta i att försöka åstadkomma
              rättelse i den mån det har gått fel, vilket det uppenbarligen
              gör för ett antal ungdomar.
            </seg>
          </u>
          <u>
            <seg>
              Samtidigt kan man när det gäller de här frågorna säga att de
              flesta idrottsarrangemang, den stora andelen av dem i det här
              landet, går väldigt lugnt och fint till. Där är det inte den här
              typen av bråk eller rasistiska slagord och sådana här våldsamma
              överdrifter och oförskämdheter som viner runt. I huvudsak är det
              en idrottsfest. Det går att gå på fotboll, bandy, ishockey, friidrott
              och vad det nu är och njuta av det man är där för: att se och
              ta till sig det som händer ute på arenan. Det är ändå så vi får
              se det.
            </seg>
          </u>
          <u>
            <seg>
              Det bråk som förekommer är inte enbart, men nästan, koncentrerat
              till Stockholm och till några få fotbollslag - AIK, Djurgården
              och deras klubbar här uppe - som på något sätt utmärker sig litet
              då och då.
            </seg>
          </u>
          <u>
            <seg>
              I övrigt är det ganska lugnt, även om det kan finnas en och annan
              som gör övertramp på andra ställen. I huvudsak är detta alltså
              koncentrerat till Stockholmsområdet. Det är väldigt tråkigt, men
              samtidigt kanske det ändå innebär att man kan se framtiden an.
              Det borde rimligen gå att ta tag i det här. Det har inte spritt
              sig över hela landet så att det ser likadant ut överallt på alla
              arenor, utan det är just de här lagen som förekommer i den här
              typen av diskussion. Det borde gå att hitta hem i de här frågorna
              och få väck den här typen av beteenden från våra arenor.
            </seg>
          </u>
          <u>
            <seg>
              Jag säger inte att det är lätt, men jag tror att vi med ökade
              ansträngningar och kanske också genom att som Lars Stjernkvist
              säger sätta tydligare gränser så småningom skall kunna bli av
              med det.
            </seg>
          </u>
          <note type="speaker">
            Anf. 12 LARS STJERNKVIST (s)
          </note>
          <u>
            <seg>
              Fru talman! Avslutningsvis vill jag säga att det är bra att statsrådet
              nämnde att de allra flesta idrottsarrangemang faktiskt genomförs
              utan alla tendenser till våld. Jag var t.ex. i går och såg IFK
              Norrköping-
            </seg>
          </u>
          <u>
            <seg>
              Örgryte, och det var så långt från huliganism man någonsin kan
              komma.
            </seg>
          </u>
          <u>
            <seg>
              Visst är det viktigt att säga detta, men det får aldrig leda
              till - och där är vi helt överens - slutsatsen att vi inte tar
              det här på allvar. Det som är skrämmande är de rapporter som har
              kommit om att oerhört avancerade kriminella grupper försöker använda
              de här hejarklackarna som plattform för att sprida sin kriminalitet.
              Därför är det oerhört viktigt att vi medan vi fortfarande kan
              gör allt vad vi förmår för att begränsa det här problemet.
            </seg>
          </u>
          <u>
            <seg>
              Dialogen är viktig. Det finns ytterligare en sak som har skrämt
              mig litet grand ibland, och det är när klubbarna i bästa välmening
              för att visa att man sätter gränser säger att man tar sin hand
              ifrån de här supporterklubbarna. Det tror jag inte är lösningen.
              Det är precis tvärtom. Det allra bästa vapnet emot det här är
              ett oerhört nära samarbete mellan spelare och ledare i föreningarna
              och supportrarna. Det är då man kan vinna över de verkliga supportrarna
              och isolera dem som är ute efter att bråka och stöka.
            </seg>
          </u>
          <u>
            <seg>
              Jag tyckte att detta var ett väldigt bra svar, och jag hoppas
              att de här samtalen med idrottsföreningarna kommer att leda till
              att man vidtar ytterligare åtgärder för att skapa de tydliga gränser
              som vi är överens om behövs.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 1995/96:179 om fastighetstaxeringen
          </note>
          <note>
            Anf. 13 Statsrådet THOMAS ÖSTROS (s)
          </note>
          <u>
            <seg>
              Fru talman! Kjell Ericsson har frågat finansministern om regeringen
              avser att vidta några åtgärder för att få ett bättre underlag
              för att i förekommande fall kunna revidera taxeringsvärdet. Kjell
              Ericsson har vidare frågat om regeringen avser att vidta några
              åtgärder för att underlätta för fastboende i attraktiva områden.
            </seg>
          </u>
          <u>
            <seg>
              Arbetet inom regeringen är så fördelat att det är jag som skall
              svara på frågan.
            </seg>
          </u>
          <note>
            Fastighetstaxering syftar till att fastställa ett taxeringsvärde.
            Till grund för detta ligger marknadsvärdet. Taxering av småhus
            sker vart sjätte år genom en allmän fastighetstaxering, och dessemellan
            sker en årlig omräkning. Regler om detta finns i fastighetstaxeringslagen.
            Resultatet av taxeringen följs upp av regeringen och berörda myndigheter,
            och regelsystemet ses kontinuerligt över i syfte att åstadkomma
            ett förbättrat och mer förfinat system för taxering.
          </note>
          <u>
            <seg>
              Jag har inte för avsikt att ta några initiativ till ytterligare
              åtgärder i detta hänseende.
            </seg>
          </u>
          <u>
            <seg>
              När det gäller att underlätta för fastboende i attraktiva områden
              ses denna fråga över inom Finansdepartementet. Resultatet kommer
              att offentliggöras före sommaren. Jag vill avvakta resultatet
              av detta arbete innan jag tar ställning i frågan.
            </seg>
          </u>
          <note type="speaker">
            Anf. 14 KJELL ERICSSON (c)
          </note>
          <u>
            <seg>
              Fru talman! Jag får tacka statsrådet för svaret på min interpellation,
              även om det inte var speciellt innehållsrikt. Jag har en del kommentarer
              och några frågor med anledning av detta svar.
            </seg>
          </u>
          <u>
            <seg>
              Jag har ställt denna interpellation eftersom både fastighetstaxeringen
              och fastighetsskatten är ett stort bekymmer för många människor.
              Den senaste fastighetstaxeringen i kombination med den höjda fastighetsskatten
              har också lett till betydande konsekvenser i form av kraftigt
              höjda skatter för många fastboende på olika platser i vårt land.
            </seg>
          </u>
          <u>
            <seg>
              När man ser på hur fastighetstaxeringen har fallit ut kan man
              starkt ifrågasätta om det är ett riktigt sätt att fastställa taxeringsvärdet
              på. De skevheter och orättvisor som har uppstått i detta förfarande
              måste rättas till. Det har också tidigare gjorts utfästelser om
              att man skall göra detta, men nu börjar tiden rinna i väg.
            </seg>
          </u>
          <u>
            <seg>
              Den gamle centerriksdagsmannen i Göteborg, Rune Torwald, har
              gjort ett stort arbete med att kontrollera underlaget för fastighetstaxeringen.
              I de undersökningar som han har gjort kan man lätt se brister
              som finns i olika värdeområden i Göteborg och i skärgården. Liknande
              iakttagelser har man gjort på andra håll i landet. Jag tror att
              det är nödvändigt att det sker en förnyad genomgång av underlaget
              för fastighetstaxeringen. I de områden där det finns ett alltför
              litet eller ojämnt underlag för statistiken måste det också ske
              en skälighetsbedömning.
            </seg>
          </u>
          <u>
            <seg>
              Taxeringsvärdet skall representera ett värde som motsvarar 75
              % av marknadsvärdet. De nu fastställda taxeringsvärdena har i
              många fall fastställts på grundval av ett mycket litet antal försäljningar.
              Det kan innebära att t.ex. ett fåtal försålda fritidshus med ett
              relativt högt försäljningsvärde har fått ligga till grund också
              vid bestämmande av taxeringsvärdet. Därför är det nödvändigt att
              man gör justeringar i de värdeområden där värderingsunderlaget
              till betydande del härrör från just fritidshusförvärv med höga
              köpeskillingar. Det här berör t.ex. merparten av skärgårdar.
            </seg>
          </u>
          <u>
            <seg>
              Men det berör också många andra platser här i landet.
            </seg>
          </u>
          <u>
            <seg>
              I dessa s.k. attraktiva områden är det orimligt att de permanent
              boende skall drabbas av högre skatt på grund av att det finns
              köpstarka fritidshusspekulanter.
            </seg>
          </u>
          <u>
            <seg>
              Därför är det viktigt att det görs någonting så att de fastboende
              inte blir lidande. De fastboende bor vid kusten hela året, under
              höstrusk och under vinterkyla.
            </seg>
          </u>
          <u>
            <seg>
              Då är det inte lika attraktivt som under några varma sommarmånader.
              Det är viktigt att vi inte skapar regler som jagar bort de fastboende.
            </seg>
          </u>
          <u>
            <seg>
              De frågor som jag ställde i interpellationen är fortfarande gällande.
              Med tanke på alla undersökningar som har gjorts vill jag fråga
              statsrådet om det inte är nödvändigt att göra en översyn också
              av fastighetstaxeringen. Det nuvarande systemet är helt uppenbart
              inte godtagbart.
            </seg>
          </u>
          <u>
            <seg>
              Det är också viktigt att få veta vilka åtgärder som kommer att
              göras när det gäller fastighetsskatten i de attraktiva områdena.
            </seg>
          </u>
          <note>
            Anf. 15 JAN-OLOF FRANZÉN (m)
          </note>
          <u>
            <seg>
              Fru talman! Det var ett mycket kortfattat svar som
            </seg>
          </u>
          <note>
            Kjell Ericsson fick på sin interpellation angående fastighetstaxeringen.
          </note>
          <u>
            <seg>
              Fastighetstaxeringen ligger, som vi alla vet, till grund för
              boendekostnad och fastighetsskatt. Genom fastighetstaxeringen
              1996 och den årliga omräkningen av taxeringsvärdena kommer skatteuttaget
              att öka ytterligare. Ökningen beräknas bli närmare 5 miljarder
              kronor, varav ungefär hälften är en följd av den höjda skattesatsen.
            </seg>
          </u>
          <u>
            <seg>
              Det är ingen överdrift att påstå att människor över hela vårt
              land känner oro. De undrar om de kan bo kvar eller om de måste
              sälja sina hus.
            </seg>
          </u>
          <u>
            <seg>
              Jag vill ge ett exempel från ett s.k. attraktivt område, Värmdö
              utanför Stockholm:
            </seg>
          </u>
          <u>
            <seg>
              En familj har ett hus som är ca 80 år gammalt. Det är en helt
              vanlig villa med normal standard, bara 29
            </seg>
          </u>
          <u>
            <seg>
              standardpoäng, som ligger ca 150 m från sjön. Familjen har bott
              där i ungefär 20 år. Huset ligger långt från samhällets servicefunktioner.
              Det är 20 km till skolan,
            </seg>
          </u>
          <u>
            <seg>
              7 km till affären och 4 km till bussen. Det finns flera kilometer
              enskild väg att betala underhåll och snöröjning för.
            </seg>
          </u>
          <note>
            Villan hade 1980 ett taxeringsvärde på 175 000
          </note>
          <note>
            kr. 1995 var taxeringsvärdet 1 340 000 kr. Det nya taxeringsvärdet
            blir 2 220 000 kr. Om villans värde hade följt konsumentprisindex
            skulle det nya taxeringsvärdet ha varit 450 000 kr.
          </note>
          <note>
            Huset är sedan länge betalt, och 1995 blev det en skatt på 28
            800 kr. 1996 blir skatten 60 000 kr om året, ca 5 000 kr i månaden.
          </note>
          <u>
            <seg>
              Tror statsrådet att äldre boende, som får 4 800 kr i pension
              i månaden, kan bo kvar?
            </seg>
          </u>
          <u>
            <seg>
              Den frågan vill jag gärna ha ett svar på.
            </seg>
          </u>
          <u>
            <seg>
              Varje torsdag kl. 12 demonstrerar människor från
            </seg>
          </u>
          <u>
            <seg>
              Stockholms förorter och skärgårdsbor vid Mynttorget mot de höga
              taxeringsvärdena. Brev och telefonsamtal kommer från hela landet.
            </seg>
          </u>
          <u>
            <seg>
              Jag vill avsluta med en fråga till statsrådet: Kommer regeringen
              att vidta några åtgärder för att stilla människors bävan över
              de höga taxeringsvärdena och de därmed orimliga boendekostnaderna?
            </seg>
          </u>
          <note type="speaker">
            Anf. 16 PER LAGER (mp)
          </note>
          <u>
            <seg>
              Fru talman! Jag skulle bara vilja fylla på med ytterligare några
              frågor till statsrådet.
            </seg>
          </u>
          <u>
            <seg>
              De frågor som har kommit upp nu ställer kanske de flesta av oss
              bakom. Vi är alla angelägna om att framför allt få reda på vad
              regeringen tänker göra åt dessa problem i de attraktiva lägena
              i skärgårdsområdena.
            </seg>
          </u>
          <u>
            <seg>
              Statsrådet vill inte föregripa arbetet på Finansdepartementet,
              som skall vara färdigt före sommaren.
            </seg>
          </u>
          <u>
            <seg>
              Men tiden börjar rinna bort. Det föranleder mig att ställa en
              fråga till statsrådet.
            </seg>
          </u>
          <u>
            <seg>
              Jag förutsätter att man i Finansdepartementet har tagit del av
              alla partiernas olika förslag till lösningar.
            </seg>
          </u>
          <u>
            <seg>
              För ungefär ett år sedan hade nämligen den bostadspolitiska utredningen
              den här frågan på sitt bord. Men sedan lyftes den över till Finansdepartementet.
            </seg>
          </u>
          <u>
            <seg>
              Jag skulle vilja höra statsrådets mening om t.ex.
            </seg>
          </u>
          <u>
            <seg>
              idén att skilja taxeringen för permanentboende från taxeringen
              för fritidsboende. Jag skulle också vilja höra statsrådets mening
              om att man skulle sänka permanentboendeskatten med 0,5 procentenheter
              och i stället låta den ackumuleras till ett försäljningstillfälle.
            </seg>
          </u>
          <u>
            <seg>
              Sedan undrar jag över möjligheten att man reducerar taxeringsvärdet
              vid förmögenhetsbeskattningen med t.ex. 100 000 för att åstadkomma
              en lindring.
            </seg>
          </u>
          <u>
            <seg>
              En del av de satsningar som är av miljökaraktär som sker ute
              i samhällena får i och med den senaste taxeringen mer eller mindre
              en bestraffning. Det är också mycket olyckligt. Är man beredd
              att ändra på själva taxeringsmodellen för att nå ett bättre resultat
              när det gäller det framtida ekologiskt hållbara samhället?
            </seg>
          </u>
          <note>
            Anf. 17 Statsrådet THOMAS ÖSTROS (s)
          </note>
          <u>
            <seg>
              Fru talman! Kjell Ericsson poängterade att fastighetsskatten
              kan bli ett stort bekymmer för många människor, och det är inget
              tvivel om att skatter kan vara tunga att bära. Men ett stort bekymmer
              för alla i landet har varit de gigantiska budgetunderskott vi
              har haft, och både Kjell Ericssons parti och mitt parti har ett
              bra samarbete när det gäller att ta landet ur den budgetkris som
              vi har varit i. Det är ett första steg för att se till att människor
              får det bättre.
            </seg>
          </u>
          <u>
            <seg>
              Det finns brister i värderingen, säger Kjell Ericsson. Jag utgår
              från att myndigheten noga utvärderar -
            </seg>
          </u>
          <u>
            <seg>
              jag vet att man gör det - den värdering som sker och alltid är
              beredd att göra justeringar om det finns orimligheter. Hela syftet
              med fastighetstaxeringsprocessen är ju att nå fram till det marknadsvärde
              som fastigheten besitter. Vi har ju inte fastighetstaxering och
              sedan fastighetsskatt för att just beskatta boendet i sig, utan
              det ingår i kapitalbeskattningen. Olika tillgångar skall beskattas
              så lika som möjligt. Då gäller det att försöka finna just det
              marknadsvärde som fastigheten har.
            </seg>
          </u>
          <u>
            <seg>
              Då har vi ett system som består av dels värdeområden, där man
              försöker finna områdets värde, dels individuella mätningar, dvs.
              standarden på den enskilda fastigheten. Det är inte ett perfekt
              system, men det är ett system som ganska hyggligt försöker finna
              det marknadsvärde som det handlar om. Om man hittar fel och brister
              i det systemet, tycker jag att det är viktigt att myndigheten
              följer upp det och föreslår förändringar.
            </seg>
          </u>
          <u>
            <seg>
              När det gäller just de attraktiva områdena sade jag i mitt svar
              att det än så länge pågår ett arbete på Finansdepartementet, och
              det är för tidigt för mig att säga om det skall göras någonting
              och i så fall vad som skall göras. Det är viktigt att även här
              komma ihåg - jag kopplar det även till Jan-Olof Franzéns fråga
              - att jag just nu inte ser att det är aktuellt att koppla bort
              taxeringsvärdet från marknadsvärdet. Om det de facto är en hög
              efterfrågan på bostäder i vissa områden och det driver upp marknadsvärdet,
              är det ingen bra lösning att koppla bort just taxeringsvärdet
              från de faktiska värden som dessa fastigheter har. Hur den situation
              som en del hamnar i skulle kunna lösas får jag återkomma till
              senare, när analysen på departementet är klar.
            </seg>
          </u>
          <u>
            <seg>
              Jan-Olof Franzén kritiserar höjningen av fastighetsskatten. Det
              är klart att jag i många interpellationsdebatter möter moderater
              som vill sänka skatter på alla möjliga områden. Det handlar oftast
              om kapitalbeskattning, och här handlar det om fastighetsskatten.
              Man säger sig vara bekymrad över hur svårt människor har att bära
              dessa skatter. Men någon gång måste man också vara beredd att
              tala om vad det innebär för människor i andra änden, när man konsekvent
              vill sänka skatt efter skatt. Det kommer då att handla om minskade
              offentliga utgifter, och det kommer att bli en tung börda för
              dem som har det svårast i dag. Det vore hälsosamt om Jan-Olof
              Franzén också kunde ha det i åtanke. Nu skall vi diskutera fastighetstaxeringen.
              Men det är ett ständigt återkommande argument från moderaternas
              sida att alla skatter skall sänkas.
            </seg>
          </u>
          <u>
            <seg>
              Per Lager har ett antal förslag om hur Miljöpartiet skulle vilja
              lösa dilemmat i de populära områdena.
            </seg>
          </u>
          <u>
            <seg>
              Jag kommer inte att gå in konkret på de förslagen, utan jag hänvisar
              till att det pågår ett arbete på departementet. Han talar om att
              miljöinvesteringar och energibesparande investeringar straffas
              i systemet. Jag hade den frågan uppe i en interpellationsdebatt
              för någon vecka sedan. Vi skall ju ändå fånga marknadsvärdet,
              och om man vidtar energibesparande åtgärder som höjer värdet av
              fastigheten kommer det att avspeglas i taxeringsvärdet.
            </seg>
          </u>
          <u>
            <seg>
              Drivkraften för att göra de energibesparande åtgärderna är ju
              att man förbrukar mindre energi och på det sättet får det billigare.
              Om det avspeglas i att fastigheten blir mer värd är det inte orimligt
              att det syns även i taxeringsvärdet.
            </seg>
          </u>
          <note type="speaker">
            Anf. 18 KJELL ERICSSON (c)
          </note>
          <u>
            <seg>
              Fru talman! Jag håller med statsrådet om att det är viktigt att
              sanera Sveriges ekonomi och ta Sverige ur den ekonomiska krisen.
              Det är inte minst viktigt när det gäller att få sänkta räntor.
              Men det är ändå viktigt att man kommer till rätta med de skevheter
              som finns.
            </seg>
          </u>
          <u>
            <seg>
              Förr fanns det möjligheter att i taxeringsnämnderna korrigera
              en del skevheter och felaktigheter i statistikmaterial, men nu
              finns inte fastighetstaxeringsnämnderna längre. Uppenbarligen
              fungerar det inte riktigt bra heller. Just den skrivelse som Jan-Olof
            </seg>
          </u>
          <u>
            <seg>
              Franzén hänvisar till - det har kommit många sådana skrivelser
              samt brev och telefonsamtal - visar att det inte fungerar som
              det skall. Det kanske är bra om regeringen tittar på det också.
            </seg>
          </u>
          <u>
            <seg>
              Jag tror att det vore av värde att åter införa fastighetstaxeringsnämnderna,
              där det finns möjlighet att ta hänsyn till rådande förhållanden
              på ett annat sätt. I de nämnderna fanns tidigare både lokalkännedom
              och lokal kompetens, och det vore bra om regeringen övervägde
              att återinföra dem. I ett första steg borde man kanske inrätta
              sådana nämnder, inte minst när det gäller att se på de ärenden
              som blir överklagade. Det finns alltså många enskildheter som
              det kan krävas en speciell behandling av.
            </seg>
          </u>
          <u>
            <seg>
              En annan del som är intimt kopplad till den här frågan är förmögenhetsbeskattningen,
              och de kraftigt höjda taxeringsvärdena påverkar ju också förmögenhetsbeskattningen.
              Inte nog med att det i många fall blir en hög fastighetsskatt,
              utan det blir också en hög förmögenhetsskatt.
            </seg>
          </u>
          <u>
            <seg>
              Förvisso föreslås i vårpropositionen att gränsen för förmögenhetsskatten
              höjs från 800 000 kr till
            </seg>
          </u>
          <u>
            <seg>
              900 000 kr. Det är bra - det kan lindra något i vissa fall -
              men för många kvarstår ändå problemet, inte minst när det gäller
              sambeskattningen av förmögenheter. Det är fråga om det inte är
              dags att avskaffa sambeskattningen av förmögenheter för äkta makar.
            </seg>
          </u>
          <note>
            Anf. 19 JAN-OLOF FRANZÉN (m)
          </note>
          <u>
            <seg>
              Fru talman! Det är naturligtvis riktigt, som statsrådet säger,
              att vi moderater vill sänka skatten. Ja, och vi har även i skatteutskottet
              arbetat för detta, just när det gäller fastighetsskatten. Vi vet
              att människor blir så hårt drabbade att de inte kan bo kvar i
              sina hus och hem. Då tycker vi moderater att man har gått för
              långt med skatteuttaget.
            </seg>
          </u>
          <u>
            <seg>
              Det är klart att man skall ta ut skatt på människor, men man
              skall ta ut den på ett sådant sätt att människor kan betala skatt;
              skatt efter bärkraft. Här slår man mot de svagaste grupperna i
              samhället, och det är många gånger pensionärer. Man slår mot arbetande
              människor, som har villor i samhällen, som går till sina jobb
              varje dag för att göra rätt för sig, men som likväl inte duger
              till att klara boendekostnaderna. Där menar vi moderater att vi
              skall se till att "mitt hem är min borg", och det skall inte rubbas.
              Man skall ta ut skatt, men på annat sätt, där möjligheten finns,
              och inte gå på människor som har det svårt. Det är just det man
              gör i det här fallet.
            </seg>
          </u>
          <u>
            <seg>
              Vi moderater vill på sikt även avskaffa fastighetsskatten - men
              jag har inte sagt att vi vill göra det nu.
            </seg>
          </u>
          <u>
            <seg>
              Men väl skall villor och hus ha ett taxeringsvärde.
            </seg>
          </u>
          <u>
            <seg>
              När vi nu är inne i den här omgången, skulle jag vilja spä på
              med ytterligare en fråga: Kommer man nu, när man nu har återställt
              alla skatter som vi från borgerlig sida tidigare sänkte, att återinföra
              skatt på arbetande kapital? Det finns en stor oro också för det
              ute i landet.
            </seg>
          </u>
          <note type="speaker">
            Anf. 20 PER LAGER (mp)
          </note>
          <u>
            <seg>
              Fru talman! Det som är väldigt tråkigt, herr statsråd, är just
              sammanblandningen av fritidsboende och permanentboende i de här
              utsatta områdena, t.ex.
            </seg>
          </u>
          <u>
            <seg>
              skärgårdsområdena. Det är de fiktiva värdena som skapas kring
              permanentboendet, som inte alls stämmer med verkligheten. Det
              har vi tidigare hört exempel på. Det är därför oerhört viktigt
              att skilja fritidsboendet från permanentboendet, för att vi skall
              kunna hålla våra skärgårdsområden levande.
            </seg>
          </u>
          <u>
            <seg>
              Vad som nu händer - och kommer att hända om man inte hittar en
              lösning - är att folk får flytta från hus och hem. Det är rätt
              många som kommer att få göra det, och det kanske också är de mest
              utsatta människorna i de här samhällena.
            </seg>
          </u>
          <u>
            <seg>
              När det gäller just taxeringsvärdet och miljöinvesteringar håller
              jag med statsrådet om att dessa höjer det riktiga värdet i ett
              hus. Men för att skapa incitament för att göra sådana här investeringar
              måste man koppla en form av miljöbonus till det, så att den höjda
              taxeringen inte leder till en höjd skatt. Man måste i stället
              koppla till en miljöbonus som skapar en större anledning för folk
              att satsa på de miljöriktiga lösningarna.
            </seg>
          </u>
          <note>
            Anf. 21 Statsrådet THOMAS ÖSTROS (s)
          </note>
          <u>
            <seg>
              Fru talman! Kjell Ericsson tog upp förmögenhetsbeskattningen.
              Precis som Kjell Ericsson säger har vi i samarbete lagt fram ett
              förslag om att höja fribeloppet i förmögenhetsbeskattningen. Orsaken
              till detta är just att den nya fastighetstaxeringen skulle ha
              lett till att ungefär 100 000 människor hade kommit upp i nivå
              med förmögenhetsbeskattning på grund av sina fastigheter. En mycket
              stor del av dessa människor kommer inte upp i den nivån tack vare
              denna förändring. Detta finansierades genom en breddad förmögenhetsbeskattning
              på aktier, något som Moderaterna naturligtvis gått emot.
            </seg>
          </u>
          <u>
            <seg>
              En reform när det gäller sambeskattningen skulle, det har jag
              sagt tidigare och jag säger det igen, kosta väldigt mycket att
              genomföra. Jag kan inte se att det är en prioriterad reform i
              dagens läge. Vi drar ned på många viktiga utgifter, och vi genomför
              skattehöjningar på flera områden. Detta är nödvändigt för att
              sanera budgeten, och jag ser det inte som prioriterat att ta bort
              sambeskattningen på förmögenhet i det här läget.
            </seg>
          </u>
          <u>
            <seg>
              Jan-Olof Franzén talar om att ta bort fastighetsskatten. Jag
              möter allt oftare moderater som vill ta bort alla möjliga skatter,
              men alltmer sällan moderater som faktiskt tar ansvar för vad som
              händer på andra sidan.
            </seg>
          </u>
          <u>
            <seg>
              Det finns ett exempel på detta. Den höjning av fastighetsskatten
              som riksdagen fattade beslut om, kom ju till just på grund av
              att vi menade att den snabba borttagning av räntesubventionerna
              som hade varit alternativet hade drabbat nya årgångar av bostäder
              oerhört hårt. Det hade blivit oerhört svårt för dem som bor där
              att bo kvar. En del bostadsrättsföreningar och liknande hade antagligen
              hamnat i mycket stora svårigheter.
            </seg>
          </u>
          <u>
            <seg>
              Vi gjorde, med tanke på det känsliga läget på bostadsmarknaden,
              bedömningen att det är rimligare att alla är med och delar på
              bördan än att vi sätter hela bördan på en liten del av bostadsmarknaden.
              Jag tvekar inte ett ögonblick på att Moderaterna hade varit villiga
              att ta bort räntesubventionerna över en natt och därmed ställa
              till med stora problem för människor. Men här handlar det om att
              låta fler vara med och dela bördorna. Jag tycker att det var en
              rimlig lösning.
            </seg>
          </u>
          <u>
            <seg>
              Jan-Olof Franzén tar till stora ord och säger att vi skall ta
              ut skatt där möjligheterna finns. Tala om för mig när Moderaterna
              är med på att ta ut skatt där möjligheterna finns! Vi har föreslagit
              flera sådana åtgärder. Ta t.ex. värnskatten, som vi införde efter
              valet 1994. Var Moderaterna med på det? Där fanns ju möjligheter
              att låta dem med höga inkomster vara med att betala och bära bördorna
              av krisbekämpningen.
            </seg>
          </u>
          <u>
            <seg>
              På vilka andra områden har Jan-Olof Franzén funderat över att
              möjligheterna finns? Vilka skall bära bördorna av mer skatt? Det
              vore intressant att få höra det från Jan-Olof Franzén.
            </seg>
          </u>
          <u>
            <seg>
              Till Per Lager vill jag säga att jag tyvärr inte i detalj kan
              gå in på olika alternativ för fastboende i exempelvis skärgården.
              Jag vill invänta analysen från departementet och sedan fundera
              över vad som kan göras om något skall göras. Vi får säkert anledning
              att återkomma till diskussionen när det gäller detaljerna omkring
              det.
            </seg>
          </u>
          <note type="speaker">
            Anf. 22 KJELL ERICSSON (c)
          </note>
          <u>
            <seg>
              Fru talman! Jag vill poängtera att sambeskattningen är ett stort
              bekymmer. Den diskriminerar också gifta par, och det tycker vi
              är fel. Jag vill också än en gång upprepa behovet av en översyn
              av fastighetstaxeringsförfarandet. Underlaget är helt klart bristfälligt,
              och detta slår hårt mot många människor.
            </seg>
          </u>
          <u>
            <seg>
              De samlade effekterna av fastighetstaxeringen och fastighetsskatten
              har gjort situationen orimlig, framför allt i de attraktiva områdena.
              Det har sagts av flera här i dag, och vi har också sett bevis
              på det.
            </seg>
          </u>
          <u>
            <seg>
              Det gäller inte minst människor som bott i skärgården hela livet,
              människor som bor i hus som funnits i släkten i generationer.
              Det handlar om fiskare, hantverkare och småbrukare som har arbetat
              hårt hela livet men som nu har låg pension och som inte klarar
              av fastighetsskatten utan kanske måste låna till den.
            </seg>
          </u>
          <u>
            <seg>
              Det kan också gälla unga familjer.
            </seg>
          </u>
          <u>
            <seg>
              Om inget görs åt dessa förhållanden tvingas många flytta från
              sina hem. Många arbetar för att hela
            </seg>
          </u>
          <u>
            <seg>
              Sverige skall leva, men detta går åt rakt motsatt håll.
            </seg>
          </u>
          <u>
            <seg>
              Man får hög beskattning för den bofasta befolkningen i skärgården
              och i andra områden som är attraktiva.
            </seg>
          </u>
          <u>
            <seg>
              Vi önskar ju ha en bofast befolkning. Det är bra för att man
              skall få en levande bygd, men också för de turister som kommer
              på besök. Jag tror att vi måste se över detta, så att det blir
              rimliga förhållanden i fråga om skatten i dessa områden.
            </seg>
          </u>
          <u>
            <seg>
              Vi har hört förslag på flera tekniska lösningar. Vi skall inte
              gå in och diskutera dessa förslag i den här debatten, men det
              handlar just om att beskatta bostaden efter storlek. Man kan också
              maximera tomtens taxeringsvärde osv. Det finns mycket att göra.
              Jag hoppas att statsrådet ser på de olika möjligheterna att försöka
              komma till rätta med det här, för det är ett bekymmer. Det blir
              väldigt orättvist på många håll i vårt land.
            </seg>
          </u>
          <note>
            Överläggningen var härmed avslutad
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1995/96:Fi78-Fi101 till finansutskottet
          </note>
          <note>
            1995/96:Sk39-Sk55 till skatteutskottet
          </note>
          <note>
            1995/96:A42-A44 till arbetsmarknadsutskottet
          </note>
          <note>
            8 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1995/96:KU25
          </note>
          <note>
            Justitieutskottets betänkanden 1995/96:JuU19 och
          </note>
          <note>
            JuU20
          </note>
          <note>
            Lagutskottets betänkande 1995/96:LU25
          </note>
          <note>
            Utrikesutskottets betänkande 1995/96:UU16
          </note>
          <note>
            Försvarsutskottets betänkanden 1995/96:FöU4 och
          </note>
          <note>
            FöU5
          </note>
          <note>
            Trafikutskottets betänkanden 1995/96:TU16-TU18
          </note>
          <note>
            Bostadsutskottets betänkanden 1995/96:BoU10 och
          </note>
          <note>
            BoU11
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 3 maj
          </note>
          <note>
            1995/96:198 av Barbro Westerholm (fp) till socialministern
          </note>
          <u>
            <seg>
              Förbud mot tobaksreklam
            </seg>
          </u>
          <note>
            1995/96:199 av Nils-Erik Söderqvist (s) till statsrådet
          </note>
          <u>
            <seg>
              Thomas Östros
            </seg>
          </u>
          <note>
            Förslag om höjning av produktionsskatt på elektrisk kraft
          </note>
          <note>
            1995/96:200 av Ulf Kristersson (m) till arbetsmarknadsministern
          </note>
          <u>
            <seg>
              Möjlighet att studera med bibehållen a-kassa
            </seg>
          </u>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 21 maj.
          </note>
          <note>
            10 § Anmälan om skriftliga frågor
          </note>
          <note>
            Anmäldes att följande skriftliga frågor framställts
          </note>
          <note>
            den 3 maj
          </note>
          <u>
            <seg>
              1995/96:416 av Björn Samuelson (v) till statsministern
            </seg>
          </u>
          <note>
            Upprättelse åt vissa internerade under andra världskriget
          </note>
          <note>
            1995/96:417 av Birgitta Gidblom (s) till arbetsmarknadsministern
            Lönebidragsanställningar
          </note>
          <note>
            1995/96:418 av Eva Goës (mp) till utrikesministern
          </note>
          <note>
            Kärnvapenproven i Franska Polynesien
          </note>
          <note>
            1995/96:419 av Eva Goës (mp) till utrikesministern
          </note>
          <u>
            <seg>
              Amerikanska kärnvapenprovsprängningar
            </seg>
          </u>
          <note>
            1995/96:420 av Eva Goës (mp) till statsrådet Pierre
          </note>
          <u>
            <seg>
              Schori
            </seg>
          </u>
          <u>
            <seg>
              Arbetskraftsinvandring
            </seg>
          </u>
          <note>
            1995/96:421 av Karin Israelsson (c) till utrikesministern
          </note>
          <u>
            <seg>
              Iranska flyktingar i Turkiet
            </seg>
          </u>
          <note>
            1995/96:422 av Carina Hägg (s) till statsrådet Pierre
          </note>
          <u>
            <seg>
              Schori
            </seg>
          </u>
          <u>
            <seg>
              Östutvidgningens påverkan på biståndet
            </seg>
          </u>
          <note>
            1995/96:423 av Carina Hägg (s) till statsrådet Pierre
          </note>
          <u>
            <seg>
              Schori
            </seg>
          </u>
          <note>
            EU-hjälp ur jordbruksfond
          </note>
          <note>
            1995/96:424 av Carina Hägg (s) till statsrådet Pierre
          </note>
          <u>
            <seg>
              Schori
            </seg>
          </u>
          <note>
            Sverige och EU:s särskilda biståndsbidrag
          </note>
          <note>
            1995/96:425 av Carina Hägg (s) till miljöministern
          </note>
          <note>
            Våtmarksskydd i Jönköpings län
          </note>
          <note>
            1995/96:426 av Sonja Fransson (s) till inrikesministern
          </note>
          <note>
            Lotteriförordningen
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 21 maj.
          </note>
          <note>
            11 § Kammaren åtskildes kl. 13.15.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
