<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--11</head>
          <docDate when="1995-10-19 00:00:00">1995-10-19 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ___________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollet för den 13 oktober.
          </note>
          <note>
            2 § Muntliga frågor till regeringen
          </note>
          <note>
            Användningen av kontokort i regeringskansliet
          </note>
          <note type="speaker">
            Anf. 1 DAN ERICSSON (kds)
          </note>
          <note>
            Fru talman! Jag ställde i torsdags en fråga till statsministern
            om kontokortshanteringen som han tyvärr inte besvarade vid tisdagens
            frågestund.
          </note>
          <note>
            Jag tycker det är värdefullt om vi som folkvalda kan få en direkt
            redovisning av vad som hänt och vilka åtgärder som vidtas. Man
            kan inte alltid utgå ifrån att det som sägs i medier är korrekt.
            Därför vore det bra med en sådan redovisning.
          </note>
          <note>
            Jag skulle också - utan att gå in på saker som hör till pågående
            förundersökning - vilja ställa en fråga.
          </note>
          <note>
            Vad jag förstår kommer Mona Sahlin att leda regeringens arbete
            under den tid då statsministern fr.o.m. i morgon och en vecka
            framåt är i FN. Anser statsministern mot bakgrund av de nya fakta
            som dag för dag redovisas om vice statsministern att det är lämpligt
            att hon leder regeringens arbete?
          </note>
          <note>
            Anf. 2 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det är två frågor. Jag skall gärna svara på dem.
          </note>
          <note>
            Jag har också sett att i en stor kvällstidning påstås att jag
            från klockan 18 i kväll inte är statsminister. Jag vill dementera
            den uppgiften. Jag är statsminister även om jag lämnar landet.
            Jag är statsminister även om jag är på Gotland på sommaren. Det
            enda som inträffar när jag är borta är att om regeringen sammanträder
            att någon annan leder sammanträdet. Det är i första hand Mona
            Sahlin. Är hon inte där är det den äldste i ordningen, för närvarande
            Lena Hjelm-
          </note>
          <note>
            Wallén, som är äldst i fråga om antal regeringsår.
          </note>
          <note>
            När det gäller den första frågan har jag uppdragit åt rättschefen
            i statsrådsberedningen att i samband med regeringskansliets förvaltningskontor
            kartlägga i vilken utsträckning det inom regeringskansliet används
            betal- och kreditkort som tillhandahålles genom arbetsgivaren.
            Kartläggningen skall även omfatta de regler som utfärdats för
            användningen av sådana kort samt beskriva hur reglerna tillämpats.
          </note>
          <note>
            Vidare undersöks vilken information som getts till kortinnehavarna
            om kortens användning.
          </note>
          <note>
            I ett särskilt brev till innehavarna i regeringskansliet kommer
            de regler som skall gälla för användningen av betal- och kreditkort
            att redovisas i detalj. Samtidigt skall inskärpas vikten av att
            dessa regler noga följs.
          </note>
          <note type="speaker">
            Anf. 3 DAN ERICSSON (kds)
          </note>
          <note>
            Fru talman! Jag tackar för svaret, liksom för dementin. Uppenbarligen
            är statsministern fortfarande statsminister.
          </note>
          <note>
            Men jag kan inte tolka statsministerns svar på annat sätt än
            att statsministern finner det korrekt att
          </note>
          <note>
            Mona Sahlin leder regeringsarbetet, trots de avslöjanden som
            nu kommer dag efter dag.
          </note>
          <note>
            Då skulle jag vilja ställa en följdfråga: Hur tror
          </note>
          <note>
            Ingvar Carlsson att samhället skulle fungera om 8
          </note>
          <note>
            miljoner svenskar handlade på samma sätt som Mona
          </note>
          <note>
            Sahlin? Det är vad det handlar om nu.
          </note>
          <note>
            Anf. 4 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag vill än en gång betona att det är jag som leder
            regeringsarbetet. Jag är ansvarig för regeringens arbete även
            om jag är i Norrbotten, på
          </note>
          <note>
            Gotland eller på FN:s 50-årsjubileum i New York.
          </note>
          <note>
            Behövs ett formellt sammanträde så är det något statsråd som
            i min frånvaro leder det sammanträdet, och det är noga reglerat
            vilket statsråd det är och i vilken ordning de inträder.
          </note>
          <note>
            Sedan är det faktiskt så att även statsråd har rätt till det
            skydd som lagen ger. Ingen är dömd förrän dom har fallit. För
            en förundersökning ställs mycket låga krav. Nu är en förundersökning
            inledd. Den har
          </note>
          <note>
            Mona Sahlin hälsat med tillfredsställelse. Men jag tänker inte
            handla som om en dom hade fallit.
          </note>
          <note type="speaker">
            Anf. 5 DAN ERICSSON (kds)
          </note>
          <note>
            Fru talman! På den punkten är statsministern och jag överens.
            Det är därför jag inte heller går in på något som gäller förundersökningen.
          </note>
          <note>
            Men man kan inte göra detta till bara en juridisk fråga. Det
            är faktiskt en politisk fråga också.
          </note>
          <note>
            Det handlar om förtroendet för regeringen och för de ledande
            personerna i samhället. En effekt av statsministerns uttalade
            politiska förtroende för Mona
          </note>
          <note>
            Sahlin kan ju bli att de myndigheter som har att klara av betalningsväsendet
            i samhället förlorar i auktoritet.
          </note>
          <note>
            Det kommer att kosta samhället pengar.
          </note>
          <note>
            Ser inte Ingvar Carlsson detta som ett problem i sammanhanget?
          </note>
          <note>
            Anf. 6 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det senaste inlägget förstår jag inte alls. Jag tror
            tvärtom att den debatt som ägt rum mycket klart har visat att
            regler som uppställts skall följas. I den mån regler är oklara
            skall de bli tydligare.
          </note>
          <note>
            Det är faktiskt inte så, Dan Ericsson, att det bara är en medlem
            av den nuvarande regeringen som har använt kontokortet till privata
            inköp. Dan Ericsson tillhör en grupp av partier som hade regeringsansvaret
            mellan 1991 och 1994, och då använde statsråd uppenbarligen korten
            för privata inköp.
          </note>
          <note>
            Litet återhållsamhet i bedömningen är kanske befogad.
          </note>
          <note type="speaker">
            Anf. 7 PER UNCKEL (m)
          </note>
          <note>
            Fru talman! Också jag har en fråga till statsministern om Mona
            Sahlin. Jag ämnar inte fråga om den rättsliga delen av det som
            nu sker. Förundersökningen får ge besked om huruvida Mona Sahlins
            bruk av staten som kreditgivare i en trängd personlig ekonomisk
            situation kan misstänkas vara brottslig.
          </note>
          <note>
            Oaktat förundersökningen finns det dock många -
          </note>
          <note>
            jag tillhör dem - som anser att vice statsministern överskridit
            en moralisk-etisk gräns som politiska förtroendemän har att upprätthålla
            för att ämbetet skall kunna utövas med respekt och auktoritet.
          </note>
          <note>
            Mona Sahlin har uppenbarligen också nonchalerat statsministerns
            direktiv om användningen av kontokort, som handlar om gränserna
            mellan det offentliga och det privata, avgivet den 7 oktober förra
            året.
          </note>
          <note>
            Jag beklagar uppriktigt att så skett, men vill mot den här bakgrunden
            ställa följande fråga till statsministern:
          </note>
          <note>
            Anser Ingvar Carlsson att det är politiskt och moraliskt försvarbart,
            med beaktande bl.a. av det beslut statsministern själv fattade
            förra året och omsorgen om allmänhetens tilltro till den offentliga
            maktutövningen, att förfara på det sätt som vice statsministern
            har gjort?
          </note>
          <note>
            Anf. 8 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag vet att Per Unckel har sagt att det är glasklart
            hur de här korten skall användas. Det behövs inte ens några direktiv.
          </note>
          <note>
            Är det då inte märkligt - om det är så glasklart -
          </note>
          <note>
            att den främsta juridiska representanten i den regering som Per
            Unckel själv tillhörde använde korten för privata inköp? Om det
            är så glasklart, hur kan den tidigare ministern i dag säga att
            hon inte har gjort några som helst fel?
          </note>
          <note>
            Jag menar att man kanske bör närma sig den här frågan med något
            större ödmjukhet.
          </note>
          <note>
            Så vill jag tillägga en sak, eftersom det är just Per
          </note>
          <note>
            Unckel som ställer frågan.
          </note>
          <note>
            Ledamöter i den här kammaren har varit i blåsväder av det här
            slaget tidigare. Jag skulle kunna namnge dem. Jag gör inte det,
            men bland dem finns ledande moderater. Jag har aldrig partipolitiskt
            utnyttjat detta. Jag har sagt att jag inte för den sortens debatt.
          </note>
          <note>
            De personerna har att svara för de myndigheter de skall svara
            för, och jag tycker att det räcker.
          </note>
          <note>
            Jag konstaterar att moderater inte tycks vilja leva efter den
            politiska normen.
          </note>
          <note type="speaker">
            Anf. 9 PER UNCKEL (m)
          </note>
          <note>
            Fru talman! Det jag frågade om var huruvida inte
          </note>
          <note>
            Ingvar Carlsson ansåg att det fanns ett dilemma i att
          </note>
          <note>
            Mona Sahlin uppenbarligen bröt mot vad han själv stipulerade
            i ett beslut av den 7 oktober förra året, att kontokort endast
            får användas i tjänsten.
          </note>
          <note>
            Det är svårt, fru talman, att tolka det Ingvar Carlsson nu säger
            eller inte säger på annat sätt än att det uppenbarligen faller
            inom ramen för vad Ingvar
          </note>
          <note>
            Carlsson åtminstone hittills har ansett vara möjligt utan att
            det s.k. politiska förtroendet skall gå förlorat att använda statens
            kontokort när man vill och att betala tillbaka vid den tidpunkt
            och under de omständigheter man själv finner lämpligast.
          </note>
          <note>
            Fru talman! Jag vill utöver den av Ingvar Carlsson ännu inte
            besvarade frågan ställa den följande: Var går gränsen där det
            politiska förtroendet till slut kan anses vara förbrukat?
          </note>
          <note>
            Anf. 10 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Om Per Unckel i stället för att tänka på sin egen
            fråga hade lyssnat på det svar som jag gav på den första frågan,
            hade Per Unckel fått klart för sig att jag anser att en genomgång
            bör göras av vilka som har kontokort, de regler som tillämpas
            och om direktiven är tillräckliga eller inte.
          </note>
          <note>
            Eftersom jag är en person som tycker att det är viktigt att göra
            en bedömning på fakta, vill jag ha del av den genomgången innan
            jag bedömer någondera av
          </note>
          <note>
            Reidunn Laurén, Mona Sahlin eller de övriga som har använt dessa
            kort. Det är så jag handlar som privatperson, och jag känner ännu
            större skyldighet att handla så som statsminister. Uppenbarligen
            har reglerna inte varit så klara som Per Unckel tycker.
          </note>
          <note>
            När vi sedan så småningom har den bilden, så fullständig och
            så tydlig som möjligt, är det det socialdemokratiska partiet som
            har att bedöma vem det vill ha som sin ordförande, inte massmedier
            eller andra partier. Jag kan försäkra Per Unckel att eftersom
            vi sällan byter partiledare i vårt parti - under 104
          </note>
          <note>
            år har vi haft bara fem ordförande - kommer vi att handlägga
            den frågan med största omdöme och varsamhet.
          </note>
          <note>
            Anf. 11 ANDRE VICE TALMANNEN
          </note>
          <note>
            Är det någon mer som vill yttra sig just i den här frågan? Om
            så inte är fallet, går vi vidare med frågestunden.
          </note>
          <note>
            Barnhem i Kina
          </note>
          <note type="speaker">
            Anf. 12 SONIA KARLSSON (s)
          </note>
          <note>
            Fru talman! Jag har en fråga till utrikesminister
          </note>
          <note>
            Lena Hjelm-Wallén. I våras visades en TV-film som beskrev mycket
            upprörande förhållanden vad gällde flickor på barnhem i Kina.
            Utrikesministern har nyligen återvänt från ett officiellt besök
            där, och jag undrar på vilket sätt dessa frågor har tagits upp
            och hur de protestlistor som Mona Sahlin tog med sig till kvinnokonferensen
            i Kina har hanterats.
          </note>
          <note>
            Anf. 13 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! Det är sant att såväl vice statsminister
          </note>
          <note>
            Mona Sahlin och biståndsminister Pierre Schori som jag själv
            har besökt Kina sedan den här filmen visades. Vi har också i samtal
            med kinesiska regeringsföreträdare tagit upp både frågan om mänskliga
            rättigheter i allmänhet, inte minst för barn, och de oacceptabla
            förhållandena i kinesiska barnhem.
          </note>
          <note>
            Under mitt besök ägnade vi också ganska mycken möda åt att få
            en allmän bild av hur barn har det i
          </note>
          <note>
            Kina i dag. Vi gjorde det bl.a. genom att hela min delegation
            sammanträffade med Unicef, som har en mycket god kunskap om situationen
            i Kina. Vi fick då klart för oss att man nu tar krafttag för att
            uppnå en större medvetenhet hos barnhemspersonalen. Det kommer
            bl.a. att anordnas en nationell konferens i den frågan. Detta
            är naturligtvis sådant som vi hälsar med tillfredsställelse.
          </note>
          <note>
            Jag har dessutom direkt i samband med mitt Kinabesök uppmanat
            ambassaden att dels konstruktivt följa upp de samtal som vi har
            haft, dels påskynda det praktiska arbetet att se till att ansvariga
            personer får del av det svenska folkets engagemang, bl.a. i form
            av de aktuella protestlistorna. Jag hoppas att vi genom detta
            handlingssätt skall kunna verka för att få en förbättring av förhållandena
            för barnen i Kina.
          </note>
          <note type="speaker">
            Anf. 14 SONIA KARLSSON (s)
          </note>
          <note>
            Fru talman! Jag ber att få tacka utrikesministern för svaret.
            Precis som utrikesministern sade har många människor lagt ned
            ett stort arbete och engagemang för att samla in namn till de
            här listorna, och det är då också viktigt att protesten når fram.
          </note>
          <note>
            Nordiska institutioner
          </note>
          <note type="speaker">
            Anf. 15 OLOF JOHANSSON (c)
          </note>
          <note>
            Fru talman! Jag vill ställa en fråga till Europaministern och
            nordiska samarbetsministern Mats Hellström. För någon vecka sedan
            fick vi en rapport med titeln Nordisk nytta. Den innehöll förslag
            till utvärdering av inalles 47 nordiska institutioner. Av dem
            godkändes i stort sett 20 i allmänna ordalag.
          </note>
          <note>
            Det är en ganska ytlig rapport. I går såg jag i ett
          </note>
          <note>
            TT-meddelande till min förvåning att samarbetsministrarna på
            ett möte i går samfällt konstaterade att rapporten är ett gott
            underlag för det fortsatta arbetet.
          </note>
          <note>
            Jag tycker att det var ett förhastat uttalande, och jag vill
            fråga den nordiska samarbetsministern: Anser
          </note>
          <note>
            Mats Hellström att rapporten Nordisk nytta står i god överensstämmelse
            med den prioritering som vi t.ex.
          </note>
          <note>
            har gjort i Nordiska rådet av kulturfrågorna och av miljöfrågorna?
            Det är institutionerna på just de områdena som värderingsgruppen
            har nedvärderat.
          </note>
          <note>
            Anf. 16 Statsrådet MATS
          </note>
          <note>
            HELLSTRÖM (s)
          </note>
          <note>
            Fru talman! Denna arbetsgrupp, som innehåller representanter
            för samtliga nordiska länder och som har arbetat oberoende, har
            för första gången gått igenom alla de 47 institutioner som finns
            i det nordiska samarbetet. Många har funnits länge, och en del
            är nytillkomna, men de har aldrig varit föremål för en gemensam
            genomgång. Man har också - som jag tycker på ett bra sätt - definierat
            vad nordisk nytta är, huruvida just det faktum att de redovisas
            över den nordiska budgeten lägger till någonting när det gäller
            kompetens, profilering utåt, kostnadssänkning eller t.ex. en ökad
            efterfrågan.
          </note>
          <note>
            När det gäller ungefär 20 av dessa institutioner har gruppen
            ansett att de har en hög nordisk nytta. Ungefär 8 anges ligga
            i ett mellanläge, och ca 20 av institutionerna bedöms ha en låg
            nordisk nytta. Det innebär inte att institutionerna i sig underkänns
            eller att de gör ett dåligt arbete, men man har inte i den här
            gruppen kunnat visa att de lägger till något nordiskt som gör
            att det är angeläget att de i fortsättningen finansieras över
            den nordiska budgeten.
          </note>
          <note>
            Den process som nu vidtar är att institutionerna givetvis själva
            får kommentera rapporten och de bedömningar som har gjorts i den.
            Fackministerråden kommer att få göra sina bedömningar, och Nordiska
            rådet kommer förhoppningsvis att diskutera frågan i
          </note>
          <note>
            Kuopio. Tanken är vidare att vi de nordiska samarbetsministrarna
            när budgetarbetet för 1997 inleds skall göra vår samlade värdering
            av den rapport som
          </note>
          <note>
            Olof Johansson talar om, institutionernas egna svar,
          </note>
          <note>
            Nordiska rådets debatt i Kuopio och de nordiska ministerrådens
            synpunkter.
          </note>
          <note>
            Jag vill tillägga att jag tror att det är viktigt att institutioner
            som har funnits så länge och aldrig varit föremål för en gemensam
            bedömning nu också själva får både möjligheten och ansvaret att
            mera ordentligt och systematiskt gå igenom vad de gör som är speciellt
            nordiskt viktigt. Jag hoppas och tror att rapporten inleder en
            process som gör det nordiska samarbetet både mer koncentrerat
            och mer slagkraftigt.
          </note>
          <note type="speaker">
            Anf. 17 OLOF JOHANSSON (c)
          </note>
          <note>
            Fru talman! Det är naturligtvis bra att utvärdera, men det är
            också viktigt att lyssna på de politiska signaler som enhälligt
            har givits i Nordiska rådet. Jag noterar att betygen i den här
            utvärderingen är låga på kulturella institutioner och över huvud
            taget på alla institutioner som hanterar mjuka värden. Det är
            de som förs till den lägsta nivån i bedömningen. Det står inte
            i överrensstämmelse med vad Nordiska rådet har sagt i sin bedömning
            av vad som är viktigt i det sammanhanget.
          </note>
          <note>
            Dessutom råkar en bieffekt vara att fyra av de institutioner
            som vi har kvar i Sverige anses vara lågt värderade. Det betyder
            väl att vi i fortsättningen inte kommer att ha kvar några nordiska
            institutioner i
          </note>
          <note>
            Sverige.
          </note>
          <note>
            Anf. 18 Statsrådet MATS
          </note>
          <note>
            HELLSTRÖM (s)
          </note>
          <note>
            Fru talman! De kriterier som gruppen har arbetat med har inte
            haft som utgångspunkt vare sig vilka sektorer det handlar om -
            om det gäller ekonomi, miljö eller kultur - eller i vilka länder
            institutionerna ligger. Man har tillämpat de kriterier som jag
            nämnde, t.ex.: Tillför de kompetens, ökar de efterfrågan, ger
            de en profilering utåt, är de kostnadsbefrämjande för länderna?
            Det är generella kriterier som inte har ett dugg att göra med
            om det sedan gäller kulturfrågor, transportfrågor e.d.
          </note>
          <note>
            Jag vidhåller att den process som har inletts är viktig.
          </note>
          <note>
            Jag tror att det är bra för institutionerna själva att gå igenom
            sina målsättningar, och jag ser fram emot en debatt med Olof Johansson
            om detta också i Kuopio.
          </note>
          <note>
            Inkorporering av FN:s barnkonvention i svensk lagstiftning
          </note>
          <note type="speaker">
            Anf. 19 RAGNHILD POHANKA (mp)
          </note>
          <note>
            Fru talman! Med anledning av de upprepade avvisningarna av Monica
            Barrantes och hennes ettåriga dotter Evelyn vill jag ställa en
            fråga till statsminister
          </note>
          <note>
            Ingvar Carlsson.
          </note>
          <note>
            Nu är avvisningen åtminstone tillfälligt upphävd, men det är
            troligt att det aldrig hade skett om det inte funnits ett så massivt
            stöd från olika svenska grupper, bl.a. journalister. Det finns
            flera liknande fall. Ett gäller den filippinska familj med tre
            barn som har bott i Sverige i minst åtta år och arbetat på ambassad.
          </note>
          <note>
            Är statsministern beredd att arbeta för att barnkonventionen
            inkorporeras med eller transformeras till svensk lag?
          </note>
          <note>
            Anf. 20 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det är självklart att vi, i och med att vi inte bara
            har skrivit under barnkonventionen utan arbetat aktivt för barnens
            rättigheter, i våra olika lagar och regler och i vår handläggning
            skall följa barnkonventionen och handla i dess anda.
          </note>
          <note>
            När det gäller detta enskilda fall vill jag säga att regeringen,
            i och med den lag som antogs mellan
          </note>
          <note>
            1991 och 1994, inte har rätt att begära in ett ärende.
          </note>
          <note>
            Det är om Utlänningsnämnden överlämnar ärenden till regeringen
            som vi kan fatta beslut.
          </note>
          <note>
            Jag gör emellertid den bedömningen att det nu inte kommer att
            äga rum någon avvisning. Det har vi fått besked om. Det skulle
            förvåna mig mycket om mamman och flickan inte fick det tillfälle
            att komma varandra närmare under sakkunnig och professionell ledning
            som kommer att behövas. Men visst har ärendet kommit att dra ut
            på tiden på ett sätt som var olyckligt.
          </note>
          <note type="speaker">
            Anf. 21 RAGNHILD POHANKA (mp)
          </note>
          <note>
            Fru talman! Sådana här fall belyser hur viktigt det är att även
            Utlänningsnämnden tar till sig innehållet i barnkonventionen.
            Jag har läst avvisningsbeslut där man inte har tagit hänsyn till
            barnkonventionen ett antal gånger. När ett land har skrivit under
            skall väl alla myndigheter ta till sig andemeningen i konventionen?
          </note>
          <note>
            Därför menar jag att det är nödvändigt att på något sätt transformera
            in konventionen i lagen, så att den följs. Är det också statsministerns
            åsikt att den skall komma in i lag?
          </note>
          <note>
            Anf. 22 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag har redan svarat på frågan. Enligt min uppfattning
            ger lagen möjligheter att handla på ett sätt som står i överensstämmelse
            med barnkonventionen. Men varken jag som statsminister eller regeringen
            kan föreskriva hur nämnden skall besluta i enskilda ärenden. Vi
            kan inte ens, vilket i och för sig är ganska ovanligt, begära
            in ett ärende för beslut i regeringen med den lag som nu gäller.
          </note>
          <note>
            Skall man göra något radikalt åt det problem som vi här diskuterar
            skall man ändra på den lagen.
          </note>
          <note type="speaker">
            Anf. 23 RAGNHILD POHANKA (mp)
          </note>
          <note>
            Fru talman! Jag anser inte att man behöver ändra på den lagen,
            utan man skall arbeta för att konventionen kommer in i svensk
            lag. Då kommer även Utlänningsnämnden att följa den, och då behöver
            inte regeringen önska att den kunde ta upp enskilda fall.
          </note>
          <note>
            Mordechai Vanunu
          </note>
          <note type="speaker">
            Anf. 24 PER LAGER (mp)
          </note>
          <note>
            Fru talman! Jag skulle vilja ställa en fråga till utrikesminister
            Lena Hjelm-Wallén.
          </note>
          <note>
            Det är nu nio år sedan teknikern Mordechai Vanunu kidnappades
            och dömdes för att han avslöjat
          </note>
          <note>
            Israels hemliga förberedelse för eventuell kärnvapentillverkning
            i kärnanläggningen Dimona. Han dömdes bakom lyckta dörrar för
            spioneri, förräderi och avslöjande av statshemligheter. Straffet
            blev 18 år i en isoleringscell på två gånger tre meter.
          </note>
          <note>
            Sedan har bl.a. Nobelpristagare protesterat. Amnesty har betecknat
            det som ett grymt, omänskligt och förnedrande straff. Även Europaparlamentet
            har i tre resolutioner protesterat mot behandlingen, men han sitter
            fortfarande där han sitter, och han har nio år kvar på två gånger
            tre meter.
          </note>
          <note>
            Vad tänker den svenska regeringen göra för att påverka hans frigivning?
          </note>
          <note>
            Anf. 25 Utrikesminister LENA HJELM-
          </note>
          <note>
            WALLÉN (s)
          </note>
          <note>
            Fru talman! I vissa ärenden måste man erkänna att andra regeringar
            inte kan göra särskilt mycket, t.ex.
          </note>
          <note>
            när det gäller ett fall som har lagförts och där fängelsedomen
            verkställs i ett annat land.
          </note>
          <note>
            Jag vet att många har protesterat. Jag kan inte ärendet i detalj
            och kan därför inte säga att vi har möjlighet att göra si eller
            så. Det måste vi i så fall undersöka ytterligare. Jag tror inte
            att vi har särskilt stora möjligheter att göra mycket.
          </note>
          <note type="speaker">
            Anf. 26 PER LAGER (mp)
          </note>
          <note>
            Fru talman! Jag tror att varje chans till påtryckning och varje
            försök att få Vanunu fri måste betraktas som något slags medmänsklig
            skyldighet. Därför tycker jag att även Sverige skall göra ett
            försök - eller flera försök - att påverka situationen. Även om
            chanserna att lyckas är små måste man visa sin vilja.
          </note>
          <note>
            Jag tackar för svaret.
          </note>
          <note>
            Tillgång till sekretessbelagt material
          </note>
          <note type="speaker">
            Anf. 27 HÅKAN HOLMBERG (fp)
          </note>
          <note>
            Fru talman! Jag har en fråga om sekretess hos Säkerhetspolisen
            som har en sådan principiell vikt att jag vill ställa den till
            statsministern.
          </note>
          <note>
            Sedan en tid tillbaka har pressombudsmannen,
          </note>
          <note>
            Pär-Arne Jigenius, begärt tillstånd att få ta del av personakter
            som kan finnas hos Säkerhetspolisen angående Torgny Segerstedt,
            Handelstidningens chefredaktör under kriget. Beskedet från SÄPO
            har varit att absolut och som det verkar evig sekretess råder.
          </note>
          <note>
            Rättschefen på Justitiedepartementet har uppmanat Jigenius att
            skriva till regeringen och begära dispens, men samtidigt markerat
            att någon sådan dispensmöjlighet egentligen inte finns.
          </note>
          <note>
            Medan man i andra länder gör sitt bästa att kasta ljus över den
            tidens politiska händelser beläggs alltså i Sverige arkivmaterial
            om landets då främste publicist och antinazist och om en dagstidning
            med central politisk roll med absolut politisk sekretess.
          </note>
          <note>
            Mot den bakgrunden vill jag fråga statsministern:
          </note>
          <note>
            Är detta verkligen rimligt? Vilka åtgärder är statsministern
            beredd att vidta för att kvalificerade forskare och andra seriösa
            personer skall få tillgång till historiskt arkivmaterial av detta
            slag?
          </note>
          <note>
            Anf. 28 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det är en fråga som skulle ha ställts till justitieministern.
            Jag har inte förvarnats om den.
          </note>
          <note>
            Hade det skett hade jag kunnat begära en föredragning. Jag har
            inte fått det, och därför vill jag återkomma när jag haft tillfälle
            att gå igenom ärendet.
          </note>
          <note>
            Datorer i hemmen
          </note>
          <note type="speaker">
            Anf. 29 MARTIN NILSSON (s)
          </note>
          <note>
            Fru talman! Jag skulle vilja ställa en fråga till samordningsminister
            Jan Nygren med anledning av en undersökning som publicerades av
            Landsorganisationen tidigare i veckan om innehav av datorer och
            informationsteknik i hemmen. Den visade att det finns en ganska
            stor skillnad mellan olika grupper - mellan
          </note>
          <note>
            LO-grupper och SACO-medlemmar eller akademikergrupper - när det
            gäller möjligheten att ha datorer i hemmet och därigenom också
            för barn och ungdomar att lära sig denna teknik.
          </note>
          <note>
            Jag skulle vilja veta vilka diskussioner regeringen och regeringens
            IT-kommission för med anledning av detta. Avser man att komma
            till riksdagen, och i så fall när, med förslag om konkreta åtgärder
            för att minska de klassklyftor som kan uppstå med anledning av
            det differentierade innehavet av datorer och informationsteknik
            i hemmet?
          </note>
          <note>
            Anf. 30 Statsrådet JAN NYGREN (s)
          </note>
          <note>
            Fru talman! IT-kommissionen har i en liknande undersökning, gjord
            av SCB, konstaterat ungefär detsamma och har naturligtvis även
            tidigare, utan denna formella kunskap, kunnat ana sig till att
            det faktiskt förhåller sig på det vis som LO:s utredning mycket
            påtagligt visar.
          </note>
          <note>
            Vi har i regeringen bestämt oss för att i januari gå till riksdagen
            med en proposition i IT-frågan. Vi skall försöka att åstadkomma
            ett nationell dokument i IT-
          </note>
          <note>
            frågan.
          </note>
          <note>
            Tidigare har vi haft ett dokument som heter Vingar åt vår förmåga,
            som den tidigare IT-kommissionen presenterade. Det var dock inte
            förankrat vare sig i regering eller i riksdag.
          </note>
          <note>
            Därför gör vi nu en egentlig genomgång i departementen i dessa
            frågor. Det är klart att Utbildningsdepartementet har en central
            roll. Vi tror väl kanske inte att vi kan hitta en unik formel
            för att förse varje enskild ung människa i detta land med en dator.
            Däremot är skolans ansvar självfallet mycket stort. Det innebär
            också att kommunerna måste känna trycket på sig för att åstadkomma
            vettig undervisning i skolan.
          </note>
          <note>
            Allt detta menar vi att riksdagen skall få en möjlighet att diskutera
            under våren genom att regeringen återkommer med ett förhoppningsvis
            fullödigt dokument avseende IT-frågan.
          </note>
          <note>
            Positiv särbehandling
          </note>
          <note type="speaker">
            Anf. 31 INGBRITT IRHAMMAR (c)
          </note>
          <note>
            Fru talman! Jag vill ställa en fråga till Ingvar
          </note>
          <note>
            Carlsson.
          </note>
          <note>
            Mot bakgrund av att det i regeringsförklaringen påtalades att
            jämställdhet skulle vara en första rangens politisk fråga för
            regeringen är det uppseendeväckande med den EU-dom som har kommit
            från EU-
          </note>
          <note>
            domstolen och som förbjuder positiv särbehandling av kvinnor
            vid tillsättning av tjänster.
          </note>
          <note>
            Sverige har skrivit under en FN-konvention som tillåter positiv
            särbehandling. Även om det kanske inte alls är det mest lämpliga
            eller ens en gång det mest önskvärda att använda positiv särbehandling
            för att förbättra jämställdhetsarbetet är ändå min fråga till
            statsministern: Vilken konvention eller vilken dom skall regeringen
            rätta sig efter? Vad kommer att gälla?
          </note>
          <note>
            Anf. 32 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Denna dom har kommit så nyligen att det inte har
            varit möjligt att mer än mycket översiktligt analysera den. Den
            gäller tysk lagstiftning och ett tyskt beslut.
          </note>
          <note>
            Det troliga är att den inte skulle komma att tillämpas på det
            förslag som vårt utbildningsdepartement har arbetat med, nämligen
            att inrätta en viss grupp nya professurer som skulle vara öppna
            för kvinnor. Jag hörde i radion rättschefen i Utbildningsdepartementet
            göra den bedömningen.
          </note>
          <note>
            Vi skall analysera detta ytterligare. Om det visar sig att detta
            är en lagstiftning som vi tycker får felaktiga konsekvenser, får
            vi ta upp frågan och ändra på det. Vi tycker att jämställdhetsfrågan
            är viktig för oss, men inte bara för oss utan också för Europa.
          </note>
          <note>
            Möjligen kan det också ha en positiv effekt att vid vårt toppmöte
            i Cannes fick jag i vårt dokument från regeringscheferna igenom
            två skrivningar där det särskilt uttalas både när det gäller arbetsmarknadspolitiken
            och EU som organisation att man skall verka för jämställdhet.
            Möjligen hade inte domstolen det med sig vid sin bedömning när
            den fastställde den dom som nu är aktuell.
          </note>
          <note type="speaker">
            Anf. 33 INGBRITT IRHAMMAR (c)
          </note>
          <note>
            Fru talman! Jag tackar statsministern för svaret.
          </note>
          <note>
            Jag hade annars ett litet tips som kanske kunde följa med i det
            fortsatta arbetet.
          </note>
          <note>
            Såvitt jag förstår står det i domen att det inte automatiskt
            skall gälla positiv särbehandling. Men genom att se över kompetensregler
            och bedömningar kan man ju alltid göra personlig bedömning, vilket
            innebär att det inte är en automatisk bedömning. På det sättet
            skulle man kunna komma runt EU-domen.
          </note>
          <note>
            Anf. 34 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag kan lova kammarens ledamöter att vi kommer att
            studera den här domen mycket noggrant och se om den i något avseende
            rör det vi anser vara viktiga områden och frågor som vi vill driva.
            Är det fråga om detta kommer vi att pragmatiskt pröva olika möjligheter
            att se till att vi kan fortsätta arbetet för jämställdhet.
          </note>
          <note>
            Åtgärder mot rasism
          </note>
          <note>
            Anf. 35 KARL-ERIK PERSSON (v)
          </note>
          <note>
            Fru talman! Jag har en fråga till statsministern angående regeringsförklaringen.
            Jag delar uppfattningen att vi inte kommer att vika undan en tum
            för raismen och låta den få fotfäste i detta land.
          </note>
          <note>
            Frågan är om det räcker att vi skall vänta till Invandrarpolitiska
            kommittén kommer med sitt betänkande nästa år eller om det kanske
            är dags att regeringen går litet grand före. Som det ser ut i
            dag upprättar nynazisterna dödslistor. Man misshandlar eller tar
            död på homosexuella. Detta sprids på ett skrämmande sätt i landet.
          </note>
          <note>
            Vi måste se till att statsministerns ord i regeringsförklaring
            inte blir tomma ord. Det är mycket bra det som står. Men är det
            kanske inte dags att gå vidare med någon typ av lagstiftning,
            eller att vi allihop på något annat sätt kan möta rasisterna ute
            i landet?
          </note>
          <note>
            Anf. 36 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag delar naturligtvis helt Karl-Erik
          </note>
          <note>
            Perssons uppfattning i sakfrågan. Jag tycker inte heller att
            vi skall vänta på formella regeringsförslag, hur viktiga de än
            är. Det arbete som bedrivs i kommittén tror jag blir utomordentligt
            värdefullt.
          </note>
          <note>
            Jag kommer om en timme att hålla tal på Utrikespolitiska institutet
            där jag kommer att ta upp de exempel som Karl-Erik Persson nämnde
            för att i det sammanhanget visa och markera att detta är förhållanden
            i Sverige som inte bara är olyckliga utan mycket skrämmande och
            beklämmande.
          </note>
          <note>
            Vi bör alla ledamöter av denna riksdag, organisationer och folkrörelser
            markera vår ståndpunkt, ta diskussion och påverka attityder. Vi
            skall absolut inte sitta och vänta på utredningsförslag och propositioner.
            De kan ta större grepp och ytterligare initiativ. Men under tiden
            måste vi reagera så kraftfullt vi kan. Karl-Erik Persson och jag
            är helt överens om detta.
          </note>
          <note>
            OS i Stockholm
          </note>
          <note type="speaker">
            Anf. 37 BARBRO WESTERHOLM (fp)
          </note>
          <note>
            Fru talman! Jag har en fråga till statsministern. OS
          </note>
          <note>
            i Östersund fick statsgaranti. Hur blir det med en sådan garanti
            för OS i Stockholm? Orsaken till att jag frågar är att det finns
            andra behov. Jag kanske ställer min fråga till fel minister.
          </note>
          <note>
            Det har kommit mycket alarmerande rapporter om äldreomsorgen
            i Stockholm, inte minst är vården i livets slutskede eftersatt.
            Vi tycker att det är angelägnare än OS i Stockholm. Därför vill
            jag veta: Kommer det statliga pengar till OS i Stockholm eller
            kommer det inte?
          </note>
          <note>
            Anf. 38 Civilminister MARITA
          </note>
          <note>
            ULVSKOG (s)
          </note>
          <note>
            Fru talman! Nu har vi mig veterligt ännu inte fått in någon ansökan
            om statliga garantier för ett OS-
          </note>
          <note>
            arrangemang i Stockholm. När vi väl får det kommer den att nagelfaras
            på samma vis som alla andra ansökningar av detta slag. Vi kommer
            från regeringskansliets sida att mycket noga gå igenom de ekonomiska
            konsekvenserna av ett sådan åtagande.
          </note>
          <note>
            Vi kommer dessutom att skicka ut förslaget från
          </note>
          <note>
            Stockholms kommun på en bred remiss under flera månader. Alla
            som känner sig kallade kommer att ha möjlighet att lämna synpunkter.
            Sedan kommer regeringen att ta ställning under mars månad innan
            frågan överlämnas till riksdagen för slutligt avgörande.
          </note>
          <note>
            Det kommer att ske en mycket noggrann och minituös genomgång
            av ett OS-arrangemangs eventuella fördelar och eventuella nackdelar.
            Det kommer även att vägas mot den typ av samhällsåtaganden som
          </note>
          <note>
            Barbro Westerholm här redogör för.
          </note>
          <note type="speaker">
            Anf. 39 BARBRO WESTERHOLM (fp)
          </note>
          <note>
            Fru talman! Då skall jag inte fortsätta att fråga. Jag vill bara
            säga att det låter som att de äldres behov kommer att vägas in
            i detta. Tack.
          </note>
          <note>
            Kärnvapensprängningar i franska Polynesien
          </note>
          <note type="speaker">
            Anf. 40 EVA GOËS (mp)
          </note>
          <note>
            Fru talman! Jag vill ställa en fråga till statsministern, eftersom
            jag tycker att den har en så hög dignitet. Det handlar om franska
            Polynesien och kärnvapensprängningarna där.
          </note>
          <note>
            I våras var jag på icke-spridningsavtalets konferens i New York.
            Det underströks där att artikel 6
          </note>
          <note>
            skulle man speciellt lägga manken till för att hålla.
          </note>
          <note>
            Det gäller avrustning av kärnvapen.
          </note>
          <note>
            Jag vet att statsministern nu skall till FN. Det är
          </note>
          <note>
            50-årsdagen. Hiroshimabomben har vi inte glömt, och inte heller
            bombningen av Nagasaki. Det övergrepp som sker i franska Polynesien
            från Frankrikes håll är inte värdigt en demokrati.
          </note>
          <note>
            I veckan har det varit en hearing i Europaparlamentet där man
            bl.a. har kommit fram till att sprängningarna är farliga. Sprickorna
            i Mururoa och Fangatofa kan orsaka att hela ön rämnar. Det är
            också farligt för hälsa och miljö, osv.
          </note>
          <note>
            Jag undrar om statsministern är beredd att ta upp frågan om franska
            Polynesien på FN:s dagordning.
          </note>
          <note>
            Anf. 41 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag har faktiskt inte så stort inflytande som en
            del ledamöter av kammaren tycks tro. Det viktiga är inte att jag
            inte kan ta upp frågan på FN:s dagordning.
          </note>
          <note>
            Omedelbart efter det att det kom information om att man skulle
            starta en ny fransk provserie har jag mycket klart som svensk
            statsminister uttalat vad jag tycker i denna fråga. Det har blivit
            så klart uppfattat i
          </note>
          <note>
            Paris att jag inte ens för närvarande var välkommen att fullfölja
            ett besök. Det är ingen tvekan om att man vet både vad den svenska
            regeringen och, vågar jag också säga, en stor del av den svenska
            opinionen tycker i denna fråga.
          </note>
          <note type="speaker">
            Anf. 42 EVA GOËS (mp)
          </note>
          <note>
            Fru talman! Jag tackar för svaret. Jag vet att danska politiker
            kommer att trycka på sin regeringschef.
          </note>
          <note>
            Det är därför jag agerar här. Jag hoppas att regeringscheferna
            tillsammans kan utöva påtryckning inom FN.
          </note>
          <note>
            Jag förstår mycket väl att också utrikesministern har frågan
            på sitt bord. Men det gäller här att agera internationellt. Jag
            vet att statsministern har mycket goda förbindelser med FN och
            tidigare har arbetat i nära kontakt med FN. Det är därför jag
            vänder mig till statsministern. Vad kan statsministern göra för
            att ytterligare understryka detta?
          </note>
          <note>
            Anf. 43 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Jag är ganska säker på att frågan på något sätt kommer
            upp inom FN-systemet. Jag skall ju åka till FN i natt. Jag skall
            efterhöra med vår ambassadör vilka aktiviteter som pågår. Jag
            är ganska säker på att Sverige kommer att delta på något sätt
            i detta.
          </note>
          <note>
            Jag kommer alltså att kunna informera mig bättre under morgondagen.
          </note>
          <note>
            Folkomröstning i EMU
          </note>
          <note type="speaker">
            Anf. 44 HELENA NILSSON (c)
          </note>
          <note>
            Fru talman! Jag vill ställa en fråga till statsminister
          </note>
          <note>
            Ingvar Carlsson.
          </note>
          <note>
            I en tidningsartikel i Aktuellt i politiken skriver statsministern
            att han inte utesluter en folkomröstning efter regeringskonferensen
            i EU. Detta är avhängigt om förhandlingsresultatet innebär stora
            förändringar i beslutsförfarandet inom EU.
          </note>
          <note>
            Jag välkomnar denna ståndpunkt, men jag vill också ställa en
            fråga. Är statsministern beredd att också inför beslutet i den
            svenska riksdagen om vårt eventuella inträde i EMU inte utesluta
            en rådgivande folkomröstning?
          </note>
          <note>
            Anf. 45 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! När det gäller EMU har jag den bestämda uppfattningen
            att det skulle vara mycket olyckligt att låsa Sverige som nation
            för vare sig den ena eller den andra vägen. Jag tycker att det
            är en oerhört viktig men mycket svårbedömd fråga. Nationalekonomer,
            politiker och olika tidningar, relativt oberoende av partifärg,
            drar olika slutsatser av detta.
          </note>
          <note>
            Jag tycker alltså att det är en mycket klok uppfattning som vi
            har kommit fram, nämligen att frågan inte skall avgöras förrän
            vi har ett så bra faktaunderlag som möjligt. I förhandlingarna
            har vi klargjort att det är Sveriges riksdag som fattar det här
            beslutet. Det måste formellt vara så.
          </note>
          <note>
            Jag är beredd att i ett annat sammanhang, när vi har mer tid
            till vårt förfogande, utveckla min syn på folkomröstningar. Jag
            tror definitivt inte att vi skall använda folkomröstningar i ett
            stort antal fall och därmed i grunden ändra svensk demokrati.
            Jag anser fortfarande att det skall ske i undantagsfall. Jag vill
            gärna återkomma till om och när de skall äga rum.
          </note>
          <note>
            Men det skall självfallet handla om en mycket stor och avgörande
            förändring i EU:s hittillsvarande arbete, organisation och uppläggning.
          </note>
          <note type="speaker">
            Anf. 46 HELENA NILSSON (c)
          </note>
          <note>
            Fru talman! Jag tackar statsministern för svaret.
          </note>
          <note>
            Jag delar också uppfattningen att det är en oerhört svårbedömd
            fråga och att det behövs lång tid för att diskutera den, inte
            minst bland den breda allmänheten, för att vi skall kunna känna
            oss beredda att fatta beslut i denna fråga. Men det är också viktigt
            att vi får råd från svenska folket när vi skall fatta detta beslut
            i
          </note>
          <note>
            Sveriges riksdag.
          </note>
          <note>
            Vi vet redan nu att det kommer stora förändringar i beslutsförfarandet.
            Det är därför som jag skulle ha önskat att vi hade fått svaret
            att en folkomröstning inte kan uteslutas.
          </note>
          <note>
            Men jag välkomnar också att vi kan ha en diskussion om folkomröstningar
            vid ett annat tillfälle.
          </note>
          <note>
            Anf. 47 ANDRE VICE TALMANNEN
          </note>
          <note>
            Jag vill påminna ledamöterna om att det skall utmynna i en fråga
            när ni får möjlighet att yttra er.
          </note>
          <note>
            Regionala effekter av besparingar i den offentliga sektorn
          </note>
          <note type="speaker">
            Anf. 48 KRISTINA ZAKRISSON (s)
          </note>
          <note>
            Fru talman! Jag vill ställa en fråga till samordningsminister
            Jan Nygren.
          </note>
          <note>
            Under senare år har vi i skogslänen upplevt att företag och också
            statlig verksamhet flyttar verksamheten till storstadsregionerna.
            Detta är vi mycket bekymrade över. I Kiruna har vi t.ex. ett företag
            som sköter SPAR-registret. Det företaget byggde upp sin verksamhet
            med hjälp av statliga medel. Nu finns det farhågor om att man
            tänker flytta verksamheten till
          </note>
          <note>
            Stockholm. Detta är bara ett exempel.
          </note>
          <note>
            När man gör besparingar inom den offentliga sektorn drabbas ju
            glesbygden också hårt. Nu undrar jag om det är så inom regeringen
            att statsråden har en samsyn när man vidtar åtgärder i de olika
            departementen. Kollar man med varandra så att det inte drabbar
            en ort speciellt hårt? Följer man utvecklingen, och kommer man
            att göra något åt detta?
          </note>
          <note>
            Anf. 49 Statsrådet JAN NYGREN (s)
          </note>
          <note>
            Fru talman! Jag delar den oro som jag kan läsa mellan raderna
            att Kristina Zakrisson gör sig till tolk för.
          </note>
          <note>
            Vi ser ute i landet tendenser till att gamla tidigare riksdagsbeslut
            om utlokaliseringar rivs upp bakvägen, om jag får uttrycka det
            så. Det har bl.a. att göra med den nya styrform som riksdagen
            har beslutat om avseende regeringens förhållande till myndigheterna,
            dvs.
          </note>
          <note>
            att deras möjligheter att själva bestämma över sin budget, sina
            lokaler och delvis även sin lokalisering har ökat.
          </note>
          <note>
            I grund och botten är det något som jag tycker är positivt. Men
            i takt med att besparingsdiskussionerna har övergått från diskussioner
            till hårda besparingar har det fått konsekvenser av den art som
            Kristina
          </note>
          <note>
            Zakrisson beskriver.
          </note>
          <note>
            Vi har då valt att via Arbetsmarknadsdepartementet göra en snabb
            översyn för att se vad det är som faktiskt har hänt med ledning
            av dessa signaler. Det betyder alltså att arbetsmarknadsminister
            Anders
          </note>
          <note>
            Sundström ansvarar för översynen. Vi hoppas att den kan vara
            klar relativt snabbt och att vi därefter kan dra slutsatser, vilka
            det exakt blir återstår att se. Jag vill gärna understryka att
            vi är medvetna om problemet.
          </note>
          <note type="speaker">
            Anf. 50 KRISTINA ZAKRISSON (s)
          </note>
          <note>
            Fru talman! Jag tackar för svaret. Jag är också medveten om att
            lönsamhetskraven gör att man koncentrerar verksamheten, vilket
            ofta är negativt för glesbygden.
          </note>
          <note>
            Jag önskar också att man följer upp när företag får statliga
            medel - det behöver inte bara vara statliga verk - för att bygga
            upp en verksamhet och gör en utvärdering för att se att man efter
            ett par år inte lägger ner företaget. Om man har fått positiva
            effekter av att man har köpt in saker till verksamhet skall man
            inte bara kunna leva på det ett tag. Jag skulle gärna se att man
            utvärderar detta också.
          </note>
          <note>
            Förberedelser för regeringskonferensen om EU
          </note>
          <note type="speaker">
            Anf. 51 BENGT HURTIG (v)
          </note>
          <note>
            Fru talman! När Maastrichtfördraget genomdrevs skedde det på
            ett sätt som senare har utsatts för hård kritik inom unionen.
            Nu säger man att folkopinionen och de nationella parlamenten skall
            involveras ordentligt i diskussionen och förberedelserna inför
            regeringskonferensen.
          </note>
          <note>
            Jag vill ställa en fråga till Mats Hellström. Den skrivelse som
            skall ligga till grund för regeringens agerande vid regeringskonferensen
            kommer inte förrän i december. Det betyder att motionstiden kanske
            kommer att löpa in på nästa år. I alla fall kommer debatt och
            beslut i riksdagen med anledning av skrivelsen att ske en bit
            in på år 1996. Då har regeringen naturligtvis kommit ganska långt
            i sina förberedelser av vad man skall säga på regeringskonferensen.
            Finns det inte risk för att även det här parlamentet kommer att
            känna sig överkört i den här frågan?
          </note>
          <note>
            Anf. 52 Statsrådet MATS
          </note>
          <note>
            HELLSTRÖM (s)
          </note>
          <note>
            Fru talman! Regeringen har tagit initiativ på flera olika sätt
            för att främja en debatt kring regeringskonferensen. Vi har tillsatt
            en parlamentariskt kommitté, där alla riksdagens partier är företrädda
            och där Björn von Sydow som sitter här är ordförande, som skall
            stimulera en debatt med utfrågningar, debattskrifter och mycket
            annat. Det känner säkert kammaren väl till.
          </note>
          <note>
            Detta har vi gjort för att underlätta förutsättningarna för en
            debatt i ett land som är ny medlem. Vi har inte något nationellt
            minne av debatter, vilket de gamla medlemmarna har sedan tidigare
            regeringskonferenser.
          </note>
          <note>
            Dessutom har vi satt i gång ett fortlöpande samråd mellan regeringen
            och riksdagens EU-nämnd. Inom den ramen har vi samrått fortlöpande
            både inför den skrift om utgångspunkter för regeringskonferensen
            som vi gav ut i somras och inför det initiativ som vår representant
            i reflexionsgruppen, Gunnar Lund, har tagit om sysselsättningspolitiken.
            Vi kommer att fortsätta att samråda inför de ståndpunkter som
            den svenska regeringen sedan skall lägga fram inför regeringskonferensen.
          </note>
          <note>
            Riksdagens EU-nämnd är det permanenta samrådsorganet för regeringen.
            Där kommer vi att lägga fram alla de förslag till positioner som
            vi vill samråda kring för att sedan kunna lägga fram vid konferensen.
          </note>
          <note>
            Därutöver har det initierats debatter här i kammaren ett antal
            gånger - och jag hoppas att det blir flera sådana - där vi diskuterar
            mellan partierna om EU-
          </note>
          <note>
            politikens uppläggning.
          </note>
          <note>
            Sedan kommer vi med en skrivelse, men den är inte framskjuten.
            Riksdagen har begärt att det skall komma en skrivelse i höst,
            och det kommer det också att göra. Den skall såvitt jag förstår
            behandlas av utrikesutskottet. Riksdagen får naturligtvis noga
            väga in vilken typ av synpunkter man ger i det utskottsbetänkandet
            i förhållande till det fortlöpande samråd som regeringen parallellt
            har med riksdagens EU-
          </note>
          <note>
            nämnd.
          </note>
          <note>
            Detta är en sak för riksdagen att bestämma, inte för regeringen.
          </note>
          <note>
            Skrivelsen kommer rimligen att i god tid inför regeringenskonferensen
            kunna behandlas av riksdagen.
          </note>
          <note>
            Där ser jag inget som helst problem. Men framför allt är det
            den pågående och fortlöpande dialogen med
          </note>
          <note>
            EU-nämnden som möjliggör för oss att kontinuerligt få ett återflöde
            av synpunkter.
          </note>
          <note type="speaker">
            Anf. 53 BENGT HURTIG (v)
          </note>
          <note>
            Fru talman! Kan jag tolka Mats Hellströms svar så, att regeringen
            inte kommer att lägga fast någon speciell linje i någon sakfråga
            innan riksdagen behandlat skrivelsen?
          </note>
          <note>
            Anf. 54 Statsrådet MATS
          </note>
          <note>
            HELLSTRÖM (s)
          </note>
          <note>
            Fru talman! Vi kommer fortlöpande att med riksdagens EU-nämnd
            diskutera uppläggningen av förhandlingarna. Men jag utgår från
            - men detta är riksdagens sak - att riksdagen icke avser att frångå
            normala konstitutionella principer och i ett svar på regeringens
            skrivelse binda regeringen vid ett visst förhandlingsmandat. I
            så fall skulle varje fortsättning på förhandlingen innebära att
            hela riksdagen återinkallas för att ändra regeringens mandat.
          </note>
          <note>
            Jag utgår från att riksdagen med klokt omdöme gör en avvägning
            mellan vad som hör hemma i EU-
          </note>
          <note>
            nämnden, regeringens samrådsorgan för positioner, och de synpunkter
            - principiella, utgår jag från, och vägledande för förhandlingarna
            - som man avser att avge i utrikesutskottets betänkande.
          </note>
          <note>
            FN:s ekonomiska situation
          </note>
          <note type="speaker">
            Anf. 55 JAN BERGQVIST (s)
          </note>
          <note>
            Fru talman! USA hotar att kraftigt skära ner sina bidrag till
            världssamfundets arbete för fred och social utveckling. Risken
            är stor att USA drar med sig flera andra länder när det gäller
            att minska sina insatser.
          </note>
          <note>
            Jag utgår från att detta kommer att intensivt diskuteras i samband
            med FN:s 50-årsjubileum som Ingvar
          </note>
          <note>
            Carlsson snart är på väg till för att delta i. Jag skulle ändå
            vilja be statsministern att kommentera FN:s ekonomiska situation.
            Vad kan Sverige och andra länder göra för att reda upp FN:s ekonomiska
            kris?
          </note>
          <note>
            Anf. 56 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det är ett mycket trist inslag i FN:s situation i
            dag att t.o.m. medlemmar av säkerhetsrådet inte betalar sina avgifter
            i tid och dessutom släpar efter och har stora skulder till Förenta
            nationerna. Det är, tyvärr, bara en liten minoritet av länderna
            som betalar sina medlemsavgifter i tid. Detta är den viktigaste
            förklaringen till den ekonomiska kris som FN
          </note>
          <note>
            har.
          </note>
          <note>
            Jag tycker att det är dubbelmoral att man från ett och samma
            land kan kritisera Förenta nationerna för att inte göra tillräckligt,
            samtidigt som man inte ens har betalat in sin egen medlemsavgift.
            Vi kommer naturligtvis att arbeta för en helt annan betalningsmoral.
          </note>
          <note>
            Utrikesminister Lena Hjelm-Wallén och jag arbetar mycket med
            det här, och vi har nått en betydande framgång på senare tid.
            Vi har kommit överens med en annan medlem av säkerhetsrådet som
            har en mera positiv syn på detta, nämligen Storbritannien. Tillsammans
            skall vi försöka driva frågan om en bättre betalningsmoral.
          </note>
          <note>
            I den kommission om FN som jag lett tar vi upp frågan och lägger
            fram olika förslag, inte bara om en bättre betalningsmoral utan
            också om kompletterande finansieringsmedel - jag hinner inte här
            gå in på dem
          </note>
          <note>
            - för att stärka FN:s ekonomi och för att klara t.ex.
          </note>
          <note>
            fredsbevarande verksamhet.
          </note>
          <note>
            Om medlemsländerna inte är beredda att göra de här insatserna
            tycker jag att man skall sluta klaga på
          </note>
          <note>
            FN och i stället konstatera att man själv inte orkar med det
            grundläggande egna ansvaret. Jag hoppas emellertid att 50-årsjubileet
            kan vara en nystart på detta och att det går att inte bara i detta
            avseende utan också i andra avseenden förstärka FN.
          </note>
          <note>
            Jag kommer att sammanträffa med 15 andra regeringschefer. Vi
            skall tillsammans försöka ta ett gemensamt ansvar både på den
            här punkten och i andra avseenden för att få i gång en process
            för ett starkare och mera demokratiskt Förenta nationerna.
          </note>
          <note>
            Fastighetsbeskattningen
          </note>
          <note type="speaker">
            Anf. 57 ELISABETH FLEETWOOD (m)
          </note>
          <note>
            Fru talman! Den 1 januari höjs taxeringsvärdena på våra fastigheter.
            Den 1 januari höjs fastighetsskatten från 1,5 till 1,7 %. Den
            1 januari börjar man med ett nytt system - fastighetsvärdena höjs
            varje år.
          </note>
          <note>
            Många människor kommer enligt uppgift att tvingas lämna sina
            fastigheter/hem. Särskilt i storstadsområden och i attraktiva
            skärgårdsområden kommer detta att bli den tragiska konsekvensen.
          </note>
          <note>
            Mot den bakgrunden ber jag att till statsministern få ställa
            följande två frågor:
          </note>
          <note>
            1. Vilken effekt tror statsministern att det här kommer att få
            för den fortsatta utvecklingen av fastighetsvärdena - kan det
            bli så att de sjunker och kan det bli så att vi får lov att genomföra
            en sänkning av fastighetsvärdena inom en ganska kort tid?
          </note>
          <note>
            2. Vilket råd har statsministern, och denna fråga lägger jag
            kanske ännu större vikt vid, att ge framför allt alla dem med
            små och medelstora inkomster som i dag känner hotet över sig att
            behöva lämna sina hem på grund av mycket höga kostnader och taxeringsvärden
            samt på grund av att också förmögenhetsskatten blir en tung börda
            på dessa människors fastigheter/hem?
          </note>
          <note>
            Anf. 58 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det är naturligtvis väldigt svårt att uttala sig
            om fastighetsvärden. Men med de räntor som blev följden av en
            borgerlig politik kunde vi ju se att fastighetsvärdena sjönk mycket
            kraftigt. Lägger man på en skatt finns självklart risken att det
            kan påverka fastighetsvärdena något, men inte tillnärmelsevis
            den positiva effekt som vi nu får genom att räntan på ett halvår
            har sjunkit med över 2 %. Det har en mycket större effekt, Elisabeth
            Fleetwood! Därför kan jag säga att fastighetsägarna led ganska
            ordentligt under den politik som Moderaterna drev fram 1991-
          </note>
          <note>
            1994. Däremot kan man se mer optimistiskt på tillvaron nu.
          </note>
          <note>
            Tyvärr är det så att vi när vi har jättelika budgetunderskott
            måste rätta till det. Vi kan inte hålla på och låna vare sig till
            det här området eller till andra områden, utan vi måste göra rätt
            för oss. Det har smärtat mig oerhört mycket att vi har tvingats
            sänka ersättningen i arbetslöshetsförsäkringen och att vi har
            tvingats sänka barnbidragen. Då kan vi inte säga att vi inte skall
            fullfölja vad som egentligen är en gammal upplagd princip för
            beskattningen av fastigheter.
          </note>
          <note>
            Det är väldigt lätt att på en punkt säga: Ja, vi skall sanera
            Sveriges statsfinanser, men inte på det här området. Om man resonerar
            på det sättet, Elisabeth
          </note>
          <note>
            Fleetwood, kan man inte ta ansvaret för ett land. Jag är beredd
            att ta ansvaret för ett land, inklusive fastighetsskatten.
          </note>
          <note type="speaker">
            Anf. 59 ELISABETH FLEETWOOD (m)
          </note>
          <note>
            Fru talman! Detta svar var inte oväntat, statsministern! Vi får
            alltid samma svar, nämligen att vi koncentrerar oss på ett litet
            område.
          </note>
          <note>
            Vi i Moderata samlingspartiet har sett en utveckling där vi i
            framtiden kan avveckla fastighetsskatten, vilken har en mycket
            negativ effekt på fastighetsbestånden totalt sett i vårt land.
            Risken finns ju att man inte har råd att reparera och underhålla,
            och då blir det också en nationalekonomisk förlust.
          </note>
          <note>
            Jag hade hoppats att statsministern skulle ha ett mera konstruktivt
            svar i stället för att, som vanligt, hänvisa till den föregående
            regeringen. Men jag blev besviken den här gången också.
          </note>
          <note>
            Anf. 60 Statsminister INGVAR
          </note>
          <note>
            CARLSSON (s)
          </note>
          <note>
            Fru talman! Det var väldigt svårt att upptäcka frågan i Elisabeth
            Fleetwoods andra inlägg. Jag förstår det. Jag gav ju ett klart
            svar i mitt första inlägg.
          </note>
          <note>
            Jag tror mycket väl att ni moderater skulle kunna tänka er att
            avveckla fastighetsskatten på samma sätt som ni avvecklat en rad
            andra skatter, vilket fick förödande konsekvenser för Sveriges
            ekonomi och drev upp jättehöga räntor. Det finns inget värre för
            en bostadsrättsinnehavare eller villaägare än de skyhöga räntor
            som blir följden av moderat politik!
          </note>
          <note>
            Avregleringen av elmarknaden
          </note>
          <note type="speaker">
            Anf. 61 RUNE BERGLUND (s)
          </note>
          <note>
            Fru talman! Jag har en fråga till civilminister
          </note>
          <note>
            Marita Ulvskog.
          </note>
          <note>
            Nästa vecka behandlar riksdagen frågan om avreglering av elmarknaden
            i Sverige. Har civilministern någon beredskap för att ta till
            vara de små enskilda konsumenternas intressen på en avreglerad
            elmarknad? Finns det några exempel från andra länder med en avreglerad
            elmarknad på hur man har löst frågan om de små konsumenternas
            intressen?
          </note>
          <note>
            Anf. 62 Civilminister MARITA
          </note>
          <note>
            ULVSKOG (s)
          </note>
          <note>
            Fru talman! Den omreglering av elmarknaden som förestår medför
            vissa nya problem för elkonsumenterna. Den avtalsvillkorslag som
            finns i dag kommer inte att täcka alla de behov som vanliga elkonsumenter
            har i detta nya läge.
          </note>
          <note>
            Nu kommer konsumentombudsmannen som just förhandlar med branschen
            att försöka tänja avtalsvillkorslagen så långt som möjligt så
            att konsumenterna skall ha ett rimligt skydd de första månaderna
            som de nya villkoren gäller. Men vi kommer att mycket snabbt tillsätta
            en utredning för att så snart som möjligt i vår kunna införa en
            elkonsumentlag som skyddar konsumenterna fullt ut när det gäller
            t.ex. leveransavbrott. Då skall man kunna få kompensation och
            ha möjlighet att begära skadestånd. Dessutom, och framförallt:
            Även i en situation när man inte har betalat sin elräkning skall
            man kunna få vissa leveranser av el.
          </note>
          <note>
            Detta är en typ av regler som redan förekommer i t.ex. Finland.
            Vi kommer att snabbt arbeta fram någonting sådant även här hemma.
          </note>
          <note>
            3 § Svar på fråga 1995/96:32 om importen av finska ägg
          </note>
          <note>
            Anf. 63 Jordbruksminister MARGARETA
          </note>
          <note>
            WINBERG (s)
          </note>
          <note>
            Fru talman! Ann-Kristine Johansson har frågat mig vilka åtgärder
            jag avser vidta för att lösa importen av finska statligt subventionerade
            ägg som säljs till låga priser på den svenska marknaden.
          </note>
          <note>
            Den här regeringen vill sätta konsumenterna i centrum för livsmedelspolitiken.
            Vi vill ge konsumenterna billiga livsmedel men också säkra livsmedel
            som har hög kvalitet.
          </note>
          <note>
            Ökad konkurrens är välkommen på den svenska livsmedelsmarknaden,
            så också inom äggsektorn, men det skall vara konkurrens på rimliga
            villkor.
          </note>
          <note>
            I EU-förhandlingarna gavs Finland möjlighet att under en femårig
            övergångsperiod behålla ett nationellt stöd till sin äggproduktion.
            Under 1995 utgår ett stöd på drygt 4 kr/kg producerat ägg, vilket
            syftar till att kompensera de finska producenterna för prissänkningar
            efter EU-inträdet. Till följd av en dålig struktur i Finland med
            kraftig överproduktion har det finska äggpriset sjunkit ytterligare.
            Den kraftiga överproduktionen i kombination med ett nationellt
            stöd har resulterat i att det finska överskottet av ägg avsätts
            till mycket låga priser på den svenska marknaden och snedvrider
            konkurrensen mellan svenska och finska producenter. Vid underhandskontakter
            med EG-
          </note>
          <note>
            kommissionen har det emellertid kommit fram att det med största
            sannolikhet inte är möjligt att frånta Finland dess nationella
            stöd till äggproducenterna.
          </note>
          <note>
            Vi vet att svenska äggproducenter under rimliga villkor kan konkurrera
            med finska äggproducenter på en öppen marknad. En prisskillnad
            mellan svenska och finska ägg motsvarande nivån på det nationella
            stödet, 4 kr/kg, är emellertid svår för de svenska producenterna
            att bemöta. Effekten blir oundvikligen en utslagning av svenska
            producenter och förlorade arbetstillfällen i Sverige.
          </note>
          <note>
            Hur kan vi förhindra en utslagning av konkurrenskraftig svensk
            äggproduktion samtidigt som vi garanterar konsumenterna säkra
            och billiga livsmedel?
          </note>
          <note>
            Sverige har EU:s hårdaste djurmiljöregler vad avser äggproduktion.
            Finland ställer t.ex. inte lika hårda krav vad avser utrymme i
            burar. Vi har även ett unikt hälsoläge beträffande vår salmonellasituation,
            som inte kan jämföras med de förhållanden som råder på kontinenten,
            där konsumenterna rekommenderas att inte äta löskokta ägg. Vi
            skall vara stolta över vår salmonellasituation och vår höga ambitionsnivå
            när det gäller djurmiljö. Det vore dock oärligt om vi inte samtidigt
            erkände att dessa höga krav också leder till högre produktionskostnader.
          </note>
          <note>
            Vi vet att svenska konsumenter visar ett stort engagemang och
            intresse för djurmiljöfrågor. De vill veta hur maten är producerad.
            Det är därför viktigt att konsumenten ges möjlighet att erhålla
            information om hur äggen är producerade och var de är producerade.
          </note>
          <note>
            Sverige ställer i dag krav på att importerade ägg skall vara
            märkta med ursprungsland samt att äggen är producerade i anläggningar
            som uppfyller kraven för salmonellakontroll. Det är viktigt att
            vi följer upp att dessa regler efterlevs. Vi kommer även att införa
          </note>
          <note>
            EU:s krav på att ägg skall saluföras till konsument inom 21 dagar
            efter värpdag. Finlands överskottshantering och utförsel av ägg
            leder till en något längre tid för hantering och distribuering
            av äggen, och i dag uppfyller inte importerade finska ägg ovanstående
            krav på färskhet.
          </note>
          <note>
            Utöver de krav som gäller i dag kan det emellertid finnas behov
            att ställa ytterligare krav på information, t.ex. om äggen är
            producerade enligt förhållanden som uppfyller svenska djurmiljökrav.
          </note>
          <note>
            På basis av nuvarande och eventuella kommande krav på information
            måste vi överlåta till konsumenten att avgöra vilken produkt man
            önskar köpa.
          </note>
          <note>
            Anf. 64 ANN-KRISTINE JOHANSSON (s)
          </note>
          <note>
            Fru talman! Jag tackar jordbruksministern för svaret. Jag tycker
            att det är bra att jordbruksministern inser hur stort det här
            problemet är.
          </note>
          <note>
            Det är bra med konkurrens, men den skall utövas på rimliga villkor,
            som ministern så riktigt påpekade.
          </note>
          <note>
            Jag har deltagit vid Svenska Äggs kontaktdagar under veckan,
            varvid bekymren och farhågorna på området diskuterades väldigt
            mycket. Man är bekymrad, eftersom en del av svensk äggproduktion
            är på väg att slås ut. Det är inte bra, för vi vet att konsumenterna
            vill ha svenska livsmedel, inklusive svenska ägg.
          </note>
          <note>
            Jag undrar vad jordbruksministern gjort konkret för att förhindra
            denna utveckling.
          </note>
          <note>
            Anf. 65 Jordbruksminister MARGARETA
          </note>
          <note>
            WINBERG (s)
          </note>
          <note>
            Fru talman! Som jag sagt har vi haft underhandskontakter med
            kommissionen i Bryssel för att klara ut om man där anser att det
            som sker är i enlighet med
          </note>
          <note>
            EU:s regler om konkurrens på lika villkor. De besked som vi har
            fått är att eftersom nivån på de övergångsbestämmelser som införts
            i Finland inte överstiger nivån på det stöd som utbetalades före
            medlemskapet och eftersom det är fråga om övergångsregler för
            fem år, anser man att det inte går att göra något åt detta.
          </note>
          <note>
            Man har kastat fram vissa idéer, t.ex. att vi skulle införa en
            speciell märkning av våra ägg. Vi håller på att undersöka om detta
            är möjligt. Jag har dessutom flera gånger varit i kontakt med
            den finska regeringen
          </note>
          <note>
            - både med den tidigare centerpartistiske jordbruksministern
            Pesälä och med den nuvarande opolitiske jordbruksministern Hämälä
            - och beskrivit läget. Man har då menat att jordbruksstödet i
            Finland allmänt kommer att minska och har påstått att situationen
            för
          </note>
          <note>
            Sveriges del därmed kommer att lätta.
          </note>
          <note>
            Anf. 66 ANN-KRISTINE JOHANSSON (s)
          </note>
          <note>
            Fru talman! Vi har i Sverige, som påpekas i svaret,
          </note>
          <note>
            EU:s starkaste djurskyddslagstiftning, och vi ställer också höga
            krav på näringen. Jordbruksministern har själv tillsammans med
            konsument- och djurskyddsorganisationerna infört omsorgsprogrammet,
            som täcker hela kedjan från producent till försäljning, och vi
            har vår starka salmonellakontroll. Som ministern mycket riktigt
            påpekar leder detta till en dyrare produktion.
          </note>
          <note>
            Finland har ett sämre djurskydd. Där får man t.ex.
          </note>
          <note>
            ha fyra höns per bur medan vi får ha bara tre. Det innebär att
            Finland kan producera äggen till en lägre kostnad. Jag undrar
            om det finns fler möjliga vägar att beträda än de redan nämnda.
          </note>
          <note>
            Anf. 67 Jordbruksminister MARGARETA
          </note>
          <note>
            WINBERG (s)
          </note>
          <note>
            Fru talman! Det handlar också om att försöka påverka Finland.
            Jag kan inte i dag säga om det är möjligt att nå resultat. Visst
            har jag pratat med jordbruksministern där om skillnaderna i bursystemen,
            exempelvis, dvs. att de har fyra och att vi har tre hönor i varje
            bur. Han säger att det skulle kunna vara en väg att gå för dem.
            Han är också bekymrad över överskottet. De producerar 20-30 %
            mer än vad de själva konsumerar. Några riktigt klara besked är
            det väldigt svårt att få. Dessutom säger han att han själv är
            opolitisk därför att han har ett så väldigt svårt uppdrag, eftersom
            det handlar om att skära ned ganska kraftigt i de nationella stöden
            till jordbruket i Finland.
          </note>
          <note>
            Vi kan inte kräva någonting av Finland, men vi kan trycka på.
            Den påtryckningen kan ske i kombination med att vi möjligen kan
            förfina och förbättra märkningen och i kombination med en opinionsbildning
            i Sverige. Jag håller med Ann-Kristine Johansson om att konsumenterna
            gärna vill köpa ägg som är producerade under bra villkor. Då får
            vi hjälpas åt att skapa opinion så att man inser skillnaden mellan
            svenskproducerade och finskproducerade ägg. Om man inser den skillnaden
            får man sedan själv välja.
          </note>
          <note>
            Anf. 68 ANN-KRISTINE JOHANSSON (s)
          </note>
          <note>
            Fru talman! Det är bra. Jag tror att det är viktigt att vi får
            ut mer information till konsumenterna om vad vår djurskyddslagstiftning
            handlar om och om vilken skillnaden är gentemot både Finland och
            övriga Europa. Det är viktigt att näring, politiker, konsumentrörelse
            och djurskyddsorganisationer samarbetar så att informationen går
            ut.
          </note>
          <note>
            Det jordbruksministern svarade om att införa bestämmelser om
            att äggen måste säljas inom 21 dagar efter värpdagen tycker jag
            låter intressant och spännande. Det är viktigt att det inte fuskas
            och att vi har något slags kontroll.
          </note>
          <note>
            Anf. 69 Jordbruksminister MARGARETA
          </note>
          <note>
            WINBERG (s)
          </note>
          <note>
            Fru talman! Självfallet måste vi försöka ha en kontroll. Hur
            det exakt skall gå till kan jag inte svara på, för så långt har
            i varje fall inte jag tänkt.
          </note>
          <note>
            Jag vill tillägga att det för konsumenterna är viktigt att vi
            fullföljer det beslut om att om några år avveckla bursystemet
            som riksdagen i ganska stor enighet har fattat.
          </note>
          <note>
            Om försäljningen av finska billiga ägg fortsätter ser många det
            som en fara att den finska marknaden tar så mycket av vår marknad
            att vi inte orkar genomföra beslutet. Det är också en viktig information
            till konsumenterna. Jag tror att konsumenterna gärna vill att
            bursystemet avvecklas.
          </note>
          <note>
            Överläggningen var härmed avslutad.
          </note>
          <note>
            4 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1995/96:6
          </note>
          <note>
            Till riksdagen
          </note>
          <note>
            Göte Jonsson har till mig ställt interpellation
          </note>
          <note>
            1995/96:6 om en riksnorm rörande ekonomiskt bistånd.
          </note>
          <note>
            På grund av att det ej fanns plats i riksdagen inom föreskriven
            tid kommer jag att besvara interpellationen fredagen den 10 november.
          </note>
          <note>
            Stockholm den 13 oktober 1995
          </note>
          <note>
            Ingela Thalén
          </note>
          <note>
            Interpellation 1995/96:7
          </note>
          <note>
            Till riksdagen
          </note>
          <note>
            Beträffande interpellation 1995/96:7 framställd av
          </note>
          <note>
            Roy Ottosson angående Flyktingar och barnkonventionen, får jag
            meddela att jag inte kan besvara denna inom föreskrivna fyra veckor.
          </note>
          <note>
            Skälet härtill är hög arbetsbelastning.
          </note>
          <note>
            Jag ber därför att få besvara interpellationen fredagen den 17
            november 1995.
          </note>
          <note>
            Stockholm den 11 oktober 1995
          </note>
          <note>
            Leif Blomberg
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1995/96:32 Konventionen om temporär import
          </note>
          <note>
            (Istanbulkonventionen)
          </note>
          <note>
            1995/96:48 Lagstiftning med anledning av den av
          </note>
          <note>
            Förenta nationerna inrättade tribunalen i Rwanda m.m.
          </note>
          <note>
            1995/96:78 Ansvaret för fastighetsbildningsverksamheten, m.m.
          </note>
          <note>
            Motioner
          </note>
          <note>
            med anledning av skr. 1995/96:1 Utbytesverksamhet med rena sprutor
            till narkotikamissbrukare
          </note>
          <note>
            1995/96:So1 av Eva Julin m.fl. (mp)
          </note>
          <note>
            1995/96:So2 av Barbro Westerholm m.fl. (fp)
          </note>
          <note>
            1995/96:So3 av Gun Hellsvik m.fl. (m)
          </note>
          <note>
            med anledning av prop. 1995/96:2 Lag om byggande av järnväg
          </note>
          <note>
            1995/96:T1 av Per Westerberg m.fl. (m)
          </note>
          <note>
            1995/96:T2 av förste vice talman Anders Björck m.fl.
          </note>
          <note>
            (m)
          </note>
          <note>
            1995/96:T3 av Roy Ottosson m.fl. (mp)
          </note>
          <note>
            med anledning av prop. 1995/96:3 Postens finansiella tjänster
          </note>
          <note>
            1995/96:N1 av Karin Falkmer m.fl. (m)
          </note>
          <note>
            1995/96:N2 av Krister Örnfjäder (s)
          </note>
          <note>
            1995/96:N3 av Lennart Beijer m.fl. (v)
          </note>
          <note>
            med anledning av prop. 1995/96:6 Vidareutveckling av systemet
            med miljöklasser för fordon m.m.
          </note>
          <note>
            1995/96:Jo1 av Olle Lindström (m)
          </note>
          <note>
            1995/96:Jo2 av Gudrun Lindvall m.fl. (mp)
          </note>
          <note>
            med anledning av skr. 1995/96:7 Meddelande om kommande förslag
            om ändringar i beskattningen av utländska kapitalförsäkringar
          </note>
          <note>
            1995/96:Sk3 av Bo Lundgren m.fl. (m)
          </note>
          <note>
            med anledning av prop. 1995/96:8 Ändringar i fiskelagen, m.m.
          </note>
          <note>
            1995/96:Jo3 av Göte Jonsson m.fl. (m)
          </note>
          <note>
            med anledning av prop. 1995/96:10 Års- och koncernredovisning
          </note>
          <note>
            1995/96:L1 av Johan Lönnroth m.fl. (v)
          </note>
          <note>
            1995/96:L2 av Bengt Harding Olson (fp)
          </note>
          <note>
            1995/96:L3 av Rolf Dahlberg m.fl. (m)
          </note>
          <note>
            1995/96:L4 av Yvonne Ruwaida (mp)
          </note>
          <note>
            med anledning av prop. 1995/96:14 Fortsatt giltighet av 1952
            års tvångsmedelslag
          </note>
          <note>
            1995/96:Ju2 av Kia Andreasson (mp)
          </note>
          <note>
            1995/96:Ju3 av Alice Åström m.fl. (v)
          </note>
          <note>
            med anledning av prop. 1995/96:18 Upphävande av lagen (1923:116)
            om hundskatt
          </note>
          <note>
            1995/96:Sk1 av Margareta Sandgren (s)
          </note>
          <note>
            1995/96:Sk2 av Per Rosengren m.fl. (v)
          </note>
          <note>
            med anledning av skr. 1995/96:20 1995 års redogörelse för företag
            med statligt ägande
          </note>
          <note>
            1995/96:N4 av Roy Ottosson m.fl. (mp)
          </note>
          <note>
            med anledning av förs. 1995/96:RR4 Riksdagens revisorers förslag
            angående Inlandsbanan
          </note>
          <note>
            1995/96:T4 av Elisa Abascal Reyes m.fl. (mp)
          </note>
          <note>
            1995/96:T5 av Tom Heyman och Ulla Löfgren (m)
          </note>
          <note>
            1995/96:T6 av Rune Berglund och Leo Persson (s)
          </note>
          <note>
            1995/96:T7 av Torsten Gavelin m.fl. (fp)
          </note>
          <note>
            1995/96:T8 av Ulf Björklund m.fl. (kds)
          </note>
          <note>
            1995/96:T9 av Elving Andersson m.fl. (c)
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 18 oktober
          </note>
          <note>
            1995/96:47 av Karin Olsson (s) till
          </note>
          <note>
            kommunikationsministern om pant på utrangerade
          </note>
          <note>
            nödraketer
          </note>
          <note>
            1995/96:48 av Mats Odell (kds) till finansministern
          </note>
          <note>
            om en ungdomsskattesedel
          </note>
          <note>
            Frågorna redovisas i bilaga som fogas till riksdagens snabbprotokoll
            onsdagen den 25 oktober.
          </note>
          <note>
            7 § Kammaren åtskildes kl. 15.44.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
