<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--87</head>
          <docDate when="1996-04-26">1996-04-26</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            1 § Anmälan om kompletteringsval till Riksdagens revisorer
          </note>
          <note>
            Förste vice talmannen meddelade att Socialdemokratiska riksdagsgruppen
            på grund av uppkommen vakans anmält Kristina Nordström som suppleant
            i
          </note>
          <note>
            Riksdagens revisorer.
          </note>
          <note>
            Förste vice talmannen förklarade vald till
          </note>
          <note>
            suppleant i Riksdagens revisorer
          </note>
          <note>
            Kristina Nordström (s)
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1995/96:183
          </note>
          <note>
            Till riksdagen
          </note>
          <note>
            Interpellation nr 1995/96:183 ställd av Eva Goës om Tjernobyl
            m.m.
          </note>
          <note>
            Interpellationen kommer att besvaras tisdagen den 21 maj. Skälet
            till dröjsmålet är resor och arbetsanhopning.
          </note>
          <note>
            Stockholm den 23 april 1996
          </note>
          <note>
            Anders Sundström
          </note>
          <note>
            Interpellation 1995/96:177
          </note>
          <note>
            Till riksdagen
          </note>
          <note>
            Interpellation 1995/96:177 av Ragnhild Pohanka om asylsökande
            med barn.
          </note>
          <note>
            Interpellationen kommer att besvaras måndagen den 6 maj 1996.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 24 april 1996
          </note>
          <note>
            Pierre Schori/
          </note>
          <note>
            Enligt uppdrag
          </note>
          <note>
            Dag Klackenberg
          </note>
          <note>
            Interpellation 1995/96:180
          </note>
          <note>
            Till riksdagen
          </note>
          <note>
            Interpellation 1995/96:180 av Juan Fonseca om
          </note>
          <note>
            Latinamerika.
          </note>
          <note>
            Interpellationen kommer att besvaras fredagen den 24 maj 1996.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 24 april 1996
          </note>
          <note>
            Pierre Schori/
          </note>
          <note>
            Enligt uppdrag
          </note>
          <note>
            Dag Klackenberg
          </note>
          <note>
            Interpellation 1995/96:184
          </note>
          <note>
            Till riksdagen
          </note>
          <note>
            Interpellation 1995/96:184 av Eva Goës om bistånd med anledning
            av Tjernobylkatastrofen.
          </note>
          <note>
            Interpellationen kommer att besvaras fredagen den
          </note>
          <note>
            24 maj 1996.
          </note>
          <note>
            Skälet till dröjsmålet är utlandsresa.
          </note>
          <note>
            Stockholm den 24 april 1996
          </note>
          <note>
            Pierre Schori/
          </note>
          <note>
            Enligt uppdrag
          </note>
          <note>
            Dag Klackenberg
          </note>
          <note>
            3 § Svar på interpellation 1995/96:166 om antipersonella minor
          </note>
          <note>
            Anf. 1 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Eva Zetterberg har frågat mig om
          </note>
          <note>
            Sveriges möjligheter att kunna påverka minförhandlingarna i Genève
            i riktning mot ett internationellt förbud mot antipersonella minor.
          </note>
          <note>
            Jag noterar med glädje att Eva Zetterberg i sin interpellation
            ger uttryck för en syn på Sveriges agerande under minförhandlingarna
            som jag till fullo delar.
          </note>
          <note>
            Vi är båda eniga om att Sverige spelar en mycket ansvarsfull
            och en mycket aktiv roll i arbetet med att få till stånd ett internationellt
            förbud mot antipersonella minor och att Sverige, förutom detta
            främsta och övergripande krav, har agerat mycket aktivt när det
            gäller att lägga fram eller stödja andra förslag för att minska
            de hemska följderna av minor.
          </note>
          <note>
            Sveriges betydande medverkan i och bistånd till minröjningsprojekt
            är också mycket viktiga i dessa sammanhang. Jag tänker särskilt
            på att Sverige har ett omfattande bilateralt samarbete på minröjningsområdet
            inriktat på de mest mindrabbade länderna såsom
          </note>
          <note>
            Kambodja, Afghanistan och Angola. Därutöver stöder
          </note>
          <note>
            Sverige FN:s nyinrättade fond för minröjning såväl på nationell
            basis som genom EU:s gemensamma aktion på området.
          </note>
          <note>
            Jag delar naturligtvis till fullo Eva Zetterbergs avsky för det
            urskillningslösa bruk av antipersonella minor som världen i dag
            kan visa otaliga vidriga exempel på. Det räcker att nämna länder
            som Angola,
          </note>
          <note>
            Afghanistan, Kambodja, Somalia och Bosnien, så vet alla vad jag
            syftar på. I dessa och i många andra krigsdrabbade länder har
            miljontals antipersonella minor lagts ut - inte sällan riktade
            mot civilbefolkningen - minor som dessutom på grund av sin konstruktion
            är mycket svåra att hitta och därmed att röja.
          </note>
          <note>
            Därför måste alla ansträngningar göras för att få till stånd
            ett internationellt förbud mot antipersonella minor.
          </note>
          <note>
            Sverige har, som ett av de allra första länderna i världen, lagt
            fram ett förslag om totalförbud mot antipersonella minor vid den
            konferens om inhumana vapen som sedan 1994 pågår inom FN:s ram.
            Efter det svenska initiativet om totalförbud har ett antal länder
            följt efter och även de rest krav på ett totalförbud. Tyvärr gäller
            detta dock inte alla länder i världen. Sverige kommer emellertid
            inte att slås ned av detta förhållande utan fortsätter aktivt
            arbetet med att övertyga om behovet av ett globalt förbud mot
            antipersonella minor. Inte minst viktigt är här den opinionsbildning
            och det arbete som sker inom EU:s ram och som Sverige mycket intensivt
            deltar i. Jag vill också med tacksamhet och tillfredsställelse
            framhålla de ideella organisationernas viktiga arbete med att
            driva internationell opinionsbildning för att få tveksamma länder
            att ansluta sig till det svenska initiativet om ett globalt totalförbud
            mot antipersonella minor.
          </note>
          <note>
            Eva Zetterberg tar upp frågan om inte Sverige borde bidra till
            att skapa minfria zoner i världen genom att ensidigt göra sig
            av med minorna i det svenska försvaret. Enligt Eva Zetterberg
            skulle detta öka förtroendet för vårt förslag om ett totalförbud
            mot antipersonella minor. Hon pekar på att vissa länder, trots
            frånvaron av ett internationellt förbud mot antipersonella minor,
            har fattat ensidiga beslut om antingen ett tillfälligt eller ett
            definitivt förbud mot användning av sådana minor.
          </note>
          <note>
            Herr talman! Hur frestande det än skulle vara för mig att av
            rent känslomässiga skäl säga till Eva Zetterberg att naturligtvis
            även Sverige omedelbart bör följa dessa länders exempel, kan jag
            inte i dag utan ytterligare överväganden göra det med hänsyn till
            mitt ansvar som försvarsminister i Sverige. I sak gäller nämligen
            följande. De antipersonella minorna är i dag en del av det svenska
            totalförsvarskonceptet. Det är därför min och regeringens uppgift
            att noggrant studera vilka andra vapensystem som skulle kunna
            ersätta dessa minor, och detta arbete pågår nu i regeringskansliet.
          </note>
          <note>
            Som ett led i detta arbete gav regeringen i mars
          </note>
          <note>
            1995 ett utredningsuppdrag till Försvarsmakten om antipersonella
            minor i det svenska försvaret. Detta uppdrag har nyligen redovisats
            till regeringen. Försvarsmakten har redovisat konsekvenserna av
            att utnyttja andra försvarsalternativ än truppminor i det svenska
            försvaret.
          </note>
          <note>
            Regeringen kommer att, i den försvarsproposition som skall lämnas
            till riksdagen den 20 september i år, lägga fram förslag om utformningen
            av det framtida svenska försvaret. I det sammanhanget kommer även
            frågan om de antipersonella minorna att behandlas.
          </note>
          <note>
            Detta innebär alltså att riksdagen kommer att få ta ställning
            till minfrågan redan under hösten 1996. Jag vill försäkra att
            regeringen kommer att förbereda detta ställningstagande utomordentligt
            grundligt.
          </note>
          <note>
            Eva Zetterberg tar även upp frågan om mintillverkning i Sverige.
            Sedan 20 år tillbaka sker inte någon tillverkning i Sverige av
            antipersonella minor.
          </note>
          <note type="speaker">
            Anf. 2 EVA ZETTERBERG (v)
          </note>
          <note>
            Herr talman! De antipersonella minorna är ett av världens farligaste
            vapen. Man kallar det också de fattigas vapen, därför att det
            är ett billigt vapen. Mer än 800 personer dödas varje månad, och
            majoriteten är barn och kvinnor. Det finns mellan 65 miljoner
            och
          </note>
          <note>
            120 miljoner minor som är utspridda i hela världen, och framför
            allt i de fattigaste länderna i världen.
          </note>
          <note>
            Dessutom finns det 100 miljoner eller mer i lager. De finns i
            Afghanistan, Angola, Kambodja, irakiska
          </note>
          <note>
            Kurdistan, Jugoslavien, Somalia och Kuwait - listan är lång.
            För varje mina som oskadliggörs utplaceras ungefär 20 gånger fler.
            Det är en mycket ojämn kamp som förs.
          </note>
          <note>
            Marknadspriset för en antipersonell mina är mycket lågt. Det
            rör sig omkring 15 kronor. Att förstöra en mina kostar mer än
            100 gånger mer.
          </note>
          <note>
            Fram till 1971 tillät den svenska regeringen export av truppminor.
            Vi vet att olika minkomponenter från
          </note>
          <note>
            Sverige därefter har ingått i delar som har exporterats till
            bl.a. Irak och Kambodja.
          </note>
          <note>
            Jag vill tacka försvarsministern för svaret på min interpellation.
            Jag kan konstatera att vi är helt överens vad det gäller Sveriges
            betydelse och de insatser Sverige gör och kan göra på det internationella
            planet.
          </note>
          <note>
            Den konferens som började i FN i måndags, som är en fortsättning
            på den som startade 1994, är oerhört betydelsefull. Inte heller
            nu tycks det möjligt att nå ett totalförbud. Hittills har bara
            29 länder sagt sig vara villiga att skriva på. Däremot kan man
            förmodligen nå delresultat vad det gäller att få förbud mot självförstörande
            truppminor. Jag ser det som ett steg framåt, även om man inte
            heller anser att detta är helt tillförlitligt. Bara 90 % blir
            faktiskt förstörda inom kort tid när de inte används.
          </note>
          <note>
            Jag kan ha förståelse för den svenska positionen.
          </note>
          <note>
            Den är pragmatisk och förmodligen det enda möjliga i dagens läge
            för att vi ändå skall kunna nå delresultat.
          </note>
          <note>
            Men målet - ett totalförbud - måste naturligtvis finnas kvar.
          </note>
          <note>
            Däremot uppstår problem, försvarsministern, när vi ser till hemmaplan.
            Jag hävdar att det med stor säkerhet förstör den svenska trovärdigheten
            att vi inte själva har tagit steget att avveckla minorna i det
            svenska försvaret. Sverige är ett av de länder som har flest personminor
            per invånare i hela Europa.
          </note>
          <note>
            Jag skulle vilja citera en annan regeringsledamot,
          </note>
          <note>
            Pierre Schori. Han säger i boken Gränslös demokrati, som kom
            ut våren 1994: Alla utopier börjar hemma.
          </note>
          <note>
            Det är hur vi formar vårt eget land som avgör vad vi kan ge andra.
            Jag tycker att det var kloka ord av
          </note>
          <note>
            Pierre Schori. De visar på betydelsen av att gå före, att vi
            i Sverige måste leva upp till det vi för fram internationellt.
          </note>
          <note>
            Inför den här konferensen har numera nio länder -
          </note>
          <note>
            varav Tyskland är det nionde landet - beslutat att ensidigt införa
            ett förbud i det egna landet. Jag måste upprepa min fråga: Varför
            inte Sverige?
          </note>
          <note>
            Försvarsministern säger att en sådan åtgärd "enligt
          </note>
          <note>
            Eva Zetterberg" skulle öka förtroendet. Jag vill med bestämdhet
            hävda att det inte alls bara är min och
          </note>
          <note>
            Vänsterpartiets åsikt. Den åsikten finns inom en rad andra partier
            och de ideella organisationer som Thage
          </note>
          <note>
            G Peterson i övrigt hänvisar till och tackar och talar om vilket
            bra arbete de har gjort. Just de organisationerna - Rädda Barnen,
            Röda korset och mer än 200
          </note>
          <note>
            internationella organisationer - har gemensamt gått ut i ett
            upprop och står bakom kravet att Sverige nu måste skrida till
            verket och avskaffa de antipersonella minorna inom det svenska
            försvaret.
          </note>
          <note type="speaker">
            Anf. 3 CARINA HÄGG (s)
          </note>
          <note>
            Herr talman! Interpellanten! Försvarsministern!
          </note>
          <note>
            Sverige var det första land som började driva kravet på ett internationellt
            förbud mot truppminor. Vi är ledande i arbetet för att stärka
            de folkrättsliga reglerna om användning av minor. Inte minst att
            få det s.k.
          </note>
          <note>
            minprotokollet att omfatta även interna konflikter, och inte
            som i dag bara mellanstatliga konflikter, är något oerhört viktigt.
            Vi vet och ser runt om i världen med all tydlighet att de interna
            konflikterna är de som främst hotar freden.
          </note>
          <note>
            Ett intensivt arbete pågår under svenskt ordförandeskap för att
            få ett internationellt avtal till stånd om totalförbud av minor.
            Nu i slutfasen av FN:s översynskonferens om inhumana vapen kommer
            all kraft att läggas ned på att uppnå ett så bra förhandlingsresultat
            som möjligt. Den samlade bedömningen är att framsteg visserligen
            hittills gjorts och kommer att göras men att målet ett globalt
            förbud inte kan uppnås utom i den del som gäller exportförbud
            mot truppminor som saknar metaller och som därför inte kan spåras,
            trots FN:s ordförande Boutros Boutros Ghalis enträgna vädjande.
            Arbetet för att uppnå ett globalt förbud mot de avskyvärda minorna
            måste fortsätta på flera olika sätt tills motståndet definitivt
            är brutet.
          </note>
          <note>
            Vår hittillsvarande politik på området har inte försvagat våra
            argument för ett globalt förbud, men likväl är vår nationella
            inställning ohållbar framöver. Vi kan inte längre vänta på en
            global enighet i minfrågan, utan det är dags för Sverige att nu
            ta steget från att uttala fördömandet till att också i denna kammare
            fatta beslut om ett minförbud. Flera länder har som vi hörde redan
            fattat nationella beslut, nu senast Tyskland, medan Bosnien som
            i dag får bistånd för minröjning helt förkastligt, parallellt
            med denna röjning, skall ha satt i gång en egen tillverkning av
            minor.
          </note>
          <note>
            Minor brukar benämnas "de fattigas vapen". De hör ihop med fattigdom
            på två sätt. Dels är de billiga att tillverka, dels skapar deras
            verkningar ytterligare fattigdom. Minor är ett vapen som inte
            förhindrar krig eller avgör segrar utan i första hand avser att
            skada, inte att döda. Hundratusentals vuxna och barn beräknas
            vara benamputerade på grund av antipersonella minor. Skor ersätts
            av proteser.
          </note>
          <note>
            I veckan genomfördes på ett fint sätt den mycket talande aktionen
            "Tomma skor mot trampminor" i svenska städer och i Genève, en
            aktion som tyvärr kan behöva upprepas.
          </note>
          <note>
            Ett tungt argument för medlemskapet i EU, som fortfarande är
            det starkaste argumentet för unionen, nämligen EU som fredsprojekt,
            har också avspeglats i den praktiska politiken kring minorna.
            När Europaparlamentet behandlade minfrågan förra året inför översynskonferensen
            antogs nästan enhälligt en rapport om totalförbud av antipersonella
            minor. Parlamentet uttalade samtidigt att om inte önskat resultat
            uppnås på konferensen - och där är vi nu strax - bör varje EU-land
            genomföra ett sådant nationellt förbud.
          </note>
          <note>
            Det gjordes då inget undantag för just Sverige.
          </note>
          <note>
            Hänsyn måste i debatten tas till varje lands speciella förutsättningar,
            och vi kan inte blunda utan måste också ta ansvar för att ett
            minförbud kan innebära en något minskad försvarsförmåga i Sverige.
          </note>
          <note>
            Alla aspekter måste finnas med i diskussionen för att vi konstruktivt
            skall kunna ta det avgörande steget mot en lösning av minfrågan
            under året, vilket är alldeles nödvändigt.
          </note>
          <note>
            Jag har nyligen i en fråga lyft fram förslaget om minfria zoner,
            och regeringens uppfattning då var att truppminor inte är destabiliserande
            och att det därför inte blir lättare för en enskild stat att avskaffa
            truppminor bara därför att grannländerna gör det. Det är en motivering
            jag omöjligt kan göra till min. Jag vidhåller att regeringens
            ambition borde vara att aktivt driva på frågan om minfria zoner,
            med en naturlig utgångspunkt här i Norden. Visst är det betydelsefullt
            om vi kan införa ett partiellt minförbud, som successivt kan växa
            till ett globalt minförbud, och inget annat sätt har hittills
            visat sig framkomligt inom rimlig tid.
          </note>
          <note>
            Till sist, försvarsministern! Låt oss på allvar starta arbetet
            för ett nationellt förbud även i Sverige.
          </note>
          <note type="speaker">
            Anf. 4 MARIANNE ANDERSSON (c)
          </note>
          <note>
            Herr talman! Också jag vill tacka försvarsministern för svaret.
            Självfallet instämmer jag i att det är positivt att Sverige arbetar
            internationellt för ett totalt minförbud och att vi deltar i minröjningsarbetet,
            men jag är för den skull inte riktigt nöjd med svaret.
          </note>
          <note>
            Trampminor är det mest lömska vapen som drabbar civilbefolkningen
            i en lång rad länder. Dessa små burkar dödar och lemlästar ungefär
            30 människor, en stor del barn, runt om i världen varje dag.
          </note>
          <note>
            Sverige kan inte bli trovärdigt i arbetet för ett internationellt
            förbud mot personminor samtidigt som vi är västvärldens mest mintäta
            land. Vi har enligt uppgift mer än två miljoner minor i Sverige.
            De är farliga både för oss själva och för andra. Det är inget
            argument att vi bara har dem i lager. Vad händer om ett sådant
            lager skulle falla i orätta händer?
          </note>
          <note>
            När nu sju länder har beslutat att sluta använda personminor
            måste också Sverige följa den vägen.
          </note>
          <note>
            När Norge kan ta bort sina minor kan också vi göra det. Nationella
            förbud mot personminor är viktiga av flera skäl. Det är alltför
            farliga vapen, även för tränade arméer. Ett förbud ger en signal
            till mintillverkare
          </note>
          <note>
            - det blir ingen efterfrågan. Ett förbud bidrar till opinionsbildningen,
            och fler ifrågasätter behovet av vapnet, vilket gör det lättare
            att brännmärka personminor.
          </note>
          <note>
            Den vanligaste svenska personminan, truppmina
          </note>
          <note>
            10, är extremt svårröjd och har lång livstid, mer än tio år.
            Det är naivt att tro att vi skulle kunna lägga ut mängder av minor
            på vårt eget territorium och sedan med säkerhet kunna röja dem
            igen. Erfarenheten visar att även om man gör upp kartor över minorna
            har de en tendens att flytta sig på grund av bl.a. väder och vind.
            I stridens hetta kommer det också att vara svårt att göra upp
            exakta kartor. Faktum kvarstår: Om Sverige skulle använda sig
            av de minor vi har, kommer också en mängd av dessa att finnas
            kvar, till stor risk för vår egen befolkning under tiotals år.
          </note>
          <note>
            Det finns en hake i försvarsministerns resonemang om att minorna
            ingår i totalförsvarskonceptet. Om det nu, som vi hoppas, blir
            ett internationellt förbud mot minor, hur skall Sverige då kunna
            försvara sig?
          </note>
          <note>
            Kommer eventuella angripare då att uppträda på ett annat sätt?
            Vore det inte bättre att redan i dag inrätta sig efter och planera
            för ett förhållande då minförbud råder?
          </note>
          <note>
            Centern har klart deklarerat att ett förbud mot trampminor är
            villkoret för att vi skall fortsätta samarbeta med regeringen
            om försvarspolitiken, och vi menar det. När kommer förbudet?
          </note>
          <note type="speaker">
            Anf. 5 INGRID NÄSLUND (kds)
          </note>
          <note>
            Herr talman! Också jag vill tacka för svaret. Vi är överens om
            att det arbete som Sverige gör är utmärkt.
          </note>
          <note>
            Jag vet att Sverige har drivit frågan om totalförbud mycket hårt.
            Jag har haft tillfälle att samtala med
          </note>
          <note>
            Johan Molander både i FN och i utrikesutskottet. På den punkten
            råder alltså inga meningsskiljaktigheter.
          </note>
          <note>
            Personminor är en humanitär fråga av oerhört stor vikt. Det är
            inte i första hand en militärstrategisk eller ekonomisk fråga,
            även om man inte kan bortse från de aspekterna, utan det är i
            första hand en moralisk fråga.
          </note>
          <note>
            Om fakta om personminor hade trängt igenom till det svenska folket,
            skulle en mycket stor majoritet enligt mitt förmenande med kraft
            vända sig mot att Sverige har en enda mina i lager. Jag är helt
            övertygad om det.
          </note>
          <note>
            Ett ofattbart antal, en bra bit över 100 miljoner, minor är utlagda
            i världen och kan orsaka och orsakar en oerhört stor skada, främst
            på civilbefolkningen, varav, tror jag, 30 % är barn. Att antalet
            är så ofattbart gör ju att frågan har en sådan storlek att man
            bävar inför hur vi någonsin skall kunna komma till rätta med problemet.
          </note>
          <note>
            Det sägs att om man skulle ta bort och förstöra varenda mina
            skulle det ta tusen år - tusen år för att få slut på detta vansinne.
            Det gör att tiden är dyrbar.
          </note>
          <note>
            Hela tiden läggs ett stort antal minor ut med förfärande hastighet.
            Jag tror att det rör sig om bara någon minut för att med flyg
            lägga ut bortåt ett par tusen minor. När man skall röja tar det
            däremot oändligt mycket mera tid.
          </note>
          <note>
            Vi hörde här att minor - trampminor, personminor eller vad man
            nu kallar dem - är ett mycket billigt vapen. Men de är desto dyrare
            att röja upp, och desto svårare. Även vid röjning av minor förekommer
            det hela tiden att personal lemlästas och dödas. Att detta vansinne
            skall få pågå är alldeles oerhört.
          </note>
          <note>
            Alla tecken tyder nu på att man i den översynskonferens mot särskilt
            inhumana vapen som pågår inte kommer att lyckas nå fram till ett
            totalförbud. Alltför få länder är nu villiga att gå med på ett
            sådant. Vi skall naturligtvis fortsätta och få fram de dellösningar
            som vi kan få vid den här konferensen. Man måste hela tiden vara
            pragmatisk med sådana här frågor.
          </note>
          <note>
            Men det räcker inte.
          </note>
          <note>
            Naturligtvis spelar det en stor roll för trovärdigheten vad Sverige
            gör i sitt eget land. Ingen skall inbilla mig att det personliga
            föredömet, eller ett lands föredöme, inte spelar någon roll i
            en fråga av sådan här moralisk dignitet. Naturligtvis ser man
            ute i världen på vad vi gör i Sverige, vad vi är villiga att göra.
          </note>
          <note>
            Som vi redan har hört kostar det om det blir ett totalförbud.
            Vill vi ha ett totalförbud? Ja, det tror jag.
          </note>
          <note>
            Då måste vi också visa vår vilja genom att redan nu ordna ett
            totalförbud i Sverige, både när det gäller användande och när
            det gäller lagring. Vi tillverkar ju inte längre, men vi måste
            alltså se till att det kommer ett förbud nu i Sverige.
          </note>
          <note type="speaker">
            Anf. 6 THOMAS JULIN (mp)
          </note>
          <note>
            Herr talman! Försvarsministern! Jag vill börja med att säga att
            jag tycker det är bra att Eva Zetterberg lyft fram den här frågan
            till debatt.
          </note>
          <note>
            Som säkert de flesta vet har Miljöpartiet krävt, och kräver,
            ett svenskt förbud mot all hantering, användning och innehav av
            antipersonella minor. Vi vill se att Sverige följer de länder
            som varit föregångare när det gäller förbud mot dessa minor.
          </note>
          <note>
            Herr talman! I en krigssituation tillhör jag dem som kommer att
            försvara landet med vapen - inte för att jag anser att det är
            en bra lösning utan för att jag anser att man måste skydda dem
            som är värnlösa. Det måste man göra i alla lägen. Man får inte,
            som i det forna Jugoslavien, stå och se på när värnlösa människor
            mördas. Det är viktigt att skydda just de värnlösa.
          </note>
          <note>
            Av den anledningen är protesterna mot de antipersonella minorna
            extra viktiga. Dessa minor är rena terrorvapen, som skadar och
            lemlästar långt efter det att kriget avslutats. De skadar just
            de värnlösa.
          </note>
          <note>
            Herr talman! I en krigssituation tycker jag det är viktigt att
            krigsförbrytare avslöjas och att vapenleverantörer pekas ut. I
            den här situationen, när vi diskuterar antipersonella minor, tycker
            jag det är viktigt att peka ut dem som är ansvariga för att minorna
            inte avvecklas. Jag skulle gärna vilja höra från försvarsministern
            vem han anser vara ansvarig för att vi fortfarande har dessa minor
            i vårt land - minor som även kan hota de människor vi värnar om.
          </note>
          <note type="speaker">
            Anf. 7 LENA KLEVENÅS (s)
          </note>
          <note>
            Herr talman! Försvarsministern! Det är uppenbart att engagemanget
            mot personminor är stort i Sveriges riksdag. Här deltar ledamöter
            från de flesta partier -
          </note>
          <note>
            från regeringspartiet och övriga. Det finns också ett stort engagemang
            bland människor i hela Sverige för att Sverige skall fatta beslut
            om ett ensidigt förbud mot antipersonella minor i det svenska
            försvaret.
          </note>
          <note>
            Mitt eget partidistrikt, Norra Älvsborg, fattade ett sådant beslut
            för en vecka sedan på sin distriktskonferens. Försvarsministern
            vet att det är svårt att få ett beslut att gå emot distriktsstyrelsens
            förslag, men så var det i det här fallet. En förkrossande majoritet
            av oss röstade för att Sverige skulle skrota sina egna minor.
          </note>
          <note>
            Jag vill instämma i alla de argument mot de svenska minorna som
            har framförts av interpellanten och de övriga som deltagit i debatten.
          </note>
          <note>
            Försvarsministern säger i sitt svar att det skulle vara frestande
            att av rent känslomässiga skäl säga till
          </note>
          <note>
            Eva Zetterberg och oss andra att Sverige omedelbart bör skrota
            sina minor. Jag tycker inte alls att det borde vara rent känslomässiga
            skäl som gör att försvarsministern kan säga detta utan rent förnuftsmässiga
            skäl - därmed inte sagt att man inte också kan lyda sina känslor
            när de stämmer med förnuftet. Försvarsministern säger att han
            inte utan ytterligare överväganden kan göra detta. Jag vill då
            ge några ytterligare argument så att försvarsministern, förhoppningsvis
            till i höst, skall komma fram till att minor inte hör hemma ens
            i det svenska försvaret.
          </note>
          <note>
            Förra året antog EU-parlamentet nästan enhälligt en rapport där
            man slog fast att om det inte går att få till stånd något totalförbud
            mot minor borde varje
          </note>
          <note>
            EU-land genomföra ensidiga förbud mot minor inom det egna landet.
            Det tycker jag att vi skall göra.
          </note>
          <note>
            Man slog också fast att det faktum att det inte gick att uppnå
            ett totalförbud - vilket det tyvärr inte verkar vara möjligt att
            göra just nu - inte får vara en ursäkt för att inte göra vad vi
            själva kan göra.
          </note>
          <note>
            Ett annat gott argument är att så många länder redan har fattat
            beslut om ett ensidigt förbud - Norge,
          </note>
          <note>
            Belgien, Holland, Österrike, Schweiz och nu senast
          </note>
          <note>
            Tyskland. Jag vet att försvarsministern tidigare har sagt att
            Sverige har så stor yta att det är svårt för oss att göra detta,
            men Norge har väl en förhållandevis lika stor yta. Österrike har
            lyckats göra detta. De är inte med i NATO och har också ett känsligt
            geografiskt läge men har trots detta fattat ett sådant här beslut.
          </note>
          <note>
            Ett tredje viktigt argument tycker jag är den signal som man
            ger till marknaden och till dem som producerar minor. Vi i Sverige
            tillverkar enligt uppgift inte sådana här minor längre, men om
            vi skulle fatta ett ensidigt beslut skulle det ytterligare förstärka
            signalen att det inte finns någon marknad för den här typen av
            minor. Det skulle troligtvis göra situationen bättre internationellt.
          </note>
          <note>
            Jag tror alltså på en snöbollseffekt och på att man bör göra
            vad man kan.
          </note>
          <note>
            I vår försvarspolitiska skrift Gränslös demokrati inför valet
            1994 skrev vi: "Alla utopier börjar hemma.
          </note>
          <note>
            Det är hur vi formar vårt eget land som avgör vad vi kan ge andra."
            Det tycker jag är bra skrivet.
          </note>
          <note>
            Anf. 8 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag vill börja med att uppriktigt uttala en stor
            tillfredsställelse över att vi har fått detta tillfälle också
            i Sveriges riksdag att diskutera de antipersonella minorna. Målet
            måste vara, såsom ni alla har sagt, ett totalförbud i en minfri
            värld.
          </note>
          <note>
            Jag kan lova att Sverige skall fortsätta verka internationellt.
            Jag har noterat att det har framförts tack till
          </note>
          <note>
            Sverige just för vårt aktiva agerande, och det tillbakavisar
            också den kritik som har kommit de senaste dagarna att vi inte
            skulle ha agerat internationellt. Det var ett okunnigt uttalande.
            Tvärtom var Sverige det land som lade fram förslaget om totalförbud
            vid översynskonferensen.
          </note>
          <note>
            Detta förslag - det är jag säker på att alla ni också vet om
            - mötte från början inte någon större entusiasm, för att inte
            säga ingen entusiasm alls. Men tack vare ett intensivt svenskt
            arbete har fler och fler länder nu anslutit sig till förslaget.
            Jag kan i sammanhanget påpeka att det finns en del länder som
            har ansett att Sverige har gått alltför långt och alltför hårt
            fram.
          </note>
          <note>
            Även när det gäller minröjningsproblematiken tillhör Sverige
            de länder som arbetar mest aktivt.
          </note>
          <note>
            Den nationella inställningen får Sveriges riksdag ta ställning
            till redan om några månader, sedan regeringen har förberett frågan.
            Precis som Carina Hägg sade, måste alla aspekter beaktas och komma
            på bordet.
          </note>
          <note>
            Minorna är en del av det svenska försvarskonceptet. Det har tidigare
            regeringar, riksdagar och försvarsministrar byggt Sveriges försvar
            på. Därför bör också minfrågan vara med i den försvarspolitiska
            propositionen. Det har hela tiden varit min avsikt att minfrågan
            skall finnas med i den försvarsproposition som kommer till riksdagen
            den 20 september, och då får Sveriges riksdag igen ta ställning
            till den frågan.
          </note>
          <note>
            Jag tror att vi helt säkert är överens om att det är viktigt
            att vi får ett bra beslutsunderlag innan vi beslutar oss. Det
            är viktigt inte minst för debattens skull, så att den blir så
            ren som möjligt.
          </note>
          <note>
            Många av de länder som beslutat om ett ensidigt avskaffande av
            minorna har förbehållit sig rätten att ompröva detta beslut i
            krig och vid krigsrisker. Detta gäller t.ex. Belgien, som ofta
            nämns i den svenska debatten. Även Storbritannien förbehåller
            sig rätten att använda minorna i krislägen. Sådana ensidiga beslut
            får då inte så stor betydelse som man kanske ibland gör det till
            i debatten, eftersom reservationerna är så pass starka.
          </note>
          <note>
            Mig veterligt, Inger Näslund, har vi inte några fjärrutlagda
            minor, utan vi har landminorna - som är nog så allvarliga.
          </note>
          <note>
            Om det blir ett internationellt förbud, Marianne
          </note>
          <note>
            Andersson, kommer självfallet inte några minor längre att användas
            av det svenska försvaret. Det var just för att utreda konsekvensen
            av ett sådant förbud som jag gav Försvarsmakten ett uppdrag, som
            vi nu arbetar med, och det innebar: Vad fordras i försvarsvapen
            om vi inte har minorna? Det har Försvarsmakten svarat på, och
            det håller vi nu på att granska i Försvarsdepartementet. Det är
            självklart att jag, om vi får ett internationellt förbud, med
            glädje kommer att ta kostnaderna för avskaffandet av de svenska
            minorna.
          </note>
          <note type="speaker">
            Anf. 9 EVA ZETTERBERG (v)
          </note>
          <note>
            Herr talman! Först vill jag säga till försvarsministern att jag
            tycker att frågan inte har hanterats särskilt snabbt i Sverige
            vad gäller minor i svenska försvaret.
          </note>
          <note>
            Den 10 oktober hade försvarsministern och jag en debatt där jag
            just frågade hur utredningsarbetet fortskred. Jag fick då svaret
            att Försvarsdepartementets utredning skulle vara klar i mars i
            år. Jag måste tillstå att jag hade förväntat mig att vi under
            resans gång hade kunnat ta del av det här materialet och att vi
            redan nu i vår, lagom till översynskonferensen, hade haft ett
            svar från den svenska regeringen. Jag tycker att den dubbla inställningen
            från Sverige är helt ohållbar och att den allvarligt skadar vår
            trovärdighet.
          </note>
          <note>
            Jag har också en annan fråga till försvarsministern.
          </note>
          <note>
            Det finns olika signaler från försvarskunniga personer. Den förre
            arméchefen Åke Sagrén gick ut och talade om att minorna inte hade
            någon större betydelse för det svenska försvaret. Vi fick nyligen
            en rapport från Internationella Röda korset, där inte deras humanitära
            utan just deras militära experter har gått ut och hävdat att minorna
            inte har någon stor försvarspolitisk betydelse. Har inte detta
            kunnat vara tillräckligt vägledande för att regeringen nu skulle
            fatta ett sådant beslut?
          </note>
          <note>
            Jag skulle också allvarligt vilja ifrågasätta det som har kommit
            fram, dvs. att Försvaret talar om att det handlar om att man måste
            ersätta minorna. Vem har sagt att de måste ersättas? Jag har inte
            uppfattat att de länder som har gått till beslut om att avskaffa
            minor i sitt försvar därmed har sagt att man genast måste utöka
            arsenalen av andra vapen. Det långsiktiga målet måste ju vara
            att minska hela världens vapeninnehav och därmed också få en mindre
            farlig värld. Därför finns det ingen anledning att genast diskutera
            att antipersonella minor i Sverige skall ersättas av några andra
            vapen.
          </note>
          <note>
            Jag vill också återigen fråga försvarsministern om de ideella
            organisationernas arbete. Försvarsministern visar vilken betydelse
            de har och välkomnar deras arbete internationellt. Men hur är
            det med deras arbete på hemmaplan? De för ju en intensiv kampanj,
            och de hade, som Carina Hägg och andra talade om, nyligen en stor
            manifestation på Sergels torg där de just visade att de svenska
            minorna är förkastliga, genom att sätta ut ett antal udda skor,
            och att de ville gå före.
          </note>
          <note>
            Välkomnar försvarsministern även detta initiativ från de ideella
            organisationerna?
          </note>
          <note>
            Till slut vill jag vädja till försvarsministern att skynda på
            utredningen och att snabbt göra ett ställningstagande. Vi är många
            som skulle välkomna att regeringen så snart som möjligt gick ut
            och talade om - det är önskvärt att det sker just i samband med
            översynskonferensen - att vi i Sverige har fattat ett sådant ensidigt
            beslut. Vi får naturligtvis finna oss i att vänta till september,
            om regeringen inte tänker lägga fram ett förslag innan dess, men
            det vore oerhört mycket starkare i de internationella förhandlingarna
            om ett sådant beslut från regeringen kom nu.
          </note>
          <note type="speaker">
            Anf. 10 CARINA HÄGG (s)
          </note>
          <note>
            Herr talman! Jag är väldigt glad att den här debatten har utvecklats
            till att bli mycket saklig och nyanserad. Det är mycket som klarläggs
            i olika frågor och svar.
          </note>
          <note>
            Jag vill understryka att jag tycker att vi inte kan bortse från
            zonresonemanget, och där fick jag inte något svar från Thage G
            Peterson. Jag tror mycket på att successivt bygga upp ett internationellt
            förbud och på att vi i Norden skulle kunna åstadkomma ett bra
            resultat om vi tillsammans börjar här. Vi har ju grannländer som
            redan har fattat beslut i den här riktningen, men det finns å
            andra sidan länder som har sagt klart nej, t.ex. Finland.
          </note>
          <note>
            Jag är medveten om att Sverige är ett avlångt land, har långa
            gränser och är glesbefolkat. Vi har en försvarsbudget som bantas,
            och även en destruering av minorna kan kosta något. Ingen i debatten
            vill ersätta minorna med något annat försvarssystem. Det kan ju
            sammanlagt innebära en något minskad försvarsförmåga, och det
            är den här kammarens ansvar att också se till den aspekten.
          </note>
          <note>
            Jag har uppfattat Thage G Petersons svar så att man trots dessa
            svårigheter öppnar för att i höst fatta det här efterlängtade
            nationella beslutet. Med det halva löftet och den öppningen från
            försvarsministern stannar jag.
          </note>
          <note type="speaker">
            Anf. 11 MARIANNE ANDERSSON (c)
          </note>
          <note>
            Herr talman! Försvarsministern uttalar sin tacksamhet över de
            internationella organisationernas opinionsarbete internationellt.
            Jag hoppas att försvarsministern är lika tacksam för den kampanj
            som bedrivs nationellt. De anser ju att det är oerhört viktigt
            att vi som land också går före i det här opinionsarbetet och verkligen
            visar med handling, och inte bara med ord, att vi menar att minorna
            skall bort.
          </note>
          <note>
            Minorna är en del av totalförsvarskonceptet, som försvarsministern
            sade. Vi har ju inte fått se någonting av den utredning som har
            kommit, men hur resultatet än blir måste vi våga gå före och förbjuda
            personminorna i Sverige. Vi måste ju inrätta oss efter att det
            skall bli ett internationellt förbud. Förr eller senare -
          </note>
          <note>
            vi hoppas på och arbetar för det - kommer situationen att bli
            den att vi får ett förbud. Även om det går stegvis och vi arbetar
            oss fram så sakteliga är det målet, och vi måste då också inrätta
            vårt försvar efter en sådan situation. Det är en självklarhet.
          </note>
          <note>
            Jag upprepar det som jag sade tidigare: För oss är det en förutsättning
            för det fortsatta arbetet att det blir ett totalförbud för personminor
            i Sverige.
          </note>
          <note type="speaker">
            Anf. 12 INGRID NÄSLUND (kds)
          </note>
          <note>
            Herr talman! Jag skulle vilja fråga om vi kan räkna med ett ensidigt
            förbud till hösten, utifrån det som försvarsministern har sett
            av utredningen. Jag tycker väl att det i en sådan här debatt skulle
            kunna gå att något lätta på förlåten och säga åt vilket håll det
            lutar i utredningen, vad som sägs där och i vilken dager våra
            möjligheter att ändå ha ett godtagbart försvar framställs.
          </note>
          <note>
            I det skriftliga svaret som jag har framför mig talar försvarsminister
            Thage G Peterson om det urskillningslösa bruket. Han citerar där
            Eva Zetterberg. Men det är inte bara bruket som är urskillningslöst
            när det gäller minorna, utan det är faktiskt så att de som vapen
            är urskillningslösa. Det är därför de inte kan jämföras med många
            andra vapen. Vi har redan talat om att de i stor utsträckning
            drabbar civila och barn.
          </note>
          <note>
            Jag tror att det är oerhört viktigt att gå före och att ett beslut
            skulle kunna komma tidigare än hösten, inte minst för att påverka
            den konferens som pågår. Om detta inte är möjligt är det mycket
            viktigt att vi får ett sådant beslut till hösten.
          </note>
          <note>
            Jag tror att fler och fler ställer upp bakom de här tankarna.
            Detta vapen är så inhumant att vi av moraliska skäl inte kan hålla
            oss med ett sådant i Sverige.
          </note>
          <note>
            Även om vi hoppas att det aldrig skulle komma till användning
            i vårt land, måste vi visa att vi aldrig kan tänka oss att använda
            detta, och därför skall vi heller inte lagra sådana här vapen.
            Vi skall inte ha dem som en del av vår försvarsprofil.
          </note>
          <note type="speaker">
            Anf. 13 THOMAS JULIN (mp)
          </note>
          <note>
            Herr talman! Försvarsministern! Jag förstår inte riktigt att
            de här minorna måste ersättas en gång. Vad är det för funktion
            man är ute efter att ersätta? Det är just den funktion som minorna
            har som kritiken riktar sig mot. Därför kan jag inte se att de
            kan ersättas. Det var bara det jag ville säga. Tack.
          </note>
          <note type="speaker">
            Anf. 14 LENA KLEVENÅS (s)
          </note>
          <note>
            Herr talman! Försvarsministern! Jag tycker inte att minor bara
            är en försvarsangelägenhet. Det har så mycket med humanitet och
            människosyn att göra. Jag beklagar att utredningen görs inom försvaret
            och att den är hemlig.
          </note>
          <note>
            Talet om att minorna skall ersättas med något annat oroar mig
            mycket. Naturligtvis kommer försvaret att komma fram till att
            detta kommer att kosta alldeles för många miljarder och bli alldeles
            för dyrt. Vi kommer inte att ha råd med detta i det ekonomiska
            läge som vi har.
          </note>
          <note>
            Jag delar uppfattningen att man inte kan utreda på det sättet
            att minor skall ersättas med något annat och vad det kommer att
            kosta. Minor hör inte hemma i det svenska försvaret över huvud
            taget. Har vi haft ett sådant försvarspolitiskt koncept har det
            varit felaktigt.
          </note>
          <note>
            Minor är urskillningslösa. De skiljer ju inte mellan en barnfot
            och en soldatkänga. Väldigt många barn i
          </note>
          <note>
            Sverige är upprörda nu när de i kvällstidningarna har fått läsa
            och se kartor över att försvaret har haft planer på att minera
            en stor del av norra Sverige.
          </note>
          <note>
            Försvarspolitiskt har vi pratat om att vi skall ha ett utvidgat
            säkerhetspolitiskt begrepp och att det finns andra hot. Hela försvarspolitiken
            läggs ju om för att kunna möta dessa nya hot. Flyktingströmmar,
            miljöhot och social oro är också allvarliga hot som måste bemötas,
            för att inte tala om växande främlingsfientlighet och stor arbetslöshet,
            som också är oerhörda hot mot ett demokratiskt samhälle.
          </note>
          <note>
            Jag skulle vilja säga att det försvarsbegrepp som vi skall diskutera
            handlar om att värna den svenska demokratin. Däri ligger människovärdet.
            Då kan man inte ha denna typ av vapen. Jag hoppas verkligen att
            regeringen snarast möjligt fattar detta beslut. Många i
          </note>
          <note>
            Sverige, framför allt barn, skulle bli glada för detta.
          </note>
          <note>
            Jag vill också snabbt säga att det gläder mig att
          </note>
          <note>
            Tyskland har skickat tillbaka de minor som vi har exporterat
            dit. Nu får vi tillbaka dem, och de ger arbetstillfällen i Sverige,
            för vi skall destruera dessa minor. Men det är ändå ett bakvänt
            sätt att skaffa arbetstillfällen.
          </note>
          <note>
            Anf. 15 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag tycker faktiskt inte att regeringen har sölat
            på något sätt. Jag tycker alldeles tvärtom, att vi med ansvar
            försöker hantera den här frågan så att
          </note>
          <note>
            Sveriges riksdag får ett bra beslutsunderlag. Alla riksdagsledamöter
            borde vara tacksamma för att det inte fattas beslut på grundval
            av andra orsaker än dem jag hävdar, att vi skall ha ett starkt
            svenskt försvar.
          </note>
          <note>
            Minförsvaret är en del av själva försvarskonceptet.
          </note>
          <note>
            Vi gör nu ett förberedelsearbete, och det var därför som jag
            gav uppdraget till Försvarsmakten att göra denna utredning. Den
            fick jag för ett par veckor sedan. Nu har vi ett par månader på
            oss. I augusti skall regeringen ta ställning och i september får
            riksdagen hela försvarspropositionen, inklusive minproblematiken
            på sitt bord. Sedan är det försvarsutskottet, möjligen också utrikesutskottet,
            som tar hand om frågan, och därefter beslutar riksdagen i december.
          </note>
          <note>
            Detta är den gång vi brukar ha i Sverige, och den skall vi vara
            rädda om, Ingrid Näslund. Regeringen utarbetar förslag, riksdagen
            beslutar, och vi har ett bra sakunderlag.
          </note>
          <note>
            Man kan säga, som Eva Zetterberg gjorde, att vi får en mindre
            farlig värld. Ja, Eva Zetterberg kan följa den debatt som har
            pågått i försvarsfrågan. Hur jag, efter att ha föreslagit 10 %,
            som jag anser vara en måttfull besparing på Sveriges försvar,
            har fått utstå mycket spott och spe för just detta. Denna väg
            är inte så enkel att anträda som man ibland vill göra gällande.
          </note>
          <note>
            Sedan är frågan: Skall minorna ersättas av någonting annat? Om
            vi beslutar oss för att avskaffa minorna, att inte ha minor i
            det svenska försvaret, är det helt klart att de inte skall ersättas
            av minor. Men i det svenska försvarskonceptet i dag ingår minförsvaret.
          </note>
          <note>
            Det kan man tycka bra eller illa om. Men som försvarsminister
            har jag det politiska ansvaret för att
          </note>
          <note>
            Sverige har ett starkt och modernt försvar, som kan försvara
            hela Sverige. Det är min uppgift som försvarsminister.
          </note>
          <note>
            Andra försvarsministrar och regeringar före mig har baserat detta
            försvar på minor. Det är detta som innebär att minorna är en del
            av Sveriges försvarskoncept. Det har således riksdag och regering
            tidigare beslutat. Då bör regering och riksdag så att säga upphäva
            detta.
          </note>
          <note>
            Jag har inte köpt några nya minor till det svenska försvaret.
            Men jag kan självklart inte blunda för hur
          </note>
          <note>
            Sveriges försvar är uppbyggt. Jag kan inte strunta i vad regering
            och riksdag har beslutat. Men jag och regeringen är nu inne på
            att göra hela den här översynen: Kan vi ha ett starkt försvar
            utan minvapnet?
          </note>
          <note>
            Svaret på den frågan skall jag redovisa för riksdagen om tre
            månader.
          </note>
          <note>
            Jag kan inte och får inte bortse från det förhållandet att jag
            är Sveriges försvarsminister. Jag kan inte avveckla vapen hur
            som helst utan att sätta någonting i deras ställe som kan försvara
            Sverige. Precis som alla andra länders regeringar och försvarsministrar
            måste resonera, måste jag ta ansvaret för att det svenska försvaret
            har vapen för att försvara Sverige,
          </note>
          <note>
            Sveriges folk och Sveriges barn om vi skulle bli angripna på
            svensk mark. Det är i det sammanhanget jag har sagt att folk med
            rätta skulle bli upprörda den dag vi skulle bli angripna om vi
            inte hade några vapen att försvara oss med. Det är mitt ansvar
            som försvarsminister, och det ansvaret ämnar jag ta så länge som
            jag är försvarsminister.
          </note>
          <note>
            Till slut vill jag säga att jag tycker lika illa om personminorna
            som ni gör. Jag har nu besökt skadade svenska soldater från minolyckan
            nere i Bosnien. Jag tycker att bilderna på lemlästade barn och
            ungdomar är lika vidriga som ni tycker. Jag tror att vi där är
            överens. Men vi skall i fortsättningen, precis som den här debatten
            har varit uttryck för, försöka att sakligt diskutera de här frågorna.
          </note>
          <note type="speaker">
            Anf. 16 EVA ZETTERBERG (v)
          </note>
          <note>
            Herr talman! Jag blir överraskad av att försvarsministern anser
            att de antipersonella minorna utgör en sådan väsentlig del i det
            svenska försvaret. Jag har uppfattat att det finns betydligt viktigare
            delar, som faktiskt skulle finnas kvar i försvaret i den händelse
          </note>
          <note>
            Sverige skulle råka i krig, och att vi inte på något sätt skulle
            vara så beroende av antipersonella minor att de är nödvändiga
            att ersätta om de skulle utgå ur svenska försvaret.
          </note>
          <note>
            Jag blir också litet överraskad av att försvarsministern skulle
            ha trott att det var en lätt uppgift att skära ned i försvaret
            och en lätt uppgift att stå emot när folk protesterar för att
            sysselsättningstillfällen utgår. Jag tror inte att någon av oss
            har valt att arbeta politiskt därför att vi trott att det är en
            lätt uppgift.
          </note>
          <note>
            Men jag kan försäkra att på den punkten har försvarsministern
            allt stöd från mig och Vänsterpartiet.
          </note>
          <note>
            Vi tycker att vi kan gå betydligt längre vad gäller nedskärning
            inom just det svenska försvaret.
          </note>
          <note>
            Den här debatten visar ju, Thage G Peterson, att det finns ett
            enormt stöd i riksdagen från många partier och även av enskilda
            i partier som inte har agerat.
          </note>
          <note>
            Det stödet måste ju regeringen ta med sig och inse hur viktigt
            det är att gå fram i den här frågan. Jag tycker inte att man har
            gått särskilt fort fram - jag vidhåller det. Det finns oerhört
            mycket mer som kan göras.
          </note>
          <note>
            När nu Sverige fortsätter att agera internationellt måste vi
            se till att vår politik hänger ihop. Jag citerade tidigare Pierre
            Schori - som han sade måste vi se till att alla utopier börjar
            hemma, att vår utrikespolitik och vår nationella politik hör ihop.
            Jag vill hänvisa till
          </note>
          <note>
            Henning Mankell som har skrivit just om hur barnen har drabbats
            och hur omoraliskt det är att ha kvar minor någonstans ute i världen
            över huvud taget. Jag skulle vilja rekommendera dem som kan få
            tag i den att läsa en bok som heter Tysta vittnen eller Silent
          </note>
          <note>
            Witnesses. Den visar hur minorna runt om i världen tvingar barn
            och vuxna att leva ett förkrympt liv, att i den mån de över huvud
            taget överlever ta sig fram med olika slag av hjälpmedel. Jag
            menar att den svenska regeringen på ett helt annat sätt måste
            ta tag i frågan, se det stöd som finns politiskt, komma fram till
            ett totalförbud och avskaffa minorna i det svenska försvaret.
            Det väntar vi oss.
          </note>
          <note>
            Anf. 17 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Jag vill verkligen uttala tacksamhet för det stöd
            som jag har i de försvars- och säkerhetspolitiska frågorna. Jag
            eftersträvar att de försvarspolitiska frågorna skall avgöras med
            så breda marginaler som möjligt i Sveriges riksdag.
          </note>
          <note>
            Det går egentligen inte att påstå att det som från försvarssynpunkt
            är en bra lösning för ett land automatiskt också skulle vara en
            bra lösning för ett annat land. Varje försvarskoncept är unikt,
            beroende på ländernas skiftande förhållanden.
          </note>
          <note>
            Faktorer som påverkar utformningen av Sveriges försvar är bl.a.
            vårt geostrategiska läge, vår i förhållande till befolkningsmängden
            stora landyta och vår alliansfrihet. Det är just därför vi har
            skräddarsytt försvaret för vårt land, och ett sådant koncept gäller
            då inte för något annat land i världen. Ställningstagandet till
            detta har ju Sveriges riksdag gjort.
          </note>
          <note>
            De olika delarna i försvaret samverkar, och där kommer även minorna
            in i bilden. Det är därför jag menar att minorna hör hemma i försvarspolitiken
            och skall behandlas i försvarspropositionen i riksdagen.
          </note>
          <note>
            Enligt försvarsstrategerna skyddar minorna såväl andra vapensystem
            som stridsvagnar och - i förlängningen - våra soldater. Det är
            alltså militärstrategernas sätt att resonera. Det diskuterar vi
            nu i dag. Sedan återkommer jag till riksdagen.
          </note>
          <note>
            Jag vill gärna säga att även om vi skulle avveckla våra minor
            - det är möjligt att både regering och riksdag kommer fram till
            det - kommer minorna i
          </note>
          <note>
            Angola och Bosnien att ligga kvar även efter ett ensidigt svenskt
            minförstörande. Då är det endast med ett internationellt förbud
            vi kan komma åt minproblemet. Så länge många länder använder minorna
            som ett offensivt vapen kommer vi att få nya minområden. Det är
            endast med ett internationellt förbud som vi kan åstadkomma det
            vi alla vill uppnå, nämligen en minfri värld. Det är det vi har
            siktet på, det är det som är vårt mål.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1995/96:168 om målflygsdivisionen
            på Malmen
          </note>
          <note>
            Anf. 18 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Dan Ericsson har frågat mig om jag är beredd att
            redan nu ge ett positivt besked om målflygsdivisionens framtid
            för att på så sätt undanröja riskerna för att tappa kompetent
            personal avseende telekrigföring.
          </note>
          <note>
            Mitt svar till Dan Ericsson måste bli mycket kort.
          </note>
          <note>
            Försvarsmakten lämnade sitt underlag inför försvarsbeslutets
            andra etapp till regeringen i början av mars i år. Detta underlag
            bereds nu inom regeringskansliet.
          </note>
          <note>
            Den 20 september i år kommer regeringen att lägga fram propositionen
            om försvarsbeslutets andra etapp.
          </note>
          <note>
            Som Dan Ericsson nog inser kan jag inte i dag säga något som
            skulle föregripa regeringens beslut.
          </note>
          <note type="speaker">
            Anf. 19 DAN ERICSSON (kds)
          </note>
          <note>
            Herr talman! Jag vill tacka försvarsministern för svaret. Jag
            kan faktiskt hysa en viss principiell förståelse också för svarets
            innehåll. Men vi skulle kanske ändå kunna ta litet tid i anspråk
            för att försöka föra ett principiellt resonemang om de här frågorna.
          </note>
          <note>
            Jag vill då dela upp det i två delar.
          </note>
          <note>
            Den första gäller hur vi skall se på verksamhet med övning i
            att föra strid i telestörd miljö. Är det en viktig och central
            del av försvarsmaktens förmåga vid ett eventuellt anfall? Som
            jag ser det, och enligt den erfarenhet som exempelvis Gulfkriget
            har givit, är det centralt. Förmågan att klara sin stridsuppgift
            även om man är utsatt för telestörningar kan vara den avgörande
            faktorn vid en stridssituation. Det skulle vara intressant att
            höra hur försvarsministern värderar just kunskap och övning när
            det gäller telekrigföring.
          </note>
          <note>
            Den andra pricipiella frågeställningen vid de överväganden som
            en försvarsmaktsplan innebär gäller risken att förlora kompetens.
            Det kommer att ta lång tid innan vi är vid vägs ände och har ett
            beslut.
          </note>
          <note>
            Det var egentligen av det skälet jag ställde min interpellation,
            och jag hade önskat att försvarsministern på något sätt hade kunnat
            markera en vilja att behålla den kompetens som finns samlad, i
            det här fallet på
          </note>
          <note>
            Malmen i Linköping. Det är stor risk att kompetens när det gäller
            telekrigföring skingras.
          </note>
          <note>
            Försvarsmakten säger i sitt förslag om nedläggning av målflygsdivisionen
            vid Malmen i Linköping att nackdelen är en temporär nedgång av
            förmågan att öva i telestörd miljö. Men, herr talman, problemet
            är ju att det inte blir en temporär nedgång. Jag vet att olika
            personer där har planer på att söka sig bort från verksamheten.
            Skingras den här kompetensen kommer det inte att gå att på nytt
            bygga upp motsvarande samlade kunskap om telekrigföring. Det ser
            jag som en stor nackdel för Sveriges försvarsförmåga. Jag skulle
            vilja höra om försvarsministern ser detta som en risk att vi tappar
            kompetens på detta område, och om det i så fall skulle vara till
            nackdel för vår försvarsförmåga.
          </note>
          <note>
            Anf. 20 Försvarsminister THAGE G
          </note>
          <note>
            PETERSON (s)
          </note>
          <note>
            Herr talman! Hur frestande det än skulle vara att föra en principiell
            debatt med Dan Ericsson kommer jag inte att ta en sådan. Jag kommer
            envist att hålla fast vid den uppläggning som jag har valt inför
            försvarsbeslutet - att bearbeta utredningarna, att bearbeta argumenten,
            att så småningom ta ställning och sedan återkomma till riksdagen
            med ett förslag. Jag kommer därför inte att låta mig luras in
            i en organisationsdiskussion genom att bakvägen föra en diskussion
            om andra frågor som tillhör det övergripande försvarsbeslutet.
          </note>
          <note type="speaker">
            Anf. 21 DAN ERICSSON (kds)
          </note>
          <note>
            Herr talman! Jag kan försäkra försvarsministern att det inte
            var min avsikt att lura honom att bakvägen säga något som skulle
            kunna föregripa beredningen och beslutet när det gäller inriktningen
            av försvarspolitiken. Men jag tycker ändå att det här är en viktig
            principiell fråga när det gäller telekrigföringen och den kompetens
            som har byggts upp i att öva och hantera en sådan situation. Vi
            vet ju att det här har varit oerhört centralt i de krig som har
            förts under den senaste perioden.
          </note>
          <note>
            Det är därför jag ville fästa uppmärksamheten på detta och på
            den risk som finns att vi tappar kompetensen.
          </note>
          <note>
            Vi har ju i långa stycken ett starkt försvar, och vi har goda
            försvarsmedel som i stor utsträckning bygger på högteknologi och
            på att vi kan klara telekommunikation och annat. Men det är klart:
            Om vi då lägger ner väldigt många miljarder på detta gäller det
            att se till så att det inte slås ut genom enkla manövrar för att
            vi har avhändat oss förmågan att motstå telekrigföring. Jag tycker
            ändå att försvarsministern kunde säga någonting om sin syn på
            detta utan att gå in i själva organisationsfrågan, och det är
            egentligen den principiella diskussionen jag nu efterlyser. Jag
            önskar att försvarsministern kunde säga någonting om detta.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1995/96:157 om reglerna för momsinbetalning
          </note>
          <note>
            Anf. 22 Statsrådet THOMAS ÖSTROS (s)
          </note>
          <note>
            Herr talman! Carl Fredrik Graf har frågat finansministern om
            regeringen tänker lägga fram några förslag till förändringar av
            reglerna för företagens momsuppbörd. Arbetet inom regeringen är
            så fördelat att det är jag som skall svara på interpellationen.
          </note>
          <note>
            Den 1 januari 1996 infördes nya regler för redovisning och betalning
            av moms (SFS 1995:1207).
          </note>
          <note>
            Reglerna byggde på det förslag som Skattebetalningsutredningen
            (Fi 1993:07) lämnade i ett delbetänkande våren 1995 (SOU 1995:12).
            Utredningen hade föreslagit att alla som redovisade momsen i momsdeklaration
            skulle redovisa och betala den 20:e i första månaden efter redovisningsperioden,
            i stället för den 5:e i andra månaden efter perioden, som var
            den då gällande regeln. Regeringen ansåg att utredningens förslag
            skulle kunna leda till alltför allvarliga negativa konsekvenser
            för de mindre företagen. Regeringens proposition, som lämnades
            till riksdagen i oktober 1995 (prop. 1995/96:19), innehöll därför
            vissa lättnader för de mindre företagen jämfört med utredningens
            förslag. Dels föreslogs en höjning av gränsen för vilka som skulle
            få redovisa momsen årligen i självdeklarationen från 200 000 kr
            till
          </note>
          <note>
            1 miljon kronor i beskattningsunderlag, dels föreslogs att redovisningstidpunkten
            den 5:e i andra månaden efter redovisningsperioden skulle behållas
            för företag med beskattningsunderlag på högst 10 miljoner kronor.
            Endast de med beskattningsunderlag överstigande 10 miljoner kronor
            skulle redovisa och betala den
          </note>
          <note>
            20:e i första månaden efter perioden. Riksdagen beslutade i enlighet
            med regeringens proposition och de nya reglerna trädde i kraft
            den 1 januari 1996.
          </note>
          <note>
            Vid beredningen av propositionen gjorde regeringen bedömningen
            att de lättnader som medgavs för de mindre företagen skulle vara
            tillräckliga. Det har nu visat sig att lättnader är motiverade
            även för skattskyldiga vars beskattningsunderlag ligger över gränsen
            10 miljoner kronor. Regeringen har därför den 15
          </note>
          <note>
            april i år lämnat en proposition (prop. 1995/96:198)
          </note>
          <note>
            till riksdagen med förslag till ändrade regler.
          </note>
          <note>
            Förslaget innebär att gränsen för vilka som skall redovisa momsen
            den 5:e i andra månaden efter redovisningsperiodens utgång höjs
            från 10 miljoner kronor till 40 miljoner kronor. De ändrade reglerna
            föreslås träda i kraft den 1 juli 1996.
          </note>
          <note>
            Svaret till Carl Fredrik Graf är således att regeringen redan
            vidtagit de åtgärder som är möjliga. Att vidta åtgärder som är
            än mer långtgående är med hänsyn till det statsfinansiella läget
            inte möjligt.
          </note>
          <note type="speaker">
            Anf. 23 CARL FREDRIK GRAF (m)
          </note>
          <note>
            Herr talman! Jag ber att få tacka statsrådet Östros för att han
            har svarat.
          </note>
          <note>
            När jag väckte den här interpellationen var propositionen inte
            skriven med de förändringar som statsrådet beskriver i sitt svar.
            Men det kan möjligen ge vid handen att det lönar sig att kritisera.
            Näringslivet har ju varit enigt i sin mycket hårda kritik mot
            det förslag till förändringar av reglerna för uppbörd av moms
            som genomfördes vid årsskiftet. Även oppositionen här i riksdagen
            har varit stark.
          </note>
          <note>
            Det är naturligtvis glädjande att regeringen tar intryck av denna
            opposition och flyttar sina positioner litet grand. Här säger
            statsrådet: Först var det en utredning och då gjorde vi det litet
            bättre för företagen, och sedan kom den här kritiken och då ändrade
            vi litet till. Det där är ett klassiskt trick: Först föreslår
            man någonting som är mycket dåligt och sedan ändrar man sig litet
            grand, och på det viset tror man sig kunna vinna ett förtroende
            ute i näringslivet. Jag menar att hela förslaget om uppbörd av
            moms visar på de bristande insikter som regeringen har när det
            gäller näringslivets villkor.
          </note>
          <note>
            Som det är nu får vi tre regler för momsuppbörd.
          </note>
          <note>
            En regel för de företag som omsätter under 1 miljon kronor och
            får momsen på F-skatten. De får den kortaste kredittiden, tio
            dagar. De minsta företagen får den kortaste kredittiden. Det är
            någonting som litet grand har försummats i den här debatten. En
            ny regel kommer för de företag som omsätter mellan 1 miljon och
            40 miljoner och sedan kommer ytterligare en regel för de företag
            som omsätter mer än så. Detta tycker jag leder till att vi får
            oklarheter.
          </note>
          <note>
            Jag fick häromdagen ett brev - det är möjligt att andra riksdagsledamöter
            fick samma brev - från ett företag i VVS-branschen. Detta är en
            större koncern med en omsättning på över 40 miljoner, och man
            konstaterar att man konkurrerar med lokala konkurrenter som många
            gånger omsätter under detta belopp.
          </note>
          <note>
            Det gör, menar man, att handeln inte kommer att bli konkurrensneutral
            eftersom aktörer på samma marknad kommer att ha olika kredittider.
            Det är just ett av de problem som det här leder till.
          </note>
          <note>
            Därför skulle jag vilja förhöra mig litet grand om hur statsrådet
            ser på framtiden. Det finns ju utredningsförslag om s.k. skattekonto.
            Vi är många som tror att någon sorts förslag i denna riktning
            kommer, vilket också kan vara bra. När detta förslag kommer, kommer
            det då att leda till att uppbördsreglerna och framför allt inbetalningstiderna
            kommer att ändras på nytt? I så fall blir den lösning som nu är
            föreslagen ganska kortsiktig, och det är naturligtvis inte bra,
            eftersom just stabila spelregler är någonting som efterlyses inom
            näringslivet.
          </note>
          <note>
            Jag har ytterligare ett par frågor. Vad är det som har lett till
            att statsrådet nu gör en annan bedömning än den hans företrädare
            gjorde när det gäller omsättningsgränserna?
          </note>
          <note>
            Det är fortfarande så, med de regler vi har i dag, att det kommer
            att finnas företag som tvingas att betala moms i förskott. Den
            övergripande och principiella frågan, om det så bara är ett enda
            företag som hamnar i den situationen, är: Anser statsrådet att
            det är rimligt att ett företag skall behöva leverera in moms i
            förskott, dvs. innan företaget har fått betalt av sina kunder?
            Det skulle jag vilja ha ett rakt besked på, och det går ju bra
            att svara ja eller nej på den frågan, vilket underlättar svarandet.
          </note>
          <note>
            Jag nöjer mig med detta och hoppas att statsrådet kan svara på
            mina kompletterande frågor.
          </note>
          <note>
            Anf. 24 Statsrådet THOMAS ÖSTROS (s)
          </note>
          <note>
            Herr talman! Carl Fredrik Graf säger att regeringen har bristande
            insikter. Men glöm inte att utredningsuppdraget ju kommer från
            den borgerliga regeringen. När man satt vid regeringsmakten var
            även den borgerliga regeringen intresserad av att se över statens
            skatteuppbördssystem så att inte staten skulle ligga ute med väldigt
            långa krediter. Det är klart att det kostar staten pengar.
          </note>
          <note>
            Vi sitter och går igenom det här nu, och det har vi gjort sedan
            vi vann regeringsmakten. Vi går igenom område efter område för
            att se till att Sverige kan komma i statsfinansiell balans. Det
            vore orimligt att inte också se över den här typen av betalningstider.
          </note>
          <note>
            Den borgerliga regeringen insåg tidigare att det här var en punkt
            som man måste se över. Men när man hamnar i opposition och opinionen
            kommer orkar man inte hålla emot. Om Carl Fredrik Graf skall vara
            ärlig tycker han också att det finns anledning att se över sådant
            här.
          </note>
          <note>
            Carl Fredrik Graf frågar varför vi gör en annan bedömning nu.
            Jag är alltid beredd att lyssna på företagare och deras kritik
            och beröm. Sedan är det min och regeringens sak, och senare riksdagens
            sak, att göra en bedömning av företagarnas legitima synpunkter,
            statsfinansiella skäl och på vilket sätt en intäktsförsvagning
            från företagandet konkurrerar med andra typer av områden som regering
            och riksdag har att gemensamt ansvara för. Jag lyssnar och tycker
            att vi nu gör en förändring som är rimlig att göra. Vi skyddar
            de mindre företagen på det här sättet från kanske något tunga
            konsekvenser. Det tycker jag är en rimlig åtgärd. Men kvarstår
            gör ju fortfarande att staten inte kan ligga ute med hur långa
            kredittider som helst när det gäller skatteuppbörden. Därför tycker
            jag att det här är en rimlig avvägning, och några ytterligare
            underlättanden är inte aktuella för regeringens del.
          </note>
          <note>
            Skattekonto frågar Carl Fredrik Graf om. Skattebetalningsutredningen
            sitter ju och jobbar med den här frågan, och i maj i år beräknas
            slutbetänkandet komma. Jag tycker detta är en mycket intressant
            tanke, och jag vill vänta tills jag ser slutbetänkandet innan
            jag tar upp en diskussion om vad det kommer att innehålla exakt.
            Men det är klart att ett skattekonto för en del företag skulle
            kunna innebära någon typ av lättnad, eftersom man får kvittningsmöjligheter
            mellan olika skatteslag.
          </note>
          <note>
            Jag gissar att det primära i det betänkandet inte kommer att
            bli betalningstiderna och det som vi nu diskuterar.
          </note>
          <note>
            När det gäller frågan om moms i förskott vill jag återknyta det
            jag sade tidigare. Det handlar om på vilket sätt staten skall
            vänta på att få in de skatteintäkter som skall komma via momssystemet.
          </note>
          <note>
            Företag har ju fakturering vid olika tidpunkter under en månad.
            Man kan vara tidigt eller sent ute med faktureringen. Detta kommer
            att påverka huruvida man får lägga ut i förskott eller i efterskott.
          </note>
          <note>
            Med denna åtgärd ökar vi den genomsnittliga kredittiden för företag
            med 10-40 miljoner i skattepliktig omsättning, eller skatteunderlag.
          </note>
          <note>
            Jag tycker att detta är ett sätt för mig och regeringen att visa
            att det är viktigt att diskutera med företagen och att göra avvägningar.
            Men det är alltid så oerhört lätt att i opposition säga: Vi vill
            ha allt! Vi skulle helst vilja ha kraftigt sänkt skattetryck,
            och det vet jag att Graf vill ha. Men Graf är sällan intresserad
            av att diskutera - och det är ju svårt i en interpellationsdebatt
            - vilka konsekvenser det skulle få för den offentliga sektorn
            och omsorgen.
          </note>
          <note type="speaker">
            Anf. 25 CARL FREDRIK GRAF (m)
          </note>
          <note>
            Herr talman! När statsrådet inledningsvis försöker göra gällande
            att detta skulle vara den borgerliga regeringens förslag, må det
            vara ursäktat med att han är ny i regeringen. Om jag minns rätt
            var den regering som satt den 8 december 1994 bestämt en socialdemokratisk
            regering.
          </note>
          <note>
            Det var nämligen vid det datumet som den av Ingvar Carlsson då
            ledda regeringen gav utredningen tilläggsdirektiv att också undersöka
            möjligheterna att plocka in de indirekta skatterna.
          </note>
          <note>
            Det är riktigt att Bo Lundgren tillsatte en utredning avseende
            de direkta skatterna och socialavgifterna. När det gäller dessa
            skatter står det mycket tydligt i hans utredningsdirektiv att
            företagen skall ges rimlig tid att betala. De indirekta skatterna
            fanns inte med i
          </note>
          <note>
            Bo Lundgrens tilläggsdirektiv, utan det är ett verk av en socialdemokratisk
            regering.
          </note>
          <note>
            Insinuationen om att hela den här momsfrågan skulle har sprungit
            ur en borgerlig regerings utredningsdirektiv är helt felaktigt,
            Thomas Östros. Jag ber statrådet läsa litet grand i historien
            om hur detta har kommit till. Jag har i alla fall gjort klart
            hur det ligger till på denna punkt.
          </note>
          <note>
            Statsrådet Östros talade på sedvanligt sätt om att man bara kan
            göra en sak i sänder. Först budgetsanera, sedan titta på tillväxtbefrämjande
            åtgärder någon gång i framtiden. Det är litet beklagligt att man
            inte kan göra två saker på en gång. Jag tror att detta är ett
            exempel på att man bara haft budgetsaneringen för ögonen och inte
            sett till tillväxtmöjligheterna i företagen.
          </note>
          <note>
            Jag är enig med statsrådet om att det säkert kan komma intressanta
            uppslag i Skattekontoutredningen som vi kan ha anledning att diskutera.
            Statsrådet sade att betalningstidpunkterna inte kommer att beröras.
          </note>
          <note>
            Men vad jag har förstått är det ju själva poängen -
          </note>
          <note>
            man skall föra ihop betalningstidpunkterna för de olika skatteslagen
            till en och samma tidpunkt för att därigenom möjliggöra en kvittning
            mellan de olika avgifterna från början.
          </note>
          <note>
            Jag kan inte se annat än att om detta skall lyckas på ett vettigt
            sätt kommer det att innebära förändringar även vad gäller momsuppbörden.
          </note>
          <note>
            Det gör att jag står fast vid min kritik. Det är felaktigt att
            genomföra både det förslag som gällde från
          </note>
          <note>
            1 januari och det som kommer att gälla från 1 juli, även om det
            var något bättre. Det var fel att ta ett sådant grepp nu, eftersom
            det sannolikt kommer nya regler senare. Om man vill ha tydlighet
            och stabila spelregler i systemet hade det varit bättre att vänta
            till dess och ta sikte på regler som var lika för alla företag.
          </note>
          <note>
            Med anledning av min fråga om huruvuda det är rimligt att företagen
            skall betala moms i förskott sade statsrådet att staten måste
            se till sitt, att momsen är ett sätt att göra det och att man
            inte kan ta så mycket hänsyn till kredittider. Företagen däremot,
            sade statsrådet, kan ta hänsyn till när i perioden de fakturerar.
          </note>
          <note>
            Men det ju på det viset, statsrådet, att fakturering skall ske
            i anslutning till att en affär har ägt rum. Om man skall följa
            Bokföringsnämndens anvisningar går det inte att dribbla med det
            och lägga faktureringen efter månadsskiftet för att det passar
            uppbördssystemet bättre. Fakturering skall ske i anslutning till
            en transaktion eller en händelse. Den uppmaning som statsrådet
            härmed ger antyder att man kan flytta litet på faktureringen för
            att förkorta sina kredittider. Det kan jag naturligtvis inte acceptera.
          </note>
          <note>
            Min fråga kvarstår. Jag vill ha ett tydligt ja eller nej på frågan
            om det är rimligt att ett företag skall betala moms i förskott.
          </note>
          <note>
            Anf. 26 Statsrådet THOMAS ÖSTROS (s)
          </note>
          <note>
            Herr talman! Det var en mycket märkligt tolkning
          </note>
          <note>
            Graf gjorde av det jag sade, att jag skulle uppmana företagare
            att fakturera på något annat sätt än vad som är brukligt. Det
            jag menar är att det inte är så att samtliga företagare kommer
            att hamna i en situation där man betalar moms i förtid.
          </note>
          <note>
            Titta på hur det faktiskt ser ut och på den genomsnittliga kredittiden!
            Graf går nu alltså emot ett förslag som kommer att underlätta
            för de företag som har ett skatteunderlag på 10-40 miljoner kronor.
            Det är en intressant utveckling hos Moderata samlingspartiet.
          </note>
          <note>
            Finns det något mer av företagsvänlig politik som ni går emot?
            Det är en märklig och något överraskande åsikt.
          </note>
          <note>
            Det var en fråga som jag inte besvarade, nämligen den om de minsta
            företagen med skatteunderlag under en miljon. Det finns ju möjlighet
            för dem att välja vilket system de ansluter sig till. De kan välja
            månatlig momsdeklaration och då få de regler som gäller för de
            mindre företagen.
          </note>
          <note type="speaker">
            Anf. 27 CARL FREDRIK GRAF (m)
          </note>
          <note>
            Herr talman! I sitt förra inlägg försökte statsrådet tala om
            vad den borgerliga regeringen gjort eller inte gjort. Nu försöker
            statsrådet göra gällande att jag skulle gå emot företagsvänlig
            politik. Det är ett ganska intressant sätt att debattera.
          </note>
          <note>
            Jag sade i mitt förra inlägg, och det tror jag nog att alla uppfattade,
            att flyttningen av omsättningsgränsen från 10 miljoner till 40
            miljoner naturligtvis är litet bättre än de regler som gäller
            just i dag. Så långt kan vi vara överens.
          </note>
          <note>
            Men förslaget som jag och mitt parti har lagt fram är att de
            gamla reglerna skall gälla - och skulle ha gällt - till dess att
            Skattekontoutredningen kommer med sina förslag. Eventuellt kan
            de konstruera ett system där man kan få med alla typer av direkta
            skatter, socialavgifter och indirekta skatter för företagen.
          </note>
          <note>
            Det är inte så att vi går emot alla förslag som gör det bättre
            för företagen. Tvärtom. Den insiktsfulla lyssnaren och deltagarna
            i debatten tror jag har ganska klart för sig att de förslag som
            vi lägger fram i stor utsträckning syftar till att öka förutsättningarna
            för tillväxt i näringslivet.
          </note>
          <note>
            Det spelar ingen roll om det så bara gäller ett enda företag,
            statsrådet. Jag tycker att det är principiellt helt fel att näringslivet
            skall riskera att hamna i en situation som innebär att de behöver
            förskottera moms i egenskap av uppbördsmän för statens räkning.
          </note>
          <note>
            Denna principiella situation blir inte speciellt mycket annorlunda
            med det förslag som nu har lagts fram, särskilt inte om man tittar
            på volymen av de inbetalningar som görs. Även om förslaget är
            något bättre, finns det fortfarande stora problem, sett till volymen.
          </note>
          <note>
            Statsrådet har inte berört frågan om konkurrensneutralitet mellan
            de företag som ligger i gränsskiktet.
          </note>
          <note>
            Jag noterar avslutningsvis, herr talman, att detta innebär att
            statsrådet nu inte är beredd att göra något ytterligare. Detta
            får vi leva med. Det är beklagligt att regeringen inte var beredd
            att gå längre när man ändå föreslog en förändring.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1995/96:175 om hyresgästers självförvaltning
          </note>
          <note>
            Anf. 28 Statsrådet THOMAS ÖSTROS (s)
          </note>
          <note>
            Herr talman! Sten Andersson har frågat mig vilka åtgärder jag
            är beredd att föreslå beträffande beskattningen av hyresgästers
            självförvaltning i avsikt att skapa socialt stabila bostadsområden.
          </note>
          <note>
            Demokratiutvecklingskommittén (C 1995:05) har lämnat ett förslag
            till lagändringar för att främja hyresgästernas självförvaltning.
            Förslaget går ut på att hyra som återbetalas till hyresgästen
            som ersättning för hyresgästens arbetsinsats vad gäller skötsel
            av fastigheten skall vara skattefri, om beloppet under ett beskattningsår
            inte överstiger ett halvt basbelopp.
          </note>
          <note>
            Förslaget remissbehandlas för närvarande. Remisstiden går ut
            den 5 juni 1996. Frågan kommer därefter att beredas inom Finansdepartementet.
            Jag är därför inte beredd att nu ta ställning till de förslag
            som Demokratiutvecklingskommittén för fram i sin skrivelse. Däremot
            delar jag den förre finansministerns bedömning att det redan i
            dag bör vara möjligt för en förening av hyresgäster att utan skattekonsekvenser
            träffa avtal med en hyresvärd om att hyresgästerna gemensamt övertar
            ansvaret för vissa delar av fastighetens skötsel i utbyte mot
            en generell sänkning av hyresnivån.
          </note>
          <note type="speaker">
            Anf. 29 STEN ANDERSSON (m)
          </note>
          <note>
            Herr talman! Jag tackar för svaret.
          </note>
          <note>
            Statsrådet har en tendens, i samtliga interpellationsdebatter,
            att anklaga moderaterna för lättsinnighet och t.o.m. populism.
          </note>
          <note>
            Jag har mitt rum precis ovanför bron som förbinder Helgeandsholmen
            med Gamla stan. Den 15 december 1993 ägde det rum en jättestor
            demonstration, arrangerad av statsrådets parti. Det som utspelades
            där var världsrekord i populism. Har man upplevt det kan icke
            någon annan levande människa nå upp till de populistiska höjderna.
          </note>
          <note>
            Nu till sakfrågan. Vi har länge haft problem i framför allt miljonprogrammets
            fastighetsbestånd. Det har varit sociala problem, vandalisering
            och ökad segregation, och det har utifrån svenska förhållanden
            t.o.m. uppstått litet av gettoformer.
          </note>
          <note>
            Nu har man kommit på en lösning som kanske kan göra att de här
            problemen försvinner. I Malmö har det kommunala bostadsaktiebolaget,
            MKB, i två områden, Holma och Gullviksborg där jag själv bor,
            startat ett system som innebär att hyresgästerna frivilligt kan
            delta i självförvaltningsverksamhet.
          </note>
          <note>
            Det innebär att man städar trappor och tvättstugor och sköter
            plantering. Man sköter i stort sett allt underhåll med undantag
            för snöröjning. Det är nämligen en försäkringsfråga, och därför
            kan man inte ta på sig det.
          </note>
          <note>
            Dessa bägge områden har fått många besök av flera statsråd. Alla
            har uttryckt sig mycket positivt om det resultat som de har sett.
          </note>
          <note>
            Som exempel kan jag också säga att bolaget MKB
          </note>
          <note>
            i Malmö tidigare hade stora problem med att teckna försäkringar
            till ett hyggligt pris. I dag ligger kostnaden för skadegörelse
            på nästan noll, och man får tillbaka stora rabatter på inbetalda
            försäkringspremier.
          </note>
          <note>
            Ett välskött bostadsbestånd gynnar alla medborgare i samhället.
          </note>
          <note>
            Nu är en utredning på gång. Man säger att man accepterar skattefrihet
            upp till ett visst belopp.
          </note>
          <note>
            Jag hoppas att det här blir ett konkret förslag. I
          </note>
          <note>
            dag kan man inte försvara skattelagstiftningen, som jag i och
            för sig inte vill anklaga skattemyndigheterna för. Det är vi i
            riksdagen som har skapat diverse snårigheter. Man får lov att
            gå ut i skogen och plocka bär för upp till 5 000 kr skattefritt.
            Det tillåter lagstiftningen. Men man får inte lov att städa trappan
            eller tvättstugan i det hus man bor i. Får man hyresrabatt på
            grund av det blir man beskattad enligt tolkningen av dagens lagstiftning.
          </note>
          <note>
            Jag undrar: Inser statsrådet konsekvenserna av en sådan lagstiftning?
            Förstår han att människor har svårt att begripa de beslut vi ibland
            fattar här?
          </note>
          <note>
            Det är väl, herr talman, främst facket som har bråkat om det
            här. Men jag bor ju inte i lägenhet för att gynna fastighetsskötarna.
            Det är ju problemen för de boende som man måste poängtera och
            försöka lösa i första hand.
          </note>
          <note>
            Anf. 30 Statsrådet THOMAS ÖSTROS (s)
          </note>
          <note>
            Herr talman! Låt mig inleda med att säga att jag tycker att självförvaltning
            och människors ökade inflytande över sitt bostadsområde är en
            av de absolut viktigaste samhällsfrågorna.
          </note>
          <note>
            I de områden där det i dag finns sociala problem, där det är
            tristess, där det är stor arbetslöshet och där socialbidragsberoendet
            är stort, är människors makt och inflytande över bostadsområdet
            oerhört viktigt.
          </note>
          <note>
            Det är naturligtvis så att vi i dag kan se att det finns ett
            klassamhälle i fråga om makt och inflytande över boendet. De människor
            som bor i bostadsrättsföreningar eller äger sitt egna hem har
            ofta ett mycket stort inflytande över sin situation.
          </note>
          <note>
            Därför är det här viktiga politiska frågor, och jag måste säga
            att jag uppskattar Sten Anderssons engagemang. Det gör jag.
          </note>
          <note>
            Det finns nu ett förslag ute på remiss. Jag vill invänta remissinstansernas
            svar på förslaget, som kommer från Demokratiutvecklingskommittén.
            Just det förslaget vill jag nu inte diskutera i detalj.
          </note>
          <note>
            Jag vill ändå säga att om en förening av hyresgäster erhåller
            en generell sänkning av hyresnivån mot att hyresgästerna gemensamt
            övertar ansvaret för vissa delar av fastighetens skötsel borde
            det kunna ske utan skattekonsekvenser. Det är inte så att vi i
            dag har en skattelagstiftning som omöjliggör ett lokalt engagemang
            i bostadsområdet.
          </note>
          <note>
            Jag vill också säga att det är klart att det kan finnas problem
            när det gäller avgränsningar av sådana här saker. Hur skall vi
            göra om det bor en elektriker i ett område som utför de arbeten
            som krävs i fråga om elektriska installationer och annat i området
            och som får en ersättning i form av sänkt hyra? Att det skulle
            vara ett enkelt problem, att bara sätta en gräns, tvivlar jag
            på. Med stort intresse avvaktar jag remissinstansernas utlåtande.
          </note>
          <note>
            För mig är det viktigt att diskutera makt och självförvaltning
            i bostadsområdena i ett mycket bredare perspektiv. Jag tror nämligen
            inte - jag misstänker att
          </note>
          <note>
            Sten Andersson kanske har en annan åsikt - att engagemang och
            inflytande är beroende av sänkta skatter.
          </note>
          <note>
            Jag tror tvärtom att välfärdssamhället, den välfärdsstat som
            vi har byggt upp, som just bygger på att man måste ta ut höga
            skatter, ger större möjligheter till folkligt engagemang än om
            den rena marknaden skulle styra.
          </note>
          <note type="speaker">
            Anf. 31 STEN ANDERSSON (m)
          </note>
          <note>
            Herr talman! Ända sedan Hedenhös tid, tror jag, har vi provat
            en mängd demokratiska projekt som skulle engagera folk hit och
            dit. Tyvärr kan jag bara konstatera att succén för projekten inte
            har varit så där överdrivet stor.
          </note>
          <note>
            Men nu har man i Malmö kommit fram till ett konkret förslag som
            verkligen har fått positiva effekter.
          </note>
          <note>
            Jag måste säga att statsrådet resonerar minst sagt inkonsekvent.
            Han säger att om samtliga hyresgäster hos en hyresvärd kan skapa
            ett avtal och sköta vissa sysslor så får samtliga hyresrabatt.
            Det är tydligen tillåtet.
          </note>
          <note>
            Men om det bland ett hyresgästbestånd finns människor som inte
            har tid eller som inte kan delta av fysiska eller andra skäl -
            då skulle det inte kunna gälla, säger statsrådet.
          </note>
          <note>
            Men man kan inte tvinga människor att delta i en sådan här verksamhet.
            Är det verkligen så att om alla hyresgäster går med på det så
            är det okej, men om bara 50 % går med på det - då finns det tveksamheter
            ur skattelagstiftningens synpunkt? Om det är så enkelt hoppas
            och förutsätter jag att förslaget från utredningen blir aktuellt,
            as fast as possible.
          </note>
          <note>
            Vi har sett att det här projektet har fungerat. Det som vi under
            seminarier och konferenser försökt att prata bort har man nu lyckats
            att lösa konkret. Jag anser inte att man har uppfunnit ett paradis
            i de två områdena i Malmö, men det fungerar betydligt bättre än
            vad det gjorde tidigare. Det område där jag bor var inte ett av
            Malmös mest välkända områden tidigare. I
          </note>
          <note>
            dag finns det inte några tomma lägenheter där. Folk som är med
            i projektet pratar och diskuterar med varandra och lägger upp
            scheman för hur man skall jobba, och området har blivit trivsamt.
          </note>
          <note>
            På något vis måste man väl få lov att premiera en sådan här verksamhet.
            Om vi kan ge rätt till rabatt om alla deltar, låt oss också ge
            rätt till den rabatten utan skattekonsekvenser om kanske bara
            hälften deltar.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 10.29 på förslag av förste vice talmannen
            att ajournera förhandlingarna till kl. 10.35 i väntan på att jordbruksminister
            Annika
          </note>
          <note>
            Åhnberg skulle infinna sig i kammaren för att besvara interpellation
            nr 178.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 10.35.
          </note>
          <note>
            Anf. 32 FÖRSTE VICE TALMANNEN
          </note>
          <note>
            Kammaren återupptar sina ajournerade förhandlingar. Jag vill
            erinra om att såväl statsråd som interpellanter skall vara i kammaren
            när ärendet ropas upp.
          </note>
          <note>
            7 § Svar på interpellation 1995/96:178 om jakttid för morkulla
          </note>
          <note>
            Anf. 33 Jordbruksminister ANNIKA
          </note>
          <note>
            ÅHNBERG (s)
          </note>
          <note>
            Herr talman! Jag ber om ursäkt för att jag inte infann mig i
            tid till kammarens förhandling.
          </note>
          <note>
            Herr talman! Gudrun Lindvall har frågat mig om jag avser att
            driva samma linje angående vårjakt på ejder och jakt på morkulla
            som framförts av förra jordbruksministern Margareta Winberg i
            tidigare interpellationssvar.
          </note>
          <note>
            När det först gäller frågan om vårjakt på ejder svarade Margareta
            Winberg i ett interpellationssvar den 9
          </note>
          <note>
            juni 1995 bl.a. följande.
          </note>
          <note>
            Sverige har från den 1 januari 1995 att tillämpa
          </note>
          <note>
            EU:s direktiv om bevarande av vilda fåglar. Enligt fågeldirektivet
            gäller att flyttfåglar inte får jagas under återkomsten till häckningsplatserna.
            Jakt får inte heller ske under häcknings- eller uppfödningssäsongen.
          </note>
          <note>
            Ett eventuellt införande av en vårjakt får anses förutsätta att
            riksdagen på förslag av regeringen gör den bedömningen att våra
            internationella åtaganden medger en sådan jakt. Sveriges internationella
            åtaganden medgav enligt Margareta Winberg inte vårjakt på sjöfågel.
            Hon hade inte för avsikt att föreslå regeringen att förelägga
            riksdagen en proposition med det innehållet.
          </note>
          <note>
            Fågeldirektivet ger vissa möjligheter till undantag från det
            nämnda jaktförbudet om det inte finns någon annan lämplig lösning
            och om jakten avser en begränsad mängd fåglar och sker under strängt
            reglerade former. Margareta Winberg uttalade i sitt interpellationssvar
            att hon inte avsåg att verka för att ett sådant undantag införs
            för en jakttradition som inte utövats under åtminstone 40 år och
            som saknar all ekonomisk betydelse.
          </note>
          <note>
            Margareta Winberg uttalade sammanfattningsvis att hon avsåg att
            hantera frågan om vårjakt på ejder på det sättet att någon sådan
            jakt inte införs. Till grund för denna inställning låg bl.a. Naturvårdsverkets
            synpunkter i frågan.
          </note>
          <note>
            Jag har för egen del inte för avsikt att driva frågan om vårjakt
            på ejder på något annat sätt än Margareta
          </note>
          <note>
            Winberg gjorde.
          </note>
          <note>
            Så till den andra frågeställningen, jakt på morkulla.
          </note>
          <note>
            Före medlemskapet i EU startade den allmänna jakttiden på morkulla
            den första måndagen efter midsommar. Som en följd av bestämmelserna
            i EU:s fågeldirektiv ändrades startdatum förra året till den 21
          </note>
          <note>
            augusti.
          </note>
          <note>
            I ett skriftligt frågesvar den 13 mars i år om morkulljakten
            uttalade Margareta Winberg bl.a. följande.
          </note>
          <note>
            I artikel 7 punkt 4 ställer fågeldirektivet upp ett antal krav
            som måste uppfyllas för att jakt skall få tillåtas enligt nationell
            lagstiftning. Bl.a. skall medlemsstaterna "särskilt se till att
            de arter på vilka lagstiftningen tillämpas inte jagas under uppfödningssäsongen
            eller under häckningstidens olika stadier".
          </note>
          <note>
            Morkullans häckning påbörjas före midsommar, och uppfödningssäsongen
            varar åtminstone till mitten av augusti. Det skulle således strida
            mot fågeldirektivets artikel 7 punkt 4 att påbörja den allmänna
            morkulljakten måndagen efter midsommar, som var den tidigare startdagen.
          </note>
          <note>
            Jag delar Margareta Winbergs uppfattning att artikel 7 punkt
            4 i fågeldirektivet inte medger en allmän jakt på morkulla redan
            från midsommar. Jag har därför inte för avsikt att föreslå någon
            förändring vad gäller startdatum för allmän jakt på morkulla.
          </note>
          <note type="speaker">
            Anf. 34 GUDRUN LINDVALL (mp)
          </note>
          <note>
            Herr talman! Även jag skall be om ursäkt för att jag inte fanns
            i kammaren när interpellationsdebatten skulle ha startat.
          </note>
          <note>
            Jag vill tacka jordbruksministern så mycket för svaret. Jag är
            mycket nöjd. Jag hoppas att det innebär att vi äntligen kan få
            slut på den långdragna debatt vi i ett år har haft i Sverige om
            jakten på morkulla.
          </note>
          <note>
            För Miljöpartiets del är detta en viktig fråga. Vi anser inte
            att det skall bedrivas jakt på fågel under häckningstid, och vi
            anser att det finns många skäl som talar emot den tidigare jakttiden.
          </note>
          <note>
            I Finland startar jakten den 20 augusti, och i Norge den 10 september.
            Med de nuvarande jaktbestämmelserna som innebär den 21 augusti
            som starttid är
          </note>
          <note>
            Sverige i gott sällskap i Norden.
          </note>
          <note>
            Miljöpartiet har tagit upp detta i många olika sammanhang. En
            motion skrevs redan i januari, och jag har personligen diskuterat
            detta vid många tillfällen, bl.a. i EU-nämnden.
          </note>
          <note>
            De hannar man tidigare har skjutit har varit hannar som har flugit
            runt och letat parningsvilliga honor.
          </note>
          <note>
            Det gäller alltså de hannar som har hållit revir, dvs. de bästa
            hannarna, och de som bör få komma till parning. Man vet att morkullan
            lägger en sommarkull, vilket innebär att morkullan häckar länge.
            Det finns t.o.m. exempel på morkulla som ligger på ägg i augusti,
            alltså kanske senare än den 21 augusti i några enstaka fall.
          </note>
          <note>
            Detta innebär att om man skjuter morkulla under den tid hannarna
            sträcker och letar honor är det ungefär samma sak som att skjuta
            tjäder och orre på spelplatserna, eller varför inte som att skjuta
            älg före brunsttiden, dvs. på sommaren. Det är ju något som vi
            definitivt tar avstånd ifrån på alla håll och kanter.
          </note>
          <note>
            Det har också varit en plump i protokollet att
          </note>
          <note>
            Sverige har haft kvar denna jakt under häckningstid, trots att
            Sverige har drivit fågelfrågorna i många andra sammanhang. Precis
            som jordbruksministern antydde står det i artikel 7 punkt 4 mycket
            entydigt att vi skall ha gemensamma minimidirektiv för jakt. Man
            får inte jaga under vårsträcket, och inte under häckningstid.
            Med dessa bestämmelser för morkullan följer Sverige fågeldirektivet.
            Det viktigaste är dock att det känns både oetiskt och obiologiskt
            att jaga under den tid då morkullan faktiskt parar sig.
          </note>
          <note>
            Jag är mycket tacksam för svaret. Det innebär att vi nu vet att
            den svenska regeringen kommer att hålla fast vid datumet den 21
            augusti för morkulljakten, och att vi inte heller får någon jakt
            på ejder. Jag ville bara konfirmera att den förra och den nuvarande
            jordbruksministern är överens i frågan, och jag finner att så
            är fallet.
          </note>
          <note>
            Diskussionen om att vi skulle ha kvar morkulljakten under sommaren
            på grund av att det är en traditionell jakt har varit mycket obehaglig.
            Om man ser på de traditionella jakter som finns i framför allt
            södra
          </note>
          <note>
            Europa finner man att det handlar om jakt på våra vårflyttande
            fåglar - jakt på småfåglar med limstickor och nät. Den "traditionen"
            har funnits betydligt längre än den svenska jakten på morkulla.
            Om Sverige inte skulle uppfylla fågeldirektivet finns det många
            länder som skulle kunna vilja införa traditionell jakt, vilket
          </note>
          <note>
            Sverige i många andra sammanhang starkt har vänt sig emot.
          </note>
          <note>
            Jag har dock en liten fråga till jordbruksministern.
          </note>
          <note>
            I och med att fågeldirektivet är så entydigt på denna punkt -
            att man inte får jaga under häckningstid och under vårflytten
            vore det lämpligt att införa dessa regler i den egna nationella
            lagstiftningen. Sverige skall faktiskt också göra det. Om man
            inför detta i den nationella lagstiftningen blir det klart och
            tydligt.
          </note>
          <note>
            Enligt EU-rätten och de jurister som kan detta, skall också direktiven
            finnas klart och tydligt anförda i den nationella lagstiftningen.
          </note>
          <note>
            Min fråga är: Avser jordbruksministern att föra in dessa bestämmelser
            vad beträffar jakt under häckningstid och vårflytt i den svenska
            jaktlagstiftningen?
          </note>
          <note type="speaker">
            Anf. 35 CARL G NILSSON (m)
          </note>
          <note>
            Herr talman! Jag är inte alls säker på att debatten i denna fråga
            är slut i och med detta.
          </note>
          <note>
            Naturvårdsverket har nämligen föreslagit regeringen, efter hörande
            av den s.k. Jakttidsberedningen, att morkulljakten skall återföras
            till den tid då den tidigare ägde rum, nämligen under juni månad.
            Jakttidsberedningen är ett organ där alla intressenter är representerade,
            även ornitologer, Naturskyddsföreningen osv.
          </note>
          <note>
            Naturvårdsverkets förslag att återinföra försommarjakten på morkullan
            har flera orsaker. Det finns inte några biologiska skäl för att
            inte tillåta denna jakt. Morkullebestånden är icke hotade - vi
            har mycket starka bestånd. I Sverige fälls ganska få morkullor
            i jämförelse med övriga Europa. Jag kan nämna några exempel. På
            Brittiska öarna fälls 200 000 morkullor per år. I Frankrike och
            Italien uppgår avskjutningen till två och en halv miljon om året.
            Detta innebär att beståndet av fåglar är mångdubbelt större. Det
            finns alltså ingen fara för att beståndet skulle skadas genom
            att jakten behålls.
          </note>
          <note>
            Jag tycker att det är trist och onödigt att gömma sig bakom EU-regler
            för att krångla till livet för våra nationella medborgare som
            har haft denna möjlighet sedan urminnes tider. Frågan har också
            varit uppe i
          </note>
          <note>
            EU-parlamentet, där Gudrun Lindvalls partibroder
          </note>
          <note>
            Per Gahrton har frågat Ritt Bjerregaard om detta. Hon har svarat
            att det inte finns några hinder i EU-
          </note>
          <note>
            lagstiftningen för nationerna att själva få besluta i dessa frågor.
          </note>
          <note>
            Jag tycker därför att den svenska regeringen mycket väl kan fatta
            ett beslut som grundar sig på
          </note>
          <note>
            Naturvårdsverkets råd i detta sammanhang, som jag tycker är väl
            och sakligt underbyggt.
          </note>
          <note>
            Anf. 36 Jordbruksminister ANNIKA
          </note>
          <note>
            ÅHNBERG (s)
          </note>
          <note>
            Herr talman! Jag förstår att Gudrun Lindvall känner ett särskilt
            obehag inför denna fråga. Inom hennes parti råder det nämligen
            väldigt delade meningar. I
          </note>
          <note>
            och för sig är detta inte alls något som är unikt för
          </note>
          <note>
            Miljöpartiet. Denna diskussion avspeglar att det råder mycket
            delade meningar kring möjligheten att bedriva jakt på morkulla.
          </note>
          <note>
            Jag vill understryka det som jag inledningsvis sade
          </note>
          <note>
            - en allmän jakt på morkulla kan under inga omständigheter accepteras.
            Den kan inte accepteras från nationell synpunkt och är inte heller
            förenlig med
          </note>
          <note>
            EU:s fågeldirektiv. När regeringen i juni förra året avslog en
            begäran från Jägareförbundet om en kortare sommarjakt på morkulla
            var det med stöd av möjligheter för en undantagsbestämmelse. Till
            grund för beslutet att avslå detta krav låg Naturvårdsverkets
            mening. Verket avstyrkte ett sådant undantagsbeslut.
          </note>
          <note>
            Som påpekats här har Naturvårdsverket nyligen ändrat ståndpunkt
            i samband med en framställning till regeringen om allmänna jakttider.
            Verket har uttalat sig positivt om sommarjakt på morkulla, och
            menar att man skulle kunna bedriva sådan jakt med stöd av fågeldirektivets
            undantagsbestämmelse. Naturvårdsverket grundar sig på det faktum
            att jakten endast avser hanfågel, som inte deltar i häckningen.
            Det nämns också att Finland med stöd av denna undantagsbestämmelse
            tillåter jakt på morkulla på Åland under tiden 1-25 maj. Även
            Österrike tillåter med stöd av samma bestämmelse morkulljakt under
            marsapril.
          </note>
          <note>
            Naturvårdsverket påpekar också, vilket naturligtvis är helt korrekt,
            att en absolut förutsättning för att
          </note>
          <note>
            Sverige skulle kunna begära ett sådant undantag, om vi nu skulle
            vilja det, är att Sverige kan visa att den svenska morkullpopulationen
            är så stor att den tål denna jakt. Dessutom skall vi kunna visa
            att detta är en väl etablerad tradition som inte har haft några
            negativa effekter.
          </note>
          <note>
            Förslaget från Naturvårdsverket är nu föremål för remissbehandling.
            Remisstiden går snart ut - den 6
          </note>
          <note>
            maj. Syftet med remissbehandling av ett förslag är självfallet
            alltid att få in synpunkter som man sedan kan ta ställning till.
            Jag kan därför i dag inte ange hur regeringen kommer att ställa
            sig till detta förslag när det ses igenom efter remisstidens utgång.
          </note>
          <note type="speaker">
            Anf. 37 GUDRUN LINDVALL (mp)
          </note>
          <note>
            Herr talman! Det känns oerhört sorgligt att höra att jordbruksministern
            ger vika för den opinion som finns i jägarkretsar.
          </note>
          <note>
            Det måste finnas vissa etiska regler även för jägare. Att inte
            jaga under häckningstid är självklart. När man hör någon som tror
            att hanfåglar inte har betydelse för häckningstiden känns det
            som att det skulle behövas en skola i biologi. Det går att tala
            med vilken fågelforskare som helst, t.ex. professor Ullstrand
            i
          </note>
          <note>
            Uppsala, för att höra vilka synpunkter de har på detta.
          </note>
          <note>
            De är helt eniga om att hannen naturligtvis har betydelse, framför
            allt de starka hannar som håller revir.
          </note>
          <note>
            Det är mycket intressant att läsa Naturvårdsverkets förslag.
            Man kan konstatera att man t.o.m. avslår skyddsjakt under häckningstid
            när det gäller råkan.
          </note>
          <note>
            Man skriver att detta skall göras med hänsyn till att allmän
            jakt under häckningstid inte är förenligt med fågeldirektivets
            bestämmelser.
          </note>
          <note>
            Man skall notera att det finns reservationer fogade till Naturvårdsverkets
            förslag. De fyra reservanterna är Torsten Larsson, Anders Bjärvall
            och Robert Franzén, dvs. de som är mest biologiskt kunniga på
            verket.
          </note>
          <note>
            Verkets jurist, Katrin Mehr, finns också med.
          </note>
          <note>
            Läser man vad Katrin Mehr skriver är det helt klart att hennes
            juridiska bedömning är att det absolut inte finns någon möjlighet
            till undantag, som jordbruksministern här anför.
          </note>
          <note>
            Jag skulle verkligen önska att vi slapp denna plump i protokollet
            internationellt sett. Om Sverige skall bli ett land som är trovärdigt
            när det gäller fågelforskning och fågelskydd måste jägarna acceptera
            att jakten måste flyttas. Det finns fortfarande kvar möjligheter
            att bedriva jakt på morkulla efter den 21
          </note>
          <note>
            augusti. Det är inte så att jakten på morkulla är helt borta.
          </note>
          <note>
            Herr talman! I det här fallet anser jag att det ur internationell
            synpunkt skulle kännas mycket sorgligt om Sverige inte kunde leva
            upp till fågeldirektivet.
          </note>
          <note>
            Det står dessutom i regeringens skrivelse 167 att det är viktigt
            att Sverige fullt ut tillämpar fågeldirektivet och art- och habitatdirektivet.
            Det skrev regeringen inför diskussionerna runt Natura 2000.
          </note>
          <note>
            I Uppsala har jurister tittat mycket noga på om
          </note>
          <note>
            Sverige lever upp till fågeldirektivet och till art- och habitatdirektivet.
            Just när det gäller fågeldirektivet finns det en lång rad rättsfall
            i EG-domstolen som visar att den typ av undantag som jordbruksministern
            här anför inte tillåts. Det går inte att snirkla sig runt detta.
            Vilka minimiregler kan man tänka sig att sätta för fågel om man
            inte ens accepterar att vi inte skall ha jakt under häckningstiden
            och vårflytten? Kan man tänka sig lägre minimikrav?
          </note>
          <note>
            Om Sverige inte kan leva upp till dessa minimikrav för en fågelart
            som morkulla som inte har någon som helst ekonomisk betydelse,
            vilket anförs när det gäller ejder, har jag mycket svårt att se
            att vi är ett land som fortsätter att vara föregångare på det
            här området.
          </note>
          <note>
            Jag hoppas att jordbruksministern läser de reservationer som
            finns till Naturvårdsverkets förslag mycket noggrant. Man får
            en känsla av att de som har satt sig in i frågan rejält och förutsättningslöst
            och tittat på vad som står i direktivet och hur det har tilllämpats
            i andra länder hamnar på samma ståndpunkt som de fyra reservanterna.
            Framför allt Katrin Mehr har jobbat mycket med fågeldirektivet.
            Hon har inte funnit att det finns någon möjlighet att snirkla
            sig runt detta för Sveriges del. Det skulle vara sorgligt om vi
            inte kan vara ett land som följer fågeldirektivet.
          </note>
          <note>
            Jag vill återkomma med min fråga. Finns det en möjlighet att
            i svensk jaktlagstiftning få in att det är förbjudet att jaga
            fågel under häckningstiden och under vårflytten?
          </note>
          <note type="speaker">
            Anf. 38 CARL G NILSSON (m)
          </note>
          <note>
            Herr talman! För det första vill jag tacka jordbruksministern
            för en korrekt beskrivning av de regler som gäller, dvs. den svenska
            möjligheten att tillåta den här typen av jakt under den tid som
            Naturvårdsverket föreslår.
          </note>
          <note>
            För det andra vill jag starkt betona att det är min åsikt att
            jakt naturligtvis skall bedrivas på ett sådant sätt att de vilda
            beståndens fortlevnad inte äventyras.
          </note>
          <note>
            Jag vill vara mycket klar på den punkten.
          </note>
          <note>
            I Sverige har det de senaste tio åren - dvs. även sådana år när
            vi har haft den tidigare jakttiden -
          </note>
          <note>
            skjutits 25 000-35 000 morkullor. Det motsvarar mindre än en
            fågel per 500 hektar svensk skogsmark.
          </note>
          <note>
            Herr talman! Jag tror att det säger sig självt att en sådan avskjutning,
            där vi har ett klart överskott av hanfåglar, inte på något sätt
            äventyrar det svenska beståndet av morkulla.
          </note>
          <note>
            Anf. 39 Jordbruksminister ANNIKA
          </note>
          <note>
            ÅHNBERG (s)
          </note>
          <note>
            Herr talman! Låt mig först säga att det nog är min uppfattning
            generellt att jakt som bedrivs i Sverige är väl förenlig med mycket
            höga ambitioner när det gäller etik. Enligt min uppfattning gör
            den svenska jägarkåren mycket viktiga insatser för naturvård och
            viltvård. Det är insatser som jag tycker att vi har anledning
            att värdera högt. Jag utgår ifrån att det är allas vår gemensamma
            ambition att även jakt på morkulla skall vara förenlig med höga
            krav när det gäller etik.
          </note>
          <note>
            Det är självfallet också vår ambition att leva upp till EU:s
            fågeldirektiv och inte vara behäftade med någon plump i protokollet
            som Gudrun Lindvall uttrycker det. Jag har dock redogjort för
            att det finns andra länder som har förenat sina ambitioner när
            det gäller EU:s fågeldirektiv med ett undantag för jakten på morkulla.
          </note>
          <note>
            Det är alldeles riktigt som Gudrun Lindvall säger att man förutsättningslöst
            och noggrant bör sätta sig in i frågor. Det är precis därför som
            jag inte här i dag har en definitiv uppfattning. Jag tycker att
            det är oerhört viktigt att lyssna på alla intressenter av olika
            slag som har synpunkter i den här frågan.
          </note>
          <note>
            Naturvårdsverket är en mycket viktig myndighet, och där har man
            ändrat ståndpunkt. Då är det självfallet viktigt för mig att sätta
            mig in i det resonemang som har lett fram till den förändringen.
            Just därför att jag delar uppfattningen att det är viktigt att
            förutsättningslöst granska och noggrant sätta sig in i sakförhållanden
            är jag inte beredd att ta ställning till det fortsatta agerandet
            i den här frågan innan remisstiden gått ut.
          </note>
          <note type="speaker">
            Anf. 40 GUDRUN LINDVALL (mp)
          </note>
          <note>
            Herr talman! Jag kan bara tala om att Miljöpartiet är helt enigt
            så när som på en person. Per Gahrton för en annan linje, men det
            är inte partiets linje. Det har
          </note>
          <note>
            Birger Schlaug och jag klargjort vid en mängd tillfällen. Vi
            har diskuterat det här i partiet och är helt ense om vad vi anser
            i frågan.
          </note>
          <note>
            Det Annika Åhnberg säger nu innebär att jag inte kan lita på
            det svar som jordbruksministern lämnade.
          </note>
          <note>
            Jag finner det ganska entydigt. Det står: "Jag delar
          </note>
          <note>
            Margareta Winbergs uppfattning att artikel 7 punkt 4 i fågeldirektivet
            inte medger en allmän jakt på morkulla redan från midsommar. Jag
            har därför inte för avsikt att föreslå någon förändring vad gäller
            startdatum för allmän jakt på morkulla."
          </note>
          <note>
            Det betyder alltså ingenting? Det innebär att vi återigen får
            vänta och se.
          </note>
          <note>
            Av tradition har det väl varit så i Sverige att man har lyssnat
            väldigt litet på naturvårdare och ornitologer när det gäller jakttider,
            jakttryck och populationers storlek. Vi har en mängd arter i Sverige
            där populationen är ytterst liten. Vi har också jakt på fågel
            som finns på rödlistorna. Stjärtand är ett sådant exempel. Den
            står som hänsynskrävande.
          </note>
          <note>
            Ett annat exempel på en art som är på väg att försvinna är enkelbeckasin.
            Där återkommer jag med en interpellation. Biologiskt sett borde
            vi definitivt avbryta jakten, eftersom enkelbeckasinen håller
            på att försvinna. Vi har också en del jakttider som är lagda så
            att det är svårt att skilja mellan olika arter. Det är väldigt
            få jägare i dag som klarar av att skilja på enkelbeckasin och
            dubbelbeckasin. Dubbelbeckasinen är utrotningshotad.
          </note>
          <note>
            Jag skulle verkligen önska att vi nu får en jordbruksminister
            som också lyssnar på den andra sidan, dvs. naturvårdare och ornitologer.
            Där finns det mycket kunskap om fåglar. Den sidan har inte fått
            komma till tals tidigare.
          </note>
          <note>
            Ibland låter det som om jägarna tror att de äger det vilda. Det
            gör de inte. Alla vi som har stort intresse av detta skall ha
            möjligheter att vara med och påverka jakttider. Vi är alla intresserade
            av fågel. Det är inte så att jägarna äger det vilda.
          </note>
          <note>
            Jag hoppas att många av de forskare som entydigt anser att det
            inte skall finnas sommarjakt på morkulla också får en chans att
            göra sin stämma hörd. Annika
          </note>
          <note>
            Åhnberg kan få en lista på sådana som kan frågan och behöver
            höras.
          </note>
          <note>
            Anf. 41 Jordbruksminister ANNIKA
          </note>
          <note>
            ÅHNBERG (s)
          </note>
          <note>
            Herr talman! Jag delar Gudrun Lindvalls uppfattning att det inte
            enbart är jägare som skall besluta om jakttider. Det är självfallet
            allas vårt gemensamma ansvar, och även vi som inte är jägare -
            jag är själv inte jägare - har rätt att delta i den här diskussionen
            och göra det utifrån våra utgångspunkter.
          </note>
          <note>
            Det som jag inledningsvis sade i mitt svar gäller naturligtvis.
            Den allmänna jakten kommer under inga förhållanden att ändras.
            Nu diskuterar vi de möjligheter till undantag som finns och om
            de skulle vara tillämpliga för den svenska sommarjakten på morkulla.
            Här finns många delade meningar. Här har viktiga instanser ändrat
            uppfattning. För att just få en förutsättningslös och korrekt
            behandling har vi nu det här förslaget ute på remiss. Jag tycker
            att det är ett politiskt ansvar, när vi har en kontroversiell
            fråga, att noga sätta sig in i den och lyssna noga på alla debattörers
            olika ståndpunkter för att få denna förutsättningslösa behandling.
            När remisstiden är slut skall vi noga granska vad de olika remissinstanserna
            har tyckt.
          </note>
          <note>
            Därefter skall vi överväga den fortsatta hanteringen av den här
            frågan.
          </note>
          <note>
            Överläggningen var härmed avslutad.
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Utbildningsutskottets betänkande
          </note>
          <note>
            1995/96:UbU8 Kvalificerad yrkesutbildning m.m.
          </note>
          <note>
            Jordbruksutskottets betänkande
          </note>
          <note>
            1995/96:JoU20 Överlåtelse av verksamheten vid
          </note>
          <note>
            Statens maskinprovningar till Sveriges Provningsoch Forskningsinstitut
            AB
          </note>
          <note>
            Näringsutskottets betänkanden
          </note>
          <note>
            1995/96:NU15 Vissa gruvfrågor
          </note>
          <note>
            1995/96:NU21 Vissa konkurrens- och avregleringsfrågor
          </note>
          <note>
            1995/96:NU22 Godkännande av 1995 års internationella naturgummiavtal
          </note>
          <note>
            Arbetsmarknadsutskottets betänkanden
          </note>
          <note>
            1995/96:AU8 Europeiska företagsråd
          </note>
          <note>
            1995/96:AU9 EG:s arbetstidsdirektiv, m.m.
          </note>
          <note>
            1995/96:AU10 Riksdagens revisorers förslag angående den statliga
            personalpolitiken
          </note>
          <note>
            1995/96:AU11 Arbetslöshetsförsäkring
          </note>
          <note>
            1995/96:AU13 Lokal samverkan mot arbetslösheten
          </note>
          <note>
            1995/96:AU14 Riksdagens revisorers förslag angående insatser
            att främja jämställdheten i arbetslivet
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 april
          </note>
          <note>
            1995/96:190 av Widar Andersson (s) till finansministern
          </note>
          <note>
            Marknadsekonomins utveckling
          </note>
          <note>
            1995/96:191 av Olle Lindström (m) till näringsministern
          </note>
          <note>
            Översvämningarna i Norrlandsälvarna
          </note>
          <note>
            1995/96:192 av Juan Fonseca (s) till arbetsmarknadsministern
          </note>
          <note>
            Praktikantförmedling
          </note>
          <note>
            Interpellationerna redovisas i bilaga som fogas till riksdagens
            snabbprotokoll måndagen den 29 april.
          </note>
          <note>
            10 § Anmälan om skriftliga frågor
          </note>
          <note>
            Anmäldes att följande skriftliga frågor framställts
          </note>
          <note>
            den 25 april
          </note>
          <note>
            1995/96:402 av Per Lager (mp) till jordbruksministern
          </note>
          <note>
            Ersättningen för rovdjursrivna renar
          </note>
          <note>
            1995/96:403 av Sivert Carlsson (c) till kommunikationsministern
          </note>
          <note>
            Oljeutsläpp i Östersjön
          </note>
          <note>
            1995/96:404 av Per Lager (mp) till miljöministern
          </note>
          <note>
            Miljöförorenande transporter
          </note>
          <note>
            Frågorna redovisas i bilaga som fogas till riksdagens snabbprotokoll
            måndagen den 29 april.
          </note>
          <note>
            11 § Kammaren åtskildes kl. 10.59.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
