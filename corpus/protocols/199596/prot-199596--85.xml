<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--85</head>
          <docDate when="1996-04-24 00:00:00">1996-04-24 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 18 april.
          </note>
          <note>
            2 § Meddelande om svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1995/96:185
          </note>
          <note>
            Till riksdagen
          </note>
          <note>
            Interpellation 1995/96:185 av Eva Goës (mp) om gränsvärden för
            radioaktiv strålning m.m.
          </note>
          <note>
            Interpellationen kommer att besvaras fredagen den 24 maj 1996.
          </note>
          <note>
            Skälet till dröjsmålet är internationella engagemang.
          </note>
          <note>
            Stockholm den 19 april 1996
          </note>
          <note>
            Anna Lindh
          </note>
          <note>
            Interpellation 1995/96:181 och 182
          </note>
          <note>
            Till riksdagen
          </note>
          <note>
            Beträffande interpellation 1995/96:181, Samordning av ombudsmän
            samt interpellation 1995/96:182,
          </note>
          <note>
            Integrationspolitiken, båda ställda av Juan Fonseca, får jag
            meddela att jag ej kan besvara dessa inom föreskriven tid på grund
            av hög arbetsbelastning.
          </note>
          <note>
            Jag kommer att besvara interpellationerna fredagen den 3 maj
            kl. 9.00.
          </note>
          <note>
            Stockholm den 19 april 1996
          </note>
          <note>
            Leif Blomberg
          </note>
          <note>
            3 § Svar på interpellation 1995/96:159 om massarbetslösheten,
            bidragsberoendet och de höga skatterna
          </note>
          <note>
            Anf. 1 Statsrådet THOMAS ÖSTROS (s)
          </note>
          <note>
            Herr talman! Bo Lundgren har frågat mig om regeringen är beredd
            att sänka skatten på arbete för lågoch medelinkomsttagare, att
            skapa goda förutsättningar för företagande och att riva hinder
            för expansion av den privata tjänstesektorn.
          </note>
          <note>
            Bo Lundgren söker i sin interpellation leda i bevis att det finns
            ett nära samband mellan höga skatter, transfereringarnas betydelse
            för medborgarnas ekonomiska standard och den höga arbetslöshet
            som vi har i dag. Jag har förståelse för att det på ett begränsat
            utrymme är omöjligt att redovisa alla led i den argumentation
            som krävs för att den ekvationen skall gå ihop. Jag uppfattar
            också interpellationen mer som ett försök att få till stånd en
            debatt.
          </note>
          <note>
            Det som Bo Lundgren kallar bidragsberoende är den generella och
            skattefinansierade välfärdspolitik som majoriteten av det svenska
            folket under en lång följd av år ställt sig bakom.
          </note>
          <note>
            För transfereringarnas del består denna modell av två delar.
            För det första betalar den enskilde medborgaren till sig själv
            genom skatter och socialavgifter.
          </note>
          <note>
            Detta är en omfördelning av inkomster mellan olika perioder i
            livet, från aktiva perioder till perioder av bl.a. sjukdom, arbetslöshet
            och pensionering. I denna del har det generella systemet klara
            försäkringsinslag.
          </note>
          <note>
            Men omfördelningen innebär också en omfördelning mellan olika
            medborgare, där höginkomsttagarna bidrar mer efter sin högre skatteförmåga
            än vad låginkomsttagarna gör.
          </note>
          <note>
            Med syftet att illustrera hushållens beroende av den offentliga
            sektorn refererar Bo Lundgren en undersökning där det för den
            helt dominerande delen av
          </note>
          <note>
            Sveriges kommuner påstås gälla att den övervägande delen av hushållens
            inkomster kommer från offentliga sektorn. Påståendet blir begripligt,
            om ens då, först om man lägger samman så olika storheter som löner
            för offentliganställda och transfereringar, inklusive pensioner,
            till hushållen. Det speglar också förhållandena vid en tidpunkt
            då den offentliga sektorn betalade ut väsentligt mer än vad den
            fick in i skatter och avgifter.
          </note>
          <note>
            Bo Lundgren hävdar att Sverige hade en strukturell arbetslöshet
            under 1970- och 1980-talen som doldes av en expanderande offentlig
            sektor. Flertalet studier visar emellertid att Sverige hade en
            låg strukturarbetslöshet åtminstone fram till början av 1990-
          </note>
          <note>
            talet, då den förefaller ha stigit som en följd av det kraftiga
            efterfrågebortfallet. Sverige hade också fram till 1990 fler sysselsatta
            i den privata sektorn än så gott som alla andra OECD-länder.
          </note>
          <note>
            Bo Lundgren säger också att den enligt hans mening hårda beskattningen
            av produktionsfaktorerna arbete och kapital har försvagat tillväxtkraften
            i den svenska ekonomin. Förutom att det om något är skattestrukturen
            och inte skattenivån som är avgörande kan följande sägas i denna
            fråga.
          </note>
          <note>
            1990-1991 års skattereform, det som Bo Lundgren kallar marginalskattereformen,
            innebar en förhållandevis kraftig sänkning av skatten på arbete.
            De höjningar som har skett sedan dess har varit nödvändiga i saneringen
            av de offentliga finanserna.
          </note>
          <note>
            Bo Lundgren säger att skatterna på arbete i form av inkomstskatt,
            socialavgifter och mervärdesskatt har gjort arbetskraften dyrare
            och slagit ut vissa sektorer, särskilt den privata tjänstesektorn.
            Övervältringen av olika skatter rör komplicerade frågor men det
            mesta talar för att skatter på arbetskraft, allrahelst på litet
            längre sikt, bärs av löntagarna själva. Det innebär att de svenska
            arbetskraftskostnaderna, i ett internationellt perspektiv i sig
            inte är särskilt höga och inte har så stor betydelse för sysselsättningen.
            I sammanhanget bör för övrigt noteras att uttaget av arbetsgivaravgifter
            sjunkit med nära nog sex procentenheter mellan 1990
          </note>
          <note>
            och 1996.
          </note>
          <note>
            Den bild som Bo Lundgren målar upp av onda cirklar, där höga
            skatter ökar arbetslösheten, vilket i sin tur kräver ännu högre
            skatter, är därför inte hållbar.
          </note>
          <note>
            Bo Lundgren efterlyser en särskild reduktion av skatteuttaget
            på tjänster som efterfrågas av hushållen.
          </note>
          <note>
            Jag har nyligen, i ett tidigare interpellationssvar till
          </note>
          <note>
            Rose-Marie Frebran, kommenterat denna fråga: Jag är inte övertygad
            om att detta skulle leda till en varaktig uppgång i sysselsättningen.
          </note>
          <note>
            När det gäller kapitalbeskattningen väljer Bo
          </note>
          <note>
            Lundgren att klumpa ihop alla kapital- och företagsskatter som
            om Sverige vore en sluten ekonomi. Sverige har en lång tradition
            med internationellt sett konkurrenskraftiga företagsskatteregler,
            som ytterligare befästes genom 1990-1991 års skattereform. I detta
            perspektiv framstår Bo Lundgrens tal om successivt försämrade
            villkor för företagande sedan 1960-talet genom bl.a. ett kraftigt
            höjt skatteuttag som egendomligt. Detta gäller också det allmänna
            talet om dubbelbeskattningen av det egna kapitalet som ett hinder
            för expansion och nya jobb.
          </note>
          <note>
            Det finns dock anledning att utreda, vilket för övrigt redan
            görs, vilka förutsättningar som finns att åstadkomma lättnader
            i företagsbeskattningen som förenar kraven på förbättrade investeringsvillkor
            och en rättvis fördelning. De sänkta aktieskatter som på
          </note>
          <note>
            Bo Lundgrens initiativ genomfördes 1994 uppfyllde inte dessa
            dubbla krav. De innebar en säker omfördelning av inkomster till
            företagens ägare men högst osäkra effekter, och i vissa fall negativa
            sådana, på företagens investeringar och de finansierades med höjd
            skatt för företagen. Mot denna bakgrund har regeringen avsatt
            en särskild ram om 2 miljarder kronor för åtgärder som kan vidtas
            efter en översyn av företagsbeskattningen.
          </note>
          <note>
            Bo Lundgren vill lindra den s.k. straffbeskattningen av mindre
            aktiebolag genom förändringar i de särskilda reglerna för fåmansägda
            aktiebolag. Dessa regler berörs av det utredningsuppdrag som jag
            nyss talat om. Bo Lundgren har ju själv ansvarat för dessa regler.
            Jag vet att han är medveten om att detta är ett komplext område,
            där en avvägning måste göras mellan önskemålen att ge goda investeringsvillkor
            för seriös näringsverksamhet och de lika angelägna önskemålen
            att förhindra skatteplanering och skattemässig omvandling av arbetsinkomster
            till kapitalinkomster.
          </note>
          <note>
            Bo Lundgren avslutar med att efterlysa en ny skattereform, där
            huvuduppgiften är en kraftig sänkning av skatten på arbete för
            låg- och medelinkomsttagare. Detta skall i första hand ske genom
            sänkta kommunalskatter, antingen genom sänkt utdebitering eller
            genom höjda grundavdrag. Bo Lundgren säger att dessa skattesänkningar
            måste finansieras fullt ut.
          </note>
          <note>
            Att han samtidigt talar om positiva spiraler indikerar dock att
            han också räknar med s.k. dynamiska effekter. Det har gjorts förr,
            och det är ett uttryck för att man inte tar så allvarligt på finansieringsfrågan
            samtidigt som man vill undvika besvärande besked om nedskärningar.
            I rådande offentlig-finansiella läge, för staten och kommunerna,
            är detta inte en ansvarsfull politik. Den som nu ställer ut löften
            om skattesänkningar måste tala i klartext om varifrån pengarna
            skall tas, och vem som skall betala skattesänkningarna.
          </note>
          <note>
            Efter de allvarliga nedskärningar av de offentliga utgifterna
            som gjorts finns det inga enkla eller lätta besparingar kvar.
          </note>
          <note type="speaker">
            Anf. 2 BO LUNDGREN (m)
          </note>
          <note>
            Herr talman! Detta är min första debatt med det nya statsrådet
            Östros. Jag tycker att det skall bli trevligt att debattera i
            fortsättningen. Det skulle vara ännu trevligare om svaren blev
            utförligare och dessutom med en sådan inriktning att vi kunde
            lösa en del av
          </note>
          <note>
            Sveriges problem.
          </note>
          <note>
            Mitt mål är att Sverige skall utvecklas till ett land där de
            som kan arbeta har arbete, där man normalt kan leva på sin lön
            och där välståndet utvecklas så att de som verkligen behöver vårt
            gemensamma stöd också kan få det. Men så är det ju inte i dag.
          </note>
          <note>
            När den gamla svenska modellen kom till vägs ände i slutet av
            80-talet efter ett par decennier av misslyckad ekonomisk politik
            exploderade arbetslösheten. Det var ju i februari 1991 som Aftonbladet
            på sin förstasida talade om de 1 000 jobb som förlorades varje
            dag. Därmed ökade bidragsberoendet. Det accentuerades av att kostnaderna
            steg för arbetslösheten.
          </note>
          <note>
            Otryggheten för människorna som var beroende av det offentliga
            steg därför att givna löften bröts, och de fortsätter att brytas
            på ett sätt som drabbar framför allt svaga grupper. Thomas Östros
            nöjer sig nu med att ifrågasätta grunden för mina frågor. Om jag
            skulle göra jämförelsen med ett djur, så är det ungefär som när
            strutsen sticker huvudet i sanden för att tro att verkligheten
            inte längre existerar.
          </note>
          <note>
            Thomas Östros avvisar tanken på att det skulle finnas några grundläggande
            strukturella problem i svensk ekonomi. Allt kokar ned till att
            det var den minskade efterfrågan i slutet av 80-talet och i början
            av 90-talet som orsakade problemen. Så var det naturligtvis inte,
            och det hoppas jag verkligen att Thomas Östros inser.
          </note>
          <note>
            Thomas Östros försvarar de massiva skattehöjningarna på arbete
            och kapital och ser inga problem med de höga skatterna och dubbelbeskattningen
            av eget kapital, för att ta några exempel.
          </note>
          <note>
            Men om Thomas Östros nu inte tror på mig, så varför inte lyssna
            på en forskare som har ägnat sig åt detta, nämligen Magnus Henrekson?
            För några dagar sedan publicerades en bok som heter Företagandets
            villkor. Han säger att de allra viktigaste slutsatserna från de
            studier som han har gjort är att "spelregler i ekonomisk politik
            spelar en viktig roll för nyföretagande, sysselsättningsutveckling
            och med största sannolikhet också för tillväxt". När det gäller
            den politik som den nuvarande regeringen har fört och för säger
            han: "--- de förändringar som genomförts i företagsbeskattningen
            innebär att små, nya och ickerealkapitalintensiva företag" - dvs.
            arbetskraftsintensiva företag - "missgynnas av de förändringar
            som introducerades 1995". Han säger vidare: "Med tanke på den
            från beslutsfattare uttalade målsättningen att man vill ha till
            stånd en kraftfull sysselsättningsexpansion i den privata sektorn
            framstår de förändringar som genomfördes 1995 som mindre lyckade."
            När det gäller tjänstesektorn, en del av det som kan ge de nya
            jobben, säger han: "Det höga skattetrycket blir särskilt besvärande
            vid produktion av tjänster där praktiskt taget hela kostnaden
            består av arbetskostnader och tjänsten i fråga ej är avdragsgill
            för köparen. I
          </note>
          <note>
            detta fall drabbas produktionen av en dubbel skattekil." Detta
            har inte jag skrivit utan en forskare i ekonomi som ägnar sig
            åt frågor om tillväxt och företagandets villkor. Det är alltså
            fakta vi diskuterar, Thomas Östros.
          </note>
          <note>
            Jag vill mot denna bakgrund upprepa mina frågor.
          </note>
          <note>
            Den första frågan hänger naturligtvis inte bara samman med ekonomi
            och tillväxt utan också med människors stolthet och möjligheter.
            Tycker statsrådet att det är rimligt att de flesta skall kunna
            leva på sin lön utan bidrag? Tycker statsrådet att det är rimligt
            att avkastningen på eget kapital, som är grunden för varje nytt
            jobb, skall beskattas med 50 % när lånat kapital beskattas med
            30 %? Finns det inte anledning att skapa bättre förutsättningar
            för tjänstesektorn?
          </note>
          <note>
            Anf. 3 Statsrådet THOMAS ÖSTROS (s)
          </note>
          <note>
            Herr talman! Kampen mot arbetslösheten är den absolut viktigaste
            politiska frågan och den helt överskuggande uppgiften för regeringen.
            Men glöm inte,
          </note>
          <note>
            Bo Lundgren, det arv som vi har att hantera när det gäller arbetslösheten
            och vad som är grunden till detta arv.
          </note>
          <note>
            Bo Lundgren har försökt sig på att föra en ekonomisk politik
            som går ut på att inte bry sig om att offentliga utgifter skenar
            - man kan ändå sänka skatter massivt för dem som man tror skall
            ta Sverige ur krisen, dvs. kapitalägarna.
          </note>
          <note>
            Detta provade Bo Lundgren på under en treårsperiod, vilket fick
            förfärande konsekvenser. Det blev ett statsfinansiellt kaos som
            gav allt högre räntor, vilket minst av allt gav någon stabilitet
            för små- och nyföretagande. Hur tror Bo Lundgren att det kändes
            för små- och nyföretagare under denna period med räntechocker,
            då de och politiker jagades från hörn till hörn? De visste inte
            alls vilken ränta de hade att räkna med veckan därpå. De tiotusentals
            konkurser som skedde under denna period är naturligtvis ett facit
            på hur det går när man inbillar sig att strukturpolitik, som man
            kallar det, dvs. sänkta skatter för vissa centrala grupper, skall
            lösa problemen. En sådan strukturpolitik står i vägen för det
            som måste vara grunden för all ekonomisk politik, nämligen att
            se till att staten klarar sina offentliga finanser.
          </note>
          <note>
            Vad Bo Lundgren och den borgerliga regeringen gjorde var att
            de sänkte skatter och samtidigt lät underskotten sticka i väg,
            dvs. de beskattade samtliga generationer. Underskott och lån skall
            någon gång betalas tillbaka. Det är klart att det gick att sänka
            skatter för den generation som då var verksam, men kommande generation
            får betala de underskott som uppstod.
          </note>
          <note>
            När det gäller spelregler och ekonomisk politik har naturligtvis
            Magnus Henrekson, som Bo Lundgren citerade, rätt i att spelregler
            och ekonomisk politik är viktigt för företagande. Om Magnus Henrekson
            påstår att skattekvoten inverkar på tillväxten - jag har fått
            Magnus Henreksons bok men inte hunnit läsa den ännu - så har han
            fel. Om Bo Lundgren påstår detta vill jag säga att det inte går
            att finna något samband mellan ett sänkt skatteuttag i Sverige
            och positiva tillväxteffekter. I den seriösa forskning som finns
            på området - det har publicerats flera uppsatser som jag kan hänvisa
            Bo Lundgren till efter debatten - jämförs ett antal europeiska
            länder och länder i västvärlden som har vitt skilda skattekvoter
            och vitt skilda ambitioner när det gäller välfärdspolitiken. Men
            det går inte att finna ett samband mellan sänkt skatt och tillväxt.
          </note>
          <note>
            Bo Lundgren och hans parti, Moderaterna, har ju lanserat en ny
            allians för förnyelse, som än så länge inte har fått så mycket
            uppmärksamhet. Men det som hittills har uppmärksammats är att
            man utlovar massivt sänkta skatter. Det talas om en skattekvot
            på
          </note>
          <note>
            40 % av BNP. Det skulle innebära sänkta skatteinkomster på 250
            miljarder. Var dessa pengar skall tas ifrån är en fråga som inte
            har uppmärksammats särskilt mycket. Vad skulle det få för tillväxteffekter
            om vi sänkte offentliga utgifter med 250 miljarder? Om pengarna
            tas från kommunerna, skolan och utbildningen, får det definitivt
            tillväxteffekter. Om pengarna tas från transfereringssystemen,
            så att människor känner att de inte längre kan lita på dem, får
            det också tillväxteffekter. Människor som inte litar på trygghetssystemen
            kommer nämligen inte att våga konsumera. Varifrån skall pengarna
            annars tas? Är det från äldreomsorgen? Hoppas man att därigenom
            uppnå en tillväxteffekt?
          </note>
          <note>
            Detta är centrala frågor. Om man är så övertygad om att en sänkt
            skattekvot automatiskt ger högre tillväxt, måste man också orka
            och våga säga varifrån de
          </note>
          <note>
            250 miljarderna skall tas.
          </note>
          <note type="speaker">
            Anf. 4 BO LUNDGREN (m)
          </note>
          <note>
            Herr talman! Thomas Östros frågade hur jag tror att det kändes
            för företagare under den period då jag hade ansvar för bl.a. skattepolitiken.
            Jo, bättre.
          </note>
          <note>
            NUTEK gjorde nämligen undersökningar om hur företagarna upplevde
            sin situation. 1990 var det ungefär en tredjedel som tyckte att
            de senaste åren hade inneburit förbättringar. 1994 tyckte drygt
            60 % att det hade blivit förbättringar under 1993, trots de stora
            problemen. Anledningen till förbättringarna var just de strukturella
            reformer som vi genomförde samtidigt som vi vidtog åtgärder för
            att hantera det skenanade underskottet, vilket vi naturligtvis
            såg som en följd av den arbetslöshet som började explodera i slutet
            av 80-
          </note>
          <note>
            talet.
          </note>
          <note>
            Jag trodde att Thomas Östros var förmögen att introducera någon
            form av nytänkande i det socialdemokratiska Finansdepartementet.
            Det Göran Perssonska gamla, att allting gick snett den 4 oktober
          </note>
          <note>
            1991 vid lunchtid, då vi tillträdde, är ju inte sant.
          </note>
          <note>
            Mona Sahlin och andra, som numera är sanningssägare, talar ju
            om att det inte var så. Det vore mer klädsamt om ett nytt statsråd
            i Finansdepartementet ägnade sig åt att se framåt.
          </note>
          <note>
            Jag tycker att kampen mot arbetslöshet och bidragsberoende är
            viktigast av allt för människornas skull. Det är viktigt att seriöst
            diskutera vad Magnus
          </note>
          <note>
            Henrekson och andra skriver. Jag är beredd att ändra politiken.
          </note>
          <note>
            Men vad jag hör av statsrådet är att det inte finns någonting
            som skall ändras och att allting är bra.
          </note>
          <note>
            Skatterna är tillräckligt höga, må hända, men de kan inte sänkas,
            vilket är helt fel. Dubbelbeskattning av det som är grunden för
            nya jobb och expansion är alldeles utmärkt. Varför då inte införa
            trippelbeskattning, om det inte får några effekter? Jag tycker
            att ni skall sluta med detta, uppriktigt sagt, felaktiga käbbel
            om vad som hände, därför att ni i sak har fel. Se framåt i stället!
          </note>
          <note>
            När det gäller skattesänkningar gäller det att långsiktigt genomföra
            det som är väsentligt för att skapa goda villkor för företagandet
            och för att återge hushållen och familjerna en egen rörelsefrihet
            och ett eget ansvar. Detta kräver två saker. Det kräver regelförändringar
            inom det offentliga, men det kräver också,
          </note>
          <note>
            Thomas Östros, att de över miljonen människor som är arbetlösa
            kan få nya jobb. Där skapas utrymme för förbättrad ekonomi.
          </note>
          <note>
            Vet statsrådet vad arbetslösheten kostar? Den kostar i storleksordningen
            25 000 kr per hushåll. Den kostnaden vill vi undvika genom att
            skapa förutsättningar för nya jobb och minskat bidragsberoende.
          </note>
          <note>
            Jag fick inte ett enda svar på mina frågor. Interpellationsdebatterna
            är ju till för meningsutbyten, förhoppningsvis om framtiden. Jag
            vill ställa en enda fråga, och den gäller förutsättningar för
            kapitalbildning. Vi har en situation där avkastningen på lånat
            kapital i företag beskattas med 30 %. Det egna riskbärande kapitalet
            beskattas med 30 % i handelsbolag och enskild firma, som är den
            företagsform som används av de växande företagen. Där tycker Thomas
          </note>
          <note>
            Östros och hans regering att det skall vara en dubbel skatt på
            sammanlagt 50 %.
          </note>
          <note>
            Varför skall det egna riskbärande kapitalet beskattas dubbelt
            med 50 %? Man diskriminerar mot just det som faktiskt behövs för
            att bygga ut de nya jobben och starta de nya företagen. Det vore
            intressant att få ett svar bara på denna enda lilla fråga. Sedan
            skall jag be att få utveckla en del andra saker i mitt sista inlägg.
          </note>
          <note>
            Anf. 5 Statsrådet THOMAS ÖSTROS (s)
          </note>
          <note>
            Herr talman! Låt mig ta upp Bo Lundgrens tråd när han talar om
            det han kallar dubbelbeskattning. Det
          </note>
          <note>
            Bo Lundgren gjorde under perioden 1991-94 var att kraftigt subventionera
            aktieägarna och samtidigt straffa bolagen. Att göra på det sättet,
            att ta bort dubbelbeskattningen genom att avskaffa utdelningsskatten
            på aktier och kraftigt sänka reavinstbeskattningen, fick fördelningspolitiska
            konsekvenser som gav ett helt orimligt utfall.
          </note>
          <note>
            Konsekvensen blev samtidigt att Bo Lundgren och hans kollegor
            på Finansdepartementet inte orkade med budgetsaneringen. Skall
            man klara av att få ett land på fötter, måste alla vara med och
            bidra. Man kan inte göra som Bo Lundgren gjorde under sin period;
            höja skatten för låg- och medelinkomsttagare, och kraftigt sänka
            den för vissa utvalda grupper. Det håller inte. Ett land klarar
            aldrig av det.
          </note>
          <note>
            Vi har genomfört ett saneringsprogram som har fått mycket kraftiga
            resultat i praktiken för företagare i Sverige. Vi har en bra fördelning.
            Alla är med och betalar. Vi är nu på väg mot balans i de offentliga
            finanserna 1998 - något som varit otänkbart under Bo
          </note>
          <note>
            Lundgrens tid. Tack vare detta har räntorna fallit dramatiskt.
            Underskatta inte räntornas effekt på småföretagandet!
          </note>
          <note>
            På valdagen hade vi, om vi ser på hushållen, en ränta på ett
            femårigt villalån som låg på 13 %. I dag får man, även om jag
            inte har hunnit se efter än -
          </note>
          <note>
            räntan kanske sjunker under dagen - samma lån för drygt 9 %.
            Vad tror Bo Lundgren att det betyder för hushållen och för hushållens
            vilja att konsumera och investera?
          </note>
          <note>
            Glöm inte hur det var för två år sedan! För ganska precis två
            år sedan, våren 1994, lade Bo Lundgren tillsammans med Anne Wibble
            fram kompletteringspropositionen. Det var under den tid då du
            säger att företagarna i Sverige var mycket nöjda. Jag undrar förresten
            om man har frågat de 50 000 företag som gick i konkurs under denna
            period om de var nöjda.
          </note>
          <note>
            Den våren lade ni en kompletteringsproposition som var det sista
            stora aktstycke er regering producerade.
          </note>
          <note>
            Det var ett erbarmligt aktstycke när det gällde att sanera statens
            finanser. Det byggde på glädjekalkyler.
          </note>
          <note>
            Ni hoppades få räntor långt under de tyska och tillväxt högt
            över alla andra länder, men samtidigt hade ni stora underskott
            i de offentliga finanserna.
          </note>
          <note>
            Det om något tränger ut privat verksamhet. Det är en lärdom av
            90-talet: Statsfinansiellt kaos tränger ut privat verksamhet.
            Vi kommer att se över företagsskattesystemet för att se om det
            går att ytterligare stimulera investeringar i små och medelstora
            företag.
          </note>
          <note>
            Företagsskatteutredningen tittar på det och vi kommer att lägga
            fram förslag.
          </note>
          <note>
            För oss är det helt klart att det är stabila statsfinanser som
            är grunden för kamp mot arbetslösheten.
          </note>
          <note>
            Låt mig ta ett exempel: Om ni för två år sedan hade sagt att
            vi skall satsa på 100 000 nya utbildningsplatser - det hade inte
            Moderaterna gjort, men kanske hade ett mittenparti som Centern
            kunnat göra det - så skulle det över huvud taget inte ha mottagits
            som trovärdigt. Ett land på väg mot statsfinansiell bankrutt skulle
            påstå att man skulle satsa ytterligare tio miljarder kronor i
            offentliga utgifter. Ingen hade trott på det. Räntorna hade stigit.
          </note>
          <note>
            I dag klarar vi av att säga att vi tar ännu ett steg i kampen
            mot arbetslösheten. Vi satsar tio miljarder kronor på utbildning.
            Vi satsar på kompetens och på hög utbildning och inte i första
            hand på lågavlönade jobb i servicesektorn. Vi kan göra detta med
            stabilitet.
          </note>
          <note>
            Det är trovärdigt, för det här landet är på väg att ta sig ur
            en statsfinansiell kris. Dessa samband måste man ha klara för
            sig.
          </note>
          <note>
            Det finns en del siffror som är viktiga när Bo
          </note>
          <note>
            Lundgren talar om skattekvot, skattetryck och privat sektor.
            1990 var Sverige ett av de länder i OECD som hade högst andel
            privatanställda. Välfärdsstaten var stor och stark, och skattetrycket
            var högt. Hur förklarar Bo Lundgren sådana samband?
          </note>
          <note type="speaker">
            Anf. 6 BO LUNDGREN (m)
          </note>
          <note>
            Herr talman! Det var just 1990, när Socialdemokraterna satt vid
            regeringsmakten, som det kokade ihop till realräntechocken, finanskrisen
            och till mycket annat som vi fick ärva, så det är väl inte så
            mycket att vara stolt över.
          </note>
          <note>
            När jag hör Thomas Östros måste jag med beklagande konstatera
            att ni kommer att misslyckas om ni inte är beredda att ändra er.
            Det är ganska givet att balanserade offentliga finanser är ett
            måste. Sanerade finanser som följer av arbetslöshetutveckling
            måste genomföras. Ni har genomfört ett program som ungefär motsvarar
            vad vi planerade, men ni har bara sett till det kamerala. Ni har
            höjt skatter med 80 miljarder kronor, och det har skapat de problem
            som Magnus
          </note>
          <note>
            Henrekson talar om. Han säger specifikt att det ni genomförde
            försämrar förutsättningarna för expansion och för nya jobb. Det
            är vad ni har gjort.
          </note>
          <note>
            Det ni skulle ha gjort var att fullfölja den budgetsanering som
            vi lade grunden till i den omfattning som behövdes. Ni har ju
            fått gå in med nya paket eftersom det från början inte räckte
            till, just beroende på att ni kvävde tillväxten. Den var god 1994
            och
          </note>
          <note>
            1995, men i år är den inne i en rejäl svacka. Ni har svikit de
            människor som är arbetslösa eftersom ni har försämrat företagandets
            villkor på det sätt som beskrivs i den bok jag citerade.
          </note>
          <note>
            Då står det för skattepolitiken ansvariga statsrådet och pratar
            en massa strunt egentligen. Han svarar inte på frågor som är väsentliga
            för människor som saknar jobb och som tvingas leva på bidrag.
          </note>
          <note>
            Thomas Östros försvarar de höga skatterna. Han försvarar den
            extra höga skatten på det kapital som är grunden för de nya jobben.
            Vi avskaffade denna och skapade likhet och neutralitet fullt finansierat.
          </note>
          <note>
            Thomas Östros, jag är faktiskt ledsen. Inte så mycket för min
            egen skull som för de arbetslösa och för de i Sverige som kommer
            att lida på grund av din brist på insikt.
          </note>
          <note>
            Anf. 7 Statsrådet THOMAS ÖSTROS (s)
          </note>
          <note>
            Herr talman! Bo Lundgren väljer att bortse från att
          </note>
          <note>
            Sverige internationellt sett har en av de mest förmånliga bolagsbeskattningarna.
            Titta på statistik från
          </note>
          <note>
            OECD! Vi har en låg skatt på företagssektorn. Det har varit traditionell
            socialdemokratisk politik att ha skatter som uppmuntrar företagande
            och växande företag. Vi har lärt oss ganska hårt in på bara skinnet
            vad Bo Lundgrens metod handlar om. En och annan brukar ibland
            ställa frågan till Bo Lundgren - jag skall själv inte göra det,
            för Bo Lundgren har ingen repliktid kvar - om vad hans politik
            ledde till.
          </note>
          <note>
            Det skulle vara intressant att någon gång få höra ett uns av
            självkritik från riksdagsledamoten Lundgren. Han har ju prövat
            sina idéer i praktiken. Han hade tre år på sig.
          </note>
          <note>
            Jag fick inget svar på vad den långsiktiga politiken innebär.
            Är det 40 % som är det ideala skattetrycket, den ideala skattekvoten,
            i Sverige? Det handlar om
          </note>
          <note>
            250 miljarder kronor. Vad skall det dras ned på, och vad får
            det för tillväxteffekter?
          </note>
          <note>
            Barnomsorg i alla kommuner i Sverige kostar
          </note>
          <note>
            38 miljarder kronor. Grundskolan kostar 47 miljarder och gymnasieskolan
            19 miljarder. Om vi räknar på budgetposterna inser vi att 250
            miljarder kronor är oerhört mycket offentliga utgifter. Det kan
            man inte dra in utan att det får dramatiska tillväxteffekter.
          </note>
          <note>
            En stor fördel för Sverige när vi nu tar oss ur depressionen
            är att vi har en stark offentlig sektor som erbjuder en bra utbildning
            och en bra omsorg, och som gör att alla människor - även företagare
            - har tryggheten att våga satsa. I Sverige kan man pröva vingarna,
            för här finns det ett trygghetssystem som tar hand om en om det
            går helt åt pipan.
          </note>
          <note>
            Man måste förstå sambandet mellan tillväxt och trygghet. Det
            går inte att skrämma eller avreglera fram tillväxt. Det måste
            också finnas en trygghet när det gäller att staten klarar av sina
            finanser och ställer upp med utbildning och hjälp till barn, ungdomar
            och äldre.
          </note>
          <note>
            Det är viktigt. Dessa samband tycker jag att Bo
          </note>
          <note>
            Lundgren skulle ta och fundera på framöver.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1995/96:174 om beskattningen av flygbränsle
          </note>
          <note>
            Anf. 8 Statsrådet THOMAS ÖSTROS (s)
          </note>
          <note>
            Herr talman! Lennart Daléus har frågat mig vad regeringen avser
            att vidta för åtgärder för att driva frågan om gemensamma regler
            för beskattning av flygbränsle inom EU och vilka åtgärder regeringen
            avser att vidta nationellt för att med ekonomiska styrmedel minska
            flygtrafikens miljöpåverkan. Frågan är ställd mot bakgrund av
            att EU-kommissionen har funnit att miljöskatten på inrikes flygtrafik
            är oförenlig med gemenskapsdirektiv på punktskatteområdet
          </note>
          <note>
            (92/12/EEG av den 25 februari 1992 och 92/81/EEG
          </note>
          <note>
            av den 19 oktober 1992).
          </note>
          <note>
            Flygfotogen som används för drift av flygplan har aldrig beskattats
            i Sverige. Detsamma gäller för flygbensin med undantag för en
            begränsad period under
          </note>
          <note>
            1980-talet, då flygbensin som förbrukades för privatflygning
            beskattades. Någon energi- och koldioxidskatt tas alltså inte
            ut på flygbränsle.
          </note>
          <note>
            Inom EU gäller att oljeprodukter som används för yrkesmässig
            flygtrafik skall vara undantagna från beskattning. Detta tvingande
            undantag får dock begränsas till flygfotogen. EU-kommissionen
            håller för närvarande på att se över de delar av mineraloljedirektivet
            där dessa bestämmelser ingår, och en rapport från kommissionen
            förväntas komma före årsskiftet.
          </note>
          <note>
            Det är angeläget att skapa ekonomiska styrmedel som kan minska
            skadlig miljöpåverkan från flygtrafiken.
          </note>
          <note>
            Vad gäller skatteområdet är möjligheten till nationella åtgärder
            begränsad av internationella överenskommelser som även påverkat
            nuvarande EU-regler. Sverige avser emellertid att verka för att
            möjligheterna till miljöstyrning ökar i samband med den översyn
            av mineraloljedirektivet som nu genomförs. Det bör dock hållas
            i minnet att även om det skulle bli tillåtet att beskatta flygbränsle
            för yrkesmässig flygtrafik inom EU är det inte rimligt att Sverige
            ensamt inför en sådan skatt med hänsyn till risken för en snedvridning
            av konkurrensen.
          </note>
          <note>
            Beträffande nationella åtgärder avser regeringen att i höst lägga
            ett förslag om att fr.o.m. den 1 januari
          </note>
          <note>
            1997 ersätta miljöskatten på inrikes flygtrafik med ett alternativ
            med minst samma styreffekt som miljöskatten. Skälen härför är
            dels att miljöskatten inte längre är något effektivt styrmedel,
            dels att avregleringen av den civila inrikes luftfarten har gjort
            det allt svårare att på ett rättvist sätt göra de schablonberäkningar
            som miljöskatten grundas på. Ett alternativ till miljöskatten
            skulle kunna vara miljörelaterade luftfartsavgifter inom ramen
            för internationellt accepterade principer.
          </note>
          <note type="speaker">
            Anf. 9 LENNART DALÉUS (c)
          </note>
          <note>
            Herr talman! Jag tackar naturligtvis för svaret, men jag måste
            säga att jag tycker att det var litet oprecist till delar. Svaret
            var inte vidare konkret när det gäller statsrådets syn på framtiden.
            För att sortera litet grand i fråga om händelseförloppet skulle
            jag vilja fråga om några saker som statsrådet inte berörde.
          </note>
          <note>
            Statsrådet relaterar till att jag har frågat mot bakgrund av
            att EU-kommissionen funnit att miljöskatten är oförenlig med gemenskapsdirektiv
            på punktskatteområdet. För att vara litet mera konkret frågar
            jag då:
          </note>
          <note>
            Har EU hört av sig i den här frågan? Statsrådet nämner inte något
            om det. Om EU har hört av sig vore det nog bra - kanske kan jag
            nu få ett svar - att få höra vad man i EU säger. Om man har hört
            av sig och om man säger något är frågan om Sverige kommer att
            svara på det man har hört av sig om. När kommer
          </note>
          <note>
            Sverige i så fall att svara på det som EU har frågat om? Sedan
            till kärnpunkten: Vad kommer Sverige att svara? Vad kommer regeringen
            att svara för den händelse att EU har hört av sig i den här frågan?
            Det intressanta är naturligtvis vad Sveriges agerande kommer att
            vara.
          </note>
          <note>
            Herr talman! Utan att det relaterats till att EU har hört av
            sig - men jag får kanske, som sagt, svar alldeles strax - är frågan:
            Hur kommer regeringen och statsrådet att agera för att åstadkomma
            något när det gäller de ambitioner som vi ändå har på det här
            området? Statsrådet nämner inte något om t.ex. möjligheterna att
            agera via ICAO, den gemensamma internationella flygorganisationen.
            Inte heller nämner statsrådet något om hur Sverige kommer att
            verka för att möjligheterna till miljöstyrning skall öka i samband
            med en översyn av mineraloljedirektivet. Hur kommer
          </note>
          <note>
            Sverige alltså att göra? Vidare återkommer jag till frågan: Vad
            kommer Sverige att göra?
          </note>
          <note>
            Nu säger statsrådet att regeringen avser att lägga ett förslag
            om att fr.o.m. den 1 januari 1997 ersätta miljöskatten på inrikes
            flygtrafik med ett alternativ.
          </note>
          <note>
            Då undrar jag, med kännedom om EU:s sätt att arbeta: Om den miljöskatt
            som vi nu har på inrikes flygtrafik till äventyrs skulle strida
            mot EU:s regelverk, kan man då vänta till den 1 januari 1997 med
            att ta bort den, eller uppstår det ett glapp så att en möjlig
            ny hantering alltså så att säga hamnar i ett tomrum emellan? Eller
            svarar regeringen - här vet jag alltså inte om regeringen kommer
            att svara på något som
          </note>
          <note>
            EU möjligen har hört av sig om - att man kommer att vara långsam
            när det gäller att ta bort miljöskatten?
          </note>
          <note>
            Statsrådet nämner, som sagt, ingenting om det, men jag är övertygad
            om att jag får ett svar på det alldeles strax.
          </note>
          <note>
            Så till en annan sak som jag vill fästa uppmärksamheten på. Det
            gäller det flygfotogen som är undantaget från beskattning enligt
            EU-regelverket. Det gäller också flygbensin, och där är man litet
            mjukare.
          </note>
          <note>
            Flygbensin får ju beskattas. Har statsrådet inga intentioner
            i den riktningen?
          </note>
          <note>
            Anf. 10 Statsrådet THOMAS ÖSTROS (s)
          </note>
          <note>
            Herr talman! Det var en mängd frågor. En del av dem tycker jag
            nog är besvarade, men vi kan väl försöka utreda hur långt jag
            inledningsvis kom i mitt svar.
          </note>
          <note>
            Vad har EU gjort? Ja, kommissionen har i en skrivelse den 21
            februari i år begärt att så snart som möjligt få besked om vilka
            åtgärder Sverige tänker vidta med anledning av att DG XXI funnit
            att den svenska lagen om miljöskatt på inrikes flygtrafik inte
            är förenlig med mineraloljedirektivet. I det brevet menar man
            att svar till kommissionen bör lämnas före april månads utgång.
          </note>
          <note>
            När det gäller den proposition som vi lade i samband med vårpropositionen,
            den särskilda skattepropositionen, och detta beskrivs också i
            vårpropositionen, lägger vi förslag till riksdagen om ett avskaffande
            av denna skatt. Nu vidtar riksdagsbehandling.
          </note>
          <note>
            Sedan får vi se vad riksdagen beslutar, och därefter fortsätter
            det hela.
          </note>
          <note>
            Det är fortfarande för tidigt att säga exakt vad som skall ersätta
            denna skatt. Ett beredningsarbete pågår, och regeringens avsikt
            är att den 1 januari 1997 ha något som ersätter den. Vi får säkert
            anledning att återkomma till det senare och kan då diskutera det
            här. En beredning pågår alltså.
          </note>
          <note>
            Jag tror att det ligger en viktig poäng i att ta hänsyn till
            de konkurrenslägen som kan uppstå, om Sverige lägger skatt på
            flygbränsle. Men det är klart att det finns stora möjligheter
            att tanka på andra ställen.
          </note>
          <note>
            Vidare är det viktigt att ta hänsyn till att den typ av skatt
            som vi haft och som varit schablonberäknad inte har gett särskilt
            bra styreffekter. Kunde vi således hitta en annan typ av skatt
            eller avgift som ger bättre styreffekter, skulle vi kunna få en
            bättre miljöpolitik.
          </note>
          <note>
            Det är summa summarum här. Därmed tror jag att jag har svarat
            på Lennart Daléus frågor.
          </note>
          <note type="speaker">
            Anf. 11 LENNART DALÉUS (c)
          </note>
          <note>
            Herr talman! Jag är ledsen att det blev en mängd frågor i mitt
            första inlägg, men nu börjar jag kunna locka ur statsrådet litet
            konkreta svar. Jag skall inte lägga mig i, men de svaren hade
            kanske kunnat vara med i det ursprungliga svaret. Om EU har hört
            av sig och om regeringen har för avsikt att svara EU, så är det
            väl något som kanske kunde ha redovisats. En fråga kvarstår ändå.
            Man skall tydligen ha svarat före april månads utgång. I så fall
            återstår inte många dagar. Vi är ju snart framme vid både valborgsmässoafton
            och första maj.
          </note>
          <note>
            Möjligen har statsrådet och regeringen tänkt ut ett klurigt svar.
            Kanske är det redan skickat eller på väg att skickas, och kanske
            har det den konklusionen att statsrådet kan berätta litet grand
            om det för Sveriges riksdag ungefär samtidigt som svaret går i
            väg till EU.
          </note>
          <note>
            Jag tycker att det vore jätteintressant om en redovisning i den
            frågan fanns också här i riksdagen.
          </note>
          <note>
            Sedan till en sak som har förbryllat mig litet. Det är ju förbjudet
            med beskattning av det slag som vi här talar om, dvs. miljöskatter
            på flygfotogen och flygbränsle. Jag nämnde det lilla undantaget
            för flygfotogen. Detta är tvingande: Man får inte ha skatt på
            flygningar generellt i landet - och nu talar vi om privatflyg,
            inte det militära. Men enligt EU får man göra undantag på en punkt.
            Man får ha en nationell skatt på privat nöjesflyg. Men si, just
            på den punkten har Sverige begärt att få slippa att ha skatt.
            Jag tycker, herr talman, att det är bakvänt. Där vi inte får ha
            skatt har vi skatt, och där man får ha skatt vill Sverige inte
            skatt. Jag tycker att vi skall ha ett ganska rakt förhållningssätt
            till EU:s regelverk. Jag undrar faktiskt hur det kommer sig att
            Sverige inte vill ha skatt på det privata nöjesflyget.
          </note>
          <note>
            Herr talman! Den här frågan har legat i regeringens hantering
            i många år. Om jag kommer ihåg rätt var det så tidigt som 1993/94
            som frågan hur man skulle agera i stället blev aktuellt. Nu skriver
            vi 1996.
          </note>
          <note>
            Man kan hoppas att spurten i arbetet blir litet snabbare.
          </note>
          <note>
            Statsrådet hade inte några synpunkter på hur man skulle kunna
            göra i stället. Låt mig i all enkelhet ge några tips. Jag tror
            att användningen av landningsavgifter är ett hanterbart sätt.
            Ett annat sätt är att arbeta med bulleravgifter. Det finns en
            möjlighet att den vägen komma åt de problem som man vill komma
            åt, nämligen miljöstörning. Detta finns redovisat i gamla utredningar
            om bulleravgifter och arbetet med bulleravgifter i miljöarbetet.
            Det finns alltså tillgängligt för statsrådet. Det kanske kunde
            vara ett sätt att komma till rätta med dessa problem.
          </note>
          <note>
            Anf. 12 Statsrådet THOMAS ÖSTROS (s)
          </note>
          <note>
            Herr talman! Jag tackar för tipsen. Jag beskrev i mitt interpellationssvar
            att det skulle handla om avgifter av den här typen. Men då skall
            man vara medveten om att när det gäller den typen av avgifter,
            t.ex. bulleravgifter, finns internationella överenskommelser och
            regleringar som gör att den typen av intäkter skall användas i
            bullersanerande syfte. Det kan vara bra.
          </note>
          <note>
            Då blir det inte samma typ av skatt som vi har i dag.
          </note>
          <note>
            Det finns säkert olika överväganden att göra. Det arbetet pågår.
            Jag är inte beredd att nu fastna för någon modell, men jag är
            naturligtvis öppen för alla idéer om hur det här skall bedrivas.
            Jag vill ha en beskattning eller en avgift som så litet som möjligt
            diskriminerar svenska flygbolag gentemot utländska. I
          </note>
          <note>
            dag har vi en helt annan konkurrenssituation än för några år
            sedan. Jag vill ha en avgift som har en sådan effekt att den styr
            mot bättre miljö. Sedan skall man vid utarbetandet av detta också
            ta hänsyn till alla internationella konventioner, inklusive de
            regler som följer med EU-medlemskapet.
          </note>
          <note>
            Jag tycker att Lennart Daléus skall beakta de problem som det
            finns med att ha särskilda skatter för särskild flygtrafik inom
            landet. Man får problem med kontrollen och med att göra avvägningar
            mellan vad som är privat och vad som är affärsverksamhet.
          </note>
          <note>
            Jag tror att jag för min del nöjer mig med detta.
          </note>
          <note type="speaker">
            Anf. 13 LENNART DALÉUS (c)
          </note>
          <note>
            Herr talman! Jag har förmånen att få använda två minuter till,
            och jag tänkte då upprepa några av de frågor som jag hade. Jag
            kanske har varit ouppmärksam, men jag har inte hört statsrådet
            svara på frågan huruvida han är klar med något svar till EU och
            i så fall vad det innehåller eller när han tänker skicka i väg
            det. Jag tiggde och bad om att få lyfta på förlåten till det svar
            som kommer att lämna Sverige om några dagar, om jag skall tolka
            statsrådets tidsplan rätt. Det vore intressant för riksdagen att
            höra litet om den inriktningen.
          </note>
          <note>
            Det andra som jag inte har fått besked om - jag kanske återigen
            har varit ouppmärksam - är varför man från svensk sida så gärna
            vill få ett undantag för att skattebefria just det privata nöjesflyget,
            av allt.
          </note>
          <note>
            Varför just det? Som jag sade tidigare, herr talman, är det just
            det moment där man enligt EU-regelverket får ha beskattning, medan
            man på det andra området inte får ha beskattning. Vad Sverige
            alltså gör, såvitt jag förstår, är att man har beskattning på
            det område där man inte får ha beskattning och att man vill få
            undantag från beskattning på det område där man får ha beskattning.
            Det var det här som jag hade litet svårt att få ihop.
          </note>
          <note>
            Herr talman! Jag kan också säga litet om det tips som jag gav
            statsrådet om bulleravgifter. I tidigare statliga utredningar
            konstaterar man - jag vill understryka det - att det finns en
            koppling mellan buller och miljöutsläpp, som gör att bulleravgifter
            är väldigt attraktiva. Om man ger sig på bullret kommer man alltså
            med stor sannolikhet att med rätt bra träffsäkerhet komma åt också
            miljöåtgärderna och miljöproblemen. Det var alltså det som låg
            bakom detta tips. Jag har förstått att statsrådet nu är klar för
            sin del.
          </note>
          <note>
            Överläggningen var härmed avslutad.
          </note>
          <note>
            5 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 april
          </note>
          <note>
            1995/96:186 av Widar Andersson (s) till finansministern
          </note>
          <note>
            Marknadsekonomins utveckling
          </note>
          <note>
            Interpellationen redovisas i bilaga som fogas till riksdagens
            snabbprotokoll måndagen den 29 april.
          </note>
          <note>
            6 § Anmälan om skriftlig fråga
          </note>
          <note>
            Anmäldes att följande skriftliga fråga framställts
          </note>
          <note>
            den 24 april
          </note>
          <note>
            1995/96:399 av Birgitta Gidblom (s) till utrikesministern
          </note>
          <note>
            Kärnkraftverk och kärnavfall på Kolahalvön
          </note>
          <note>
            Frågan redovisas i bilaga som fogas till riksdagens snabbprotokoll
            måndagen den 29 april.
          </note>
          <note>
            7 § Anmälan om svar på skriftliga frågor
          </note>
          <note>
            Anmäldes att följande svar på skriftliga frågor inkommit
          </note>
          <note>
            den 24 april
          </note>
          <note>
            1995/96:376 av Carina Hägg (s) till näringsministern
          </note>
          <note>
            Offentligt ägande av elkraftsanläggningar
          </note>
          <note>
            1995/96:377 av Carina Hägg (s) till utrikesministern
          </note>
          <note>
            Vapenförsäljningen från Europa till Asien
          </note>
          <note>
            1995/96:378 av Eva Goës (mp) till utrikesministern
          </note>
          <note>
            Kosova
          </note>
          <note>
            1995/96:379 av Eva Goës (mp) till miljöministern
          </note>
          <note>
            Slutförvar av kärnavfall
          </note>
          <note>
            1995/96:380 av Eva Goës (mp) till miljöministern
          </note>
          <note>
            Svenskt kärnavfall i England
          </note>
          <note>
            1995/96:384 av Mikael Odenberg (m) till statsrådet
          </note>
          <note>
            Ulrica Messing
          </note>
          <note>
            Jämställdhetsombudsmannen
          </note>
          <note>
            1995/96:386 av Rolf Edlund (c) till kommunikationsministern
          </note>
          <note>
            Stående passagerare i bussar
          </note>
          <note>
            1995/96:387 av Kjell Ericsson (c) till jordbruksministern
          </note>
          <note>
            Skador orsakade av rovdjur
          </note>
          <note>
            1995/96:388 av Carina Moberg (s) till näringsministern
          </note>
          <note>
            Konkurrensneutralitet
          </note>
          <note>
            1995/96:389 av Carina Moberg (s) till statsrådet Leif
          </note>
          <note>
            Blomberg
          </note>
          <note>
            Särskilda insatser i invandrartäta områden
          </note>
          <note>
            1995/96:390 av Carina Moberg (s) till inrikesministern
          </note>
          <note>
            Bidrag till allmänna samlingslokaler
          </note>
          <note>
            1995/96:391 av Carina Hägg (s) till statsrådet Ulrica
          </note>
          <note>
            Messing
          </note>
          <note>
            Jämställdhetsaspekter på distansarbete
          </note>
          <note>
            1995/96:392 av Carina Hägg (s) till försvarsministern
          </note>
          <note>
            Minröjning
          </note>
          <note>
            1995/96:393 av Owe Hellberg (v) till inrikesministern
          </note>
          <note>
            Privat bostadsförmedling
          </note>
          <note>
            1995/96:394 av Eva Goës (mp) till miljöministern
          </note>
          <note>
            Urval av lämpliga platser för slutförvaring av kärnavfall
          </note>
          <note>
            Svaren redovisas i bilaga som fogas till riksdagens snabbprotokoll
            måndagen den 29 april.
          </note>
          <note>
            8 § Kammaren åtskildes kl 12.46.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
