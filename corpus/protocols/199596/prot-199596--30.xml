<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--30</head>
          <docDate when="1995-12-04 00:00:00">1995-12-04 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ________________________________________________________________________
          </note>
          <note>
            1 § Justering av protokoll
          </note>
          <note>
            Justerades protokollen för den 21, den 22, den 23
          </note>
          <note>
            och den 24 november.
          </note>
          <note>
            2 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1995/96:34
          </note>
          <note>
            Till riksdagen
          </note>
          <note>
            Beträffande interpellation nr 1995/96:34 Permanentboende utan
            tillgång till el, inlämnad av Sigrid
          </note>
          <note>
            Bolkéus, får jag meddela att jag inte kan besvara denna inom
            föreskrivna fyra veckor.
          </note>
          <note>
            Skälet härtill är att en debattdag som passar både interpellanten
            och mig inte stått att finna under denna tidsperiod.
          </note>
          <note>
            Jag kommer att besvara interpellationen torsdagen den 25 januari
            1996 kl. 12.00.
          </note>
          <note>
            Stockholm den 29 november 1995
          </note>
          <note>
            Jörgen Andersson
          </note>
          <note>
            3 § Svar på interpellation 1995/96:21 om flygräddningstjänsten
            i norra Sverige
          </note>
          <note>
            Anf. 1 Kommunikationsminister INES
          </note>
          <note>
            UUSMANN (s)
          </note>
          <note>
            Fru talman! Olle Lindström har frågat försvarsministern om vilka
            åtgärder han är beredd att vidta för att beredskapen för flygräddningstjänsten
            i norra
          </note>
          <note>
            Sverige förbättras. Arbetet inom regeringen är så ordnat att
            det är jag som besvarar frågan.
          </note>
          <note>
            Flygtrafiken i luftrummet över Sverige och sjöfarten i våra farvatten
            är omfattande. Detta ställer stora krav på en effektiv flyg- och
            sjöräddning för att bistå vid utsatta situationer. Den senaste
            tidens tragiska händelser till sjöss i vårt närområde visar på
            vikten av en mycket effektiv sjöräddningsorganisation och behovet
            av samarbete mellan såväl länder som myndigheter.
          </note>
          <note>
            Den svenska räddningstjänstmodellen bygger generellt på samverkan
            och bistånd mellan de organ som är ansvariga för statlig respektive
            kommunal räddningstjänst. Som exempel på detta kan nämnas de avtal
            som Räddningsverket har slutit med sex kommuner om att de skall
            bistå Sjöfartsverket och Kustbevakningen vid räddningsinsatser
            till sjöss. Dessa s.k. RITS-styrkor finns för närvarande i Göteborg,
          </note>
          <note>
            Helsingborg, Malmö, Stockholm och Härnösand/Kramfors. Ett förslag
            om att organisera en
          </note>
          <note>
            RITS-styrka på Gotland bereds för närvarande inom regeringskansliet.
            I detta sammanhang har Räddningsverket framfört att vid ytterligare
            utökning av antalet RITS-styrkor i framtiden bör en av dem lokaliseras
            till Västerbottens- eller Norrbottenskusten.
          </note>
          <note>
            I Sverige ansvarar Sjöfartsverket för sjöräddningen och Luftfartsverket
            för flygräddningen. Försvarsmakten är samtidigt en viktig resurshållare
            genom de helikoptrar som kan användas för eftersöknings- och räddningsuppdrag.
            I sjöräddningssammanhang vill jag även framhålla de omfattande
            insatser som gjorts och görs av Sjöräddningssällskapet.
          </note>
          <note>
            Såväl sjö- som flygräddning ställer stora krav på hög beredskap
            och snabb resursuppbyggnad när en olycka inträffar. Då sjöräddning
            men även flygräddning har sin grund i ett samarbete mellan ett
            flertal myndigheter är den integrering och samordning som nu sker
            i Göteborg med en gemensam räddningscentral för Sjöfartsverket,
            Luftfartsverket, Försvarsmakten och Kustbevakningen naturlig.
          </note>
          <note>
            Både sjö- och flygräddningen utnyttjar Försvarsmaktens helikoptrar
            för nödvändig beredskap. Den senaste tidens effektiviseringar
            inom Försvarsmakten har emellertid inneburit att sjöräddningen
            kräver en högre helikopterberedskap än den som numera kan erhållas
            inom ramen för Försvarsmaktens ordinarie beredskap. Ett avtal
            har därför ingåtts mellan Sjöfartsverket och Försvarsmakten om
            en förhöjd beredskap på vissa platser. Denna höjda beredskap innebär
            att insatstiderna vid räddningsoperationer minskas oavsett målet
            för flygningen.
          </note>
          <note>
            Sverige är ett stort land och kusterna är långa. Jag anser dock
            att en acceptabel helikopterberedskap för insatsarbete och eftersökning
            skall finnas i hela Sverige. Samtidigt sker den klart största
            delen av alla flygoch fartygsrörelser i södra Sverige. Det är
            också i södra Sverige som den ojämförligt största delen av all
            passagerartrafik till sjöss sker.
          </note>
          <note>
            Det åligger i första hand de ansvariga myndigheterna att tillse
            att en acceptabel nivå för helikopterberedskap kan upprätthållas.
            Som exempel på detta finns det avtal som tecknats mellan Sjöfartsverket
            och
          </note>
          <note>
            Försvarsmakten.
          </note>
          <note>
            För närvarande gör Sjöfartsverket och Luftfartsverket gemensamt
            en översyn av möjligheterna att samordna behovet av helikoptertjänster
            för flyg- och sjöräddningen. Denna översyn beräknas vara klar
            i januari 1996. Jag har förvissat mig om att denna översyn kommer
            att analysera om det i dag finns brister i beredskapen för flyg-
            eller sjöräddningen i någon del av landet.
          </note>
          <note type="speaker">
            Anf. 2 OLLE LINDSTRÖM (m)
          </note>
          <note>
            Fru talman! Jag tackar statsrådet för svaret på min interpellation.
            Anledningen till att min interpellation ställdes till försvarsministern
            var att det gällde försvarets helikoptrar, som behandlades i betänkande
          </note>
          <note>
            1994/95:FöU4 vilket ledde till riksdagens beslut den
          </note>
          <note>
            11 maj 1995. I beslutet gavs regeringen till känna att det är
            angeläget att berörda parter verkar för att beredskapen för flyg-
            och räddningstjänsten förbättras även i norra Sverige. Jag återkommer
            till det.
          </note>
          <note>
            I svaret ges en utförlig redovisning av sjö- och flygräddningstjänsten
            och det görs en beskrivning av de myndigheter som har ansvaret
            för en fungerande räddningstjänst. Hänvisningen till det avtal
            som tecknats mellan Sjöfartsverket och Försvarsmakten är vittomfattande
            men gäller inte i någon större utsträckning i norra Sverige. Förhöjd
            beredskap på
          </note>
          <note>
            Berga, i Visby, Kallinge och Säve är bra, men varför finns ingen
            sådan beredskap i norra Sverige?
          </note>
          <note>
            Att den klart största delen av flyg- och fartygsrörelserna sker
            i södra delarna av vårt avlånga land är vi helt överens om. Men
            det innebär inte att kommunikation i luft och över vatten är sällsynt
            i norra Sverige
          </note>
          <note>
            - tvärtom. I sjö- och flygräddningsregionen från
          </note>
          <note>
            Gävle och norrut bedrivs handelssjöfart i 15 hamnar varav tre
            med färjetrafik. Trafikflyg bedrivs på 17
          </note>
          <note>
            flygplatser norr om Gävle. Kallax är den trafikmässigt största
            flygplatsen med 800 000-900 000 passagerare per år. Totalt transporteras
            ca 4 miljoner passagerare på färjor och flygplan i denna region
            varje år.
          </note>
          <note>
            Förutom denna passagerartrafik pågår stor handelssjöfart året
            runt på alla hamnar i Norrland. Dessutom har vi ett betydelsefullt
            yrkesfiske och ett övrigt båtliv längs hela kustremsan i Bottenviken.
          </note>
          <note>
            I det avtal som skrevs den 30 mars 1994 mellan
          </note>
          <note>
            Sverige och Finland påpekas vikten av snabb hjälpinsats och att
            respektive land skall säkerställa fullgoda sjö- och flygräddningstjänster
            i den egna regionen.
          </note>
          <note>
            När avtalet skrevs var Mats Odell kommunikationsminister i Sverige,
            men vem som var kommunikationsminister i Finland vid den tidpunkten
            känner jag inte till.
          </note>
          <note>
            Avståndet från Stockholm till nordligaste Sverige är 1 150 kilometer.
            Om en flygolycka inträffar i t.ex.
          </note>
          <note>
            Kiruna eller om en fartygsolycka inträffar i Bottenviken tar
            det i bästa fall sex timmar för en räddningshelikopter att ta
            sig fram till katastrofplatsen. Ett oeftergivligt krav måste vara
            att flygräddningstjänst dygnet runt finns i alla delar av vårt
            land. Allvarliga olyckor kan inträffa även i norra Sverige.
          </note>
          <note>
            Norr om Stockholm finns flygvapnets tunga räddningshelikoptrar
            placerade i Söderhamn och i
          </note>
          <note>
            Luleå. Dessa helikoptrar har endast beredskap under de tider
            då flygvapnet bedriver flygövningar, dvs. ca
          </note>
          <note>
            25 % av årets totala timmar. Som exempel kan nämnas att det i
            Luleå inför stundande jul- och nyårshelg inte finns någon som
            helst beredskap från den 19
          </note>
          <note>
            december fram till den 9 januari, dvs. under 20-21
          </note>
          <note>
            dygn. Enligt min mening är detta förhållande helt otillfredsställande.
          </note>
          <note>
            Med det tillkännagivande som regeringen fick den
          </note>
          <note>
            11 maj 1995 hade jag och många med mig i Norrland förväntat oss,
            att när nytt avtal skrevs mellan berörda myndigheter skulle norra
            Sverige ha fått sin rättmätiga beredskapstjänst och riksdagens
            beslut därmed fullföljts. Varför blev det inte så, kommunikationsministern?
          </note>
          <note>
            Jag har dock tacksamt noterat att vi är överens om att en acceptabel
            helikopterberedskap skall finnas i hela Sverige. Om nu inte de
            myndigheter som i första hand har ansvaret tillgodoser att norra
            Sverige kommer med på beredskapskartan, är då statsrådet beredd
            att vidta åtgärder?
          </note>
          <note>
            Anf. 3 Kommunikationsminister INES
          </note>
          <note>
            UUSMANN (s)
          </note>
          <note>
            Fru talman! Jag vill börja med att säga att det avtal som finns
            mellan försvaret och Sjöfartsverket naturligtvis gäller hela Sverige
            - det gäller inte explicit den södra delen.
          </note>
          <note>
            Precis som Olle Lindström säger, är både handelssjöfarten och
            flygrörelserna över norra Sverige omfattande. Vad jag ville säga
            i mitt svar var att detta kanske är ännu mera omfattande ju längre
            söderut man kommer, men jag menade självfallet inte att det är
            tomt norr om Uppsala.
          </note>
          <note>
            När det gäller insatstiderna - det tar ungefär sex timmar med
            helikopter från Uppsala och uppåt - är det inte bara en statlig
            fråga utan också en kommunal fråga. Det är Luftfartsverket som
            skall ombesörja efterforskning och räddningsinsatser när det inträffar
            ett flyghaveri, också när det inträffar till sjöss. Om det inträffar
            på land är Luftfartsverket ansvarigt för efterforskningen. Men
            i första hand är det den kommunala räddningstjänsten som skall
            svara för räddningsinsatserna. Om det händer i fjällen har polisen
            ett motsvarande ansvar.
          </note>
          <note>
            Man skall också komma ihåg att den tekniska utvecklingen även
            här har gjort att vi har bättre möjligheter än vi hade för ett
            antal år sedan, därför att via
          </note>
          <note>
            GPS-tekniken, eller satellittekniken, kan man åstadkomma efterforskning
            på ett mer effektivt sätt och mycket snabbare.
          </note>
          <note>
            När det gäller sjöolyckor har Sjöfartsverket ansvaret för efterforsknings-
            och räddningsinsatserna.
          </note>
          <note>
            Det viktiga är att detta samarbete sker, och där har räddningstjänsten
            i kommunerna också ett stort ansvar. Det är det som ligger i botten
            på det avtal som har slutits om de s.k. RITS-styrkorna. Det är
            framför allt huvudmännen för räddningsinsatserna som har varit
            intresserade - Sjöfartsverket och Luftfartsverket - och som har
            visat på vilket behov som finns när det gäller särskilda insatser.
            Både Sjöfartsverket och
          </note>
          <note>
            Luftfartsverket är ju mycket viktiga parter när det handlar om
            att eventuellt göra förändringar eller utöka resurserna till RITS-styrkorna.
            Men kommunerna har som sagt var också ett oerhört stort ansvar.
          </note>
          <note>
            Försvarsmakten har dragit ned på sin s.k. basberedskap, och det
            är det som är anledningen till att sjöräddningen har träffat det
            här speciella avtalet med
          </note>
          <note>
            Försvarsmakten, som handlar om en förhöjd beredskap på vissa
            platser. Men man skall komma ihåg att i detta inte ligger någon
            neddragning av helikopterberedskapen; där har det inte skett någon
            neddragning.
          </note>
          <note>
            Rent generellt vill jag nog påstå, för att det inte skall råda
            något missförstånd på det området, att vi inte har haft en bättre
            beredskap när det gäller sjöräddning någon gång tidigare än vad
            vi har i dag.
          </note>
          <note>
            Den analys som nu görs och som skall vara klar i början på nästa
            år skall ju ge svar på om det behövs ytterligare åtgärder.
          </note>
          <note type="speaker">
            Anf. 4 OLLE LINDSTRÖM (m)
          </note>
          <note>
            Fru talman! Det är klart att avtalet gäller hela
          </note>
          <note>
            Sverige, men det finns en skillnad. I vissa delar av landet är
            inställelsetiden en timme och tiden för att nå katastrofplatsen
            kanske ytterligare en timme, medan det i norra Sverige, norr om
            Berga, egentligen inte finns någon beredskap i dag. Då blir det
            ju problem om det skulle hända en allvarlig olycka.
          </note>
          <note>
            Statsrådet säger att den kommunala räddningstjänsten finns. Det
            är alldeles riktigt. Det finns ett väl utbyggt samarbete även
            i norra Sverige på den punkten. Men det innebär inte att man klarar
            alla typer av olyckor, och man måste vara säker och vara beredd
            på att det värsta faktiskt kan hända. Det har ju visat sig. Den
            kommunala räddningstjänsten och de övriga militära helikoptrarna
            har inte den utrustning som gör att de klarar alla typer av olyckor.
            I Luleå finns t.ex. två s.k. Superpuma, som är fullständigt utrustade,
            och de borde då kunna ha en viss beredskap, och inte endast när
            det är flygövningar, dvs.
          </note>
          <note>
            under 25 % av årets timmar. Vid långa helger finns det alltså
            ingen beredskap. Man kan i bästa fall kalla in någon om det skulle
            hända någonting, men vem vet om förarna är tillgängliga?
          </note>
          <note>
            Det sker ingen neddragning av helikopterberedskapen och det har
            inte varit bättre tidigare, säger statsrådet, Nej, det kan så
            vara, men faktum är att vi tog upp det här i försvarsutskottet
            av den orsaken att det ansågs vara ett stort problem att det var
            alldeles för lång inställelsetid vid en eventuell olycka i norra
          </note>
          <note>
            Sverige. Det var också därför som riksdagen gav regeringen till
            känna att det här borde åtgärdas.
          </note>
          <note>
            Därför är jag väldigt fundersam över varför detta inte kunde
            tas med i det nya avtalet. Även om man inte klarar full beredskap,
            som på andra ställen, borde det ändå ha skett någon förbättring
            jämfört med nuläget.
          </note>
          <note>
            I det avtal som skrevs redan 1994 mellan Finland och Sverige
            förpliktade sig båda länderna egentligen att ha en flygräddningstjänst
            i hela regionen. Det innebär att vi borde uppfylla också det avtalet.
          </note>
          <note>
            Anf. 5 Kommunikationsminister INES
          </note>
          <note>
            UUSMANN (s)
          </note>
          <note>
            Fru talman! Vi kanske inte skall gå in på utrustningen, eller
            brister i utrustningen, på helikoptrarna.
          </note>
          <note>
            Det har vi diskuterat i andra sammanhang. Det är en funktion
            som Sjöfartsverket upphandlar, och man går inte in och granskar
            vinschar och sådant. Man har i alla fall inte gjort det hittills,
            vilket har diskuterats.
          </note>
          <note>
            När det gäller sjöolyckor vill jag säga till Olle
          </note>
          <note>
            Lindström att helikoptrar visserligen har en väldigt stor psykologisk
            betydelse, men de allra viktigaste insatserna gör ytenheterna,
            för att plocka upp människor och för att komma åt det olycksdrabbade
            fartyget.
          </note>
          <note>
            Men man skall också komma ihåg att det i det avtal som är slutet
            inte finns någonting som hindrar att man skulle kunna flytta en
            helikopter från Berga till
          </note>
          <note>
            Norrbotten om myndigheten bedömer att den skulle göra bättre
            nytta där.
          </note>
          <note>
            Det handlar om att använda de resurser som finns så bra som det
            någonsin är möjligt. Återigen vill jag säga att man i den analys
            vi skall få ytterligare en gång kommer att undersöka om vi har
            åstadkommit den optimala lösningen eller om det finns behov av
            att göra andra bedömningar. Men, som sagt, avtalet behöver inte
            omförhandlas för att man skall kunna flytta en helikopter till
            Norrbotten.
          </note>
          <note type="speaker">
            Anf. 6 OLLE LINDSTRÖM (m)
          </note>
          <note>
            Fru talman! Nu är det så att man inte behöver flytta en helikopter;
            det finns faktiskt helikoptrar. I
          </note>
          <note>
            Luleå t.ex. finns det två stycken med fullständig utrustning.
          </note>
          <note>
            Det är snarare fråga om att ställa resurser till förfogande så
            att man kan ha en god beredskap. Vad jag kan förstå rör det sig
            kanske om 3 miljoner helårsvis.
          </note>
          <note>
            Det borde vara möjligt trots läget på den ekonomiska sidan med
            neddragningar på många områden. Men vi måste klara en allvarlig
            olycka oavsett var i landet den sker. Det var också av det skälet
            som vi i försvarsutskottet ansåg den här frågan vara en av dem
            som borde leda till ett tillkännagivande.
          </note>
          <note>
            Visserligen är vi kanske inte helt överens, men jag har sett
            att det i svaret ändå ges en möjlighet - kanske efter den analys
            som skall göras - att få en förändring.
          </note>
          <note>
            Åtminstone vi i de norra delarna av landet ser detta som något
            mycket viktigt. Framför allt måste vi kunna känna oss lika säkra
            som människorna i de södra delarna av landet. Det är inte alltid
            möjligt att rädda någon vid en katastrof, men ju större resurser
            man har desto bättre är det.
          </note>
          <note>
            Tack än en gång för svaret.
          </note>
          <note>
            Anf. 7 Kommunikationsminister INES
          </note>
          <note>
            UUSMANN (s)
          </note>
          <note>
            Fru talman! Självklart håller jag med om att man har rätt till
            samma säkerhet oavsett var man bor i landet.
          </note>
          <note>
            Jag vill också säga att man i den översyn som görs av Sjöfartsverket
            och Luftfartsverket och som vi nu diskuterar också tittar på de
            fördelar som kan uppnås om hela samhällets krav - dvs. statens
            och kommunernas, som vi redan berört, samt landstingets krav -
          </note>
          <note>
            samordnas när det gäller helikopterberedskap. Det tror jag också
            kan vara viktigt.
          </note>
          <note>
            När det gäller helikopterberedskapen för Luleå har vi tagit reda
            på att den kostar 3 miljoner.
          </note>
          <note>
            Jag tycker att vi kan vara eniga om att vi nu mycket seriöst
            skall titta på den analys som vi får i januari, så att våra myndigheter
            får ett underlag för en beredskap som är tillfredsställande i
            hela landet. Däremot kan vi aldrig garantera att vi klarar alla
            olyckor och katastrofer. Det har erfarenheten lärt oss.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1995/96:18 om det statliga stödet
            till nykterhetsrörelsen
          </note>
          <note>
            Anf. 8 Statsrådet ANNA HEDBORG (s)
          </note>
          <note>
            Fru talman! Sten Andersson har frågat socialminister Ingela Thalén
            om vilka åtgärder socialministern är beredd att vidta i syfte
            att ompröva statligt stöd till
          </note>
          <note>
            IOGT-NTO. Arbetet inom regeringen är så fördelat att det är jag
            som skall svara på frågan.
          </note>
          <note>
            Folkrörelsernas drogförebyggande insatser är viktiga som stöd
            och komplement till det arbete som myndigheterna utför på alkohol-
            och drogområdet.
          </note>
          <note>
            Nykterhetsrörelsen och däribland IOGT-NTO har därför sedan lång
            tid tillbaka fått organisationsstöd för sin centrala verksamhet
            via statsbudgeten. Men det handlar inte om de stora summor som
            Sten Andersson uppger i sin interpellation.
          </note>
          <note>
            För perioden den 1 juli 1995 till den 30 juni 1996
          </note>
          <note>
            får IOGT-NTO 4 978 000 kronor i statligt organisationsstöd via
            statsbudgeten, som fördelats av Samarbetsnämnden för fördelning
            av statsbidrag till vissa nykterhetsorganisationer m.fl. från
            den anslagsram på
          </note>
          <note>
            18 247 000 kronor som riksdagen har beslutat för detta ändamål.
          </note>
          <note>
            Uppgiften att IOGT-NTO skulle få 112 miljoner kronor i statligt
            stöd för sin verksamhet är således missvisande. Uppgiften utgör
            en sammanblandning av olika andra bidragsformer som utgår till
            frivilliga organisationer för olika ändamål.
          </note>
          <note>
            En granskning av summan 112 miljoner kronor visar att 33 miljoner
            kronor är stöd som går till Riksorganisationen Våra Gårdar, som
            får bidrag för att nykterhetsrörelsens hus skall användas som
            allmänna samlingslokaler. Dessa lokaler utgör på många håll den
            enda möteslokalen på orten.
          </note>
          <note>
            12 miljoner kronor är stöd till Nykterhetsrörelsens
          </note>
          <note>
            Bildningsverksamhet, NBV. Den får stöd för sitt folkbildningsarbete
            - i huvudsak studiecirklar - på samma grunder som t.ex. ABF, Medborgarskolan
            och
          </note>
          <note>
            Vuxenskolan.
          </note>
          <note>
            19 miljoner kronor är stöd till IOGT-NTO:s två folkhögskolor,
            Tollare och Wendelsberg, som får stöd på samma grunder som andra
            folkhögskolor som utgör en del i vårt lands utbildningsväsende.
            Landets folkhögskolor har fått ökade anslag för att bereda fler
            ungdomar utbildning i stället för arbetslöshet. Bidragen till
            såväl studieförbundet NBV som de två folkhögskolorna ges i förhållande
            till den verksamhet som faktiskt bedrivs och på samma villkor
            som övriga studieförbund och folkhögskolor.
          </note>
          <note>
            30 miljoner kronor uppskattas utgå som kommunala bidrag och AMS-medel
            till lokala föreningar och distrikt i form av ALU-tjänster, lönebidrag
            eller projektstöd m.m., enligt samma grunder som för förenings-
            och organisationslivet i övrigt.
          </note>
          <note>
            Enligt uppgift från IOGT-NTO är i dag hälften av deras medlemmar
            pensionärer. Men då har man inte räknat in alla de medlemmar som
            är under 25 år och som tillhör de tre ungdomsförbunden Ungdomens
            nykterhetsförbund, IOGT-NTO:s Juniorförbund och
          </note>
          <note>
            Nykterhetsrörelsens Scoutförbund. Dessa tre förbund har tillsammans
            ca 40 000 medlemmar och når ännu fler barn och ungdomar genom
            sina läger, kurser och sin droginformation i skolorna. Att skilja
            ut barn- och ungdomsverksamheten från vuxenverksamheten är naturligt
            från verksamhetssynpunkt. Det är knappast något man gör för att
            erhålla maximala bidrag. Sten
          </note>
          <note>
            Andersson kan t.ex. jämföra med den egna partiorganisationen
            som har såväl Moderata Kvinnoförbundet som Moderat Skolungdom,
            Moderata Ungdomsförbundet m.fl. organisationer.
          </note>
          <note>
            I det nya alkoholpolitiska läge som uppstått i och med Sveriges
            EU-inträde är de frivilliga organisationernas verksamhet på alkoholpolitikens
            område viktigare än någonsin. Tyngdpunkten i det alkoholpolitiska
            arbetet de närmaste åren kommer att ligga på en regional och lokal
            kraftsamling när det gäller insatserna, där information, opinionsbildning
            och andra alkoholförebyggande insatser får en ökad betydelse i
            syfte att försöka få till stånd andra dryckesvanor i vårt land.
            I
          </note>
          <note>
            detta arbete har nykterhetsrörelsen och andra organisationer
            en viktig roll. De olika organisationer som får del av det statliga
            stödet bör utforma sina insatser utifrån den egna organisationens
            särart så att mångfalden i det drogförebyggande arbetet kan värnas.
          </note>
          <note>
            Därigenom kan man få större trovärdighet och bättre effekt av
            insatserna.
          </note>
          <note>
            Det föreligger således skäl som kan tala för att utge statligt
            stöd till IOGT-NTO och nykterhetsrörelsens övriga organisationer.
            Men samtidigt anser jag, i likhet med vad Alkoholpolitiska kommissionen
            föreslog, att det till det statliga stödet bör knytas vissa krav
            på verksamhetens inriktning och resultat. De organisationer bör
            prioriteras som är beredda att lägga stora ansträngningar på ett
            arbete som innebär förebyggande av riskabla alkoholvanor och som
            framgångsrikt lyckas genomföra detta arbete.
          </note>
          <note type="speaker">
            Anf. 9 STEN ANDERSSON (m)
          </note>
          <note>
            Fru talman! Jag tackar för svaret.
          </note>
          <note>
            Jag delar uppfattningen att det är viktigt att upplysa om de
            negativa effekterna av en överdriven eller oklok alkoholkonsumtion.
            Men jag anser att det i dagens ekonomiska läge är viktigt att
            vi med skattepengar stöder den verksamhet som bevisligen är effektiv.
            Det kan, fru talman, icke sägas om IOGT-
          </note>
          <note>
            NTO. IOGT-NTO har på 30 år halverat antalet medlemmar. Antalet
            medlemmar i ungdomsförbundet har under 20 år sjunkit från 34 000
            till 10 000. Det finns också mycket luft i dessa siffror. UNF
            i Stockholm hade 690 registrerade medlemmar i juli 1995, men bara
            120 hade betalt avgiften. Att icke betalande medlemmar finns kvar
            som registrerade medlemmar beror på det enkla faktum att föreningen
            får bidrag för dem så länge de är registrerade. Därför står medlemmar
            som inte har betalt avgiften kvar i UNF två år efter det att den
            sista avgiften betalades. Föreningen sysslar också med bidragsfusk,
            aktivitetsfusk osv., vilket tyvärr även andra gör. Sådant sysslar
            man med även på den kanten.
          </note>
          <note>
            Fru talman! Fru statsråd! Att antalet medlemmar i ungdomsorganisationerna
            skulle vara 40 000 vill jag mycket starkt ifrågasätta. Jag tror
            inte att den siffran stämmer. Den kan ha kommit direkt från IOGT-NTO,
            men den har liten förankring i verkligheten.
          </note>
          <note>
            Jag hävdar fortfarande att man skall ge pengar till dem som bedriver
            en effektiv verksamhet. Men om man ser på svensk alkoholpolitik
            under de senaste tio åren har den inte åstadkommit några förbättringar.
          </note>
          <note>
            Konsumtionen har ökat, och vi ser ofta i tidningarna att ungefär
            hälften av den alkohol som konsumeras i
          </note>
          <note>
            Sverige säljs utanför Systembolaget. Vi läser om att skolbarnen
            kan skaffa sig hembränt med ganska små insatser.
          </note>
          <note>
            WHO-målet för alkoholpolitiken, som så högtidligt har antagits
            av riksdagen, är i dag lika avlägset som det var den dagen som
            vi beslutade att satsa på det.
          </note>
          <note>
            Det irriterar mig att statsrådet säger att jag lämnar missvisande
            uppgifter. Det gör jag inte medvetet. Men jag har källor som jag
            betraktar som mycket säkra.
          </note>
          <note>
            Jag skrev att IOGT-NTO får offentliga anslag på 112
          </note>
          <note>
            miljoner. Statsrådet kom i sin uppräkning upp i drygt
          </note>
          <note>
            100 miljoner. Det skiljer alltså ca 10 %. Jag har angett att
            det statliga stödet är 18 miljoner. Statsrådet säger att det är
            5 miljoner. Jag skall kontrollera detta en gång till. Om jag har
            fel ber jag om ursäkt. Men om jag inte har fel kommer jag att
            återkomma.
          </note>
          <note>
            Jag förstår inte varför statsrådet gör en sådan lång uppräkning
            i svaret om vart pengarna går. Enligt statsrådet hade jag ju i
            alla fall till 90 % rätt.
          </note>
          <note>
            Dessa anslag går alltså till studiecirklar, lokaler, folkhögskolor,
            ALU-tjänster och lönebidrag. Det kan väl inte vara motiverat att
            man ger en nykterhetsorganisation anslag till lönebidrag och ALU-tjänster
            bara för deras egen skull. Det måste ju ske på grund av att de
            gör någon nytta inom sitt område. Det har de bevisligen hittills
            inte gjort.
          </note>
          <note>
            I slutet av svaret skriver statsrådet något som gör att jag anser
            att jag har litet rätt i alla fall. Hon skriver:
          </note>
          <note>
            "Det föreligger således skäl som kan tala för att utge statligt
            stöd - - -." Det står alltså inte att det talar för statligt stöd.
            Det är förvånansvärt med en sådan skrivning. Men jag förstår ändå
            att statsrådet i någon mån ifrågasätter verksamheten.
          </note>
          <note>
            Det står även något som förvånar mig mycket, nämligen "att det
            till det statliga stödet bör knytas vissa krav på verksamhetens
            inriktning och resultat.".
          </note>
          <note>
            Fru talman! Jag trodde faktiskt att man, när statliga pengar
            delas ut 1995, när det i praktiken knappast finns några pengar,
            alltid ställer krav på effektivitet i verksamheten. Jag trodde
            även att man på den tiden som det begav sig, när staten disponerade
            mer pengar, ställde krav på verksamheten och inte pytsade ut pengar
            till höger och vänster av gammal vana.
          </note>
          <note>
            Fru talman! Jag har några frågor till statsrådet.
          </note>
          <note>
            Vad är det, baserat på den erfarenhet som vi nu har när det gäller
            IOGT-NTO:s ungdomsförbunds och
          </note>
          <note>
            IOGT-NTO:s seniorverksamhets resultat, som talar för fortsatt
            stöd från skattebetalarna?
          </note>
          <note>
            Delar statsrådet min uppfattning att man, om man skall ha stöd
            från skattebetalarna, skall visa att det finns något som motiverar
            verksamheten? Om någon vill bedriva en verksamhet och gör det
            utan att begära att andra skall betala för det, så à la bonheure,
            det är upp till dem själva. Men när det handlar om statliga pengar
            måste man kräva något resultat från den som är bidragsmottagare.
          </note>
          <note>
            Anf. 10 Statsrådet ANNA HEDBORG (s)
          </note>
          <note>
            Fru talman! Jag förmodar att Sten Andersson, som är intresserad
            av alkoholpolitiska frågor, liksom jag är oroad över en hel del
            av det som sker i samhället i dag. En del av de siffror som handlar
            om att WHO-
          </note>
          <note>
            målet ännu inte finns i sikte är ett uttryck för att det finns
            anledning till oro. Men det som är särskilt oroande i dagens situation
            är kanske ändå det som händer med ungdomarna. Något har inträffat
            som jag tror att inte bara jag utan väldigt många nästan inte
            trodde var möjligt, nämligen att folkölsberusningen bland ungdomar
            har blivit mycket stor. Jag trodde kanske inte ens att man riktigt
            kunde berusa sig så till den grad på folköl som det nu visar sig
            att ungdomar i 13-14-
          </note>
          <note>
            årsåldern gör när de dricker nio folköl och därmed får i sig
            en kvarting sprit.
          </note>
          <note>
            Varför säger jag detta med anledning av IOGT-
          </note>
          <note>
            NTO? Jo, därför att detta är frågor som ytterligare understryker
            det som är på gång när det gäller alkoholpolitiken, nämligen att
            kraft måste läggas på preventionsarbetet mer än på något annat.
            Det är förbjudet för ungdomar att köpa öl. Det är förbjudet för
            ungdomar att dricka öl. Och det är förbjudet att langa.
          </note>
          <note>
            Ändå tycks ungdomar inte ha någon svårighet att berusa sig med
            folköl. Den här typen av problem kan egentligen bara i grunden
            lösas med ett preventionsarbete som riktar sig till folk lokalt
            och regionalt, så att man där åstadkommer en stark folklig förankring
            för de insatser som görs för ungdomar och mot tillgång på alkohol
            till dem.
          </note>
          <note>
            Det är i detta sammanhang som alla frivilliga organisationer,
            inkl. IOGT-NTO, kommer in på plan, och inte minst deras ungdomsorganisationer.
            Det är naturligtvis detta som är bakgrunden till att riksdagen
            har anslagit ett organisationsstöd på 18 miljoner kronor och till
            att man i de andra statliga och kommunala stödsystem som finns
            bedömer, på samma sätt som man bedömer andra organisationer, de
            här insatserna som görs lokalt och regionalt av IOGT-NTO för att
            t.ex. få ALU-bidrag eller lönebidrag osv.
          </note>
          <note>
            Att skapa verksamheter, kunskaper och insikter i den lokala miljön,
            som kanske skapar en preventiv och annorlunda situation för ungdomar,
            tror jag är en mycket väsentlig insats för framtiden. Naturligtvis
            skall de pengar som staten satsar vara effektiva. Vi utvärderar
            dessa anslag mellan varven. Vi förbereder ett uppdrag när det
            gäller att också gå igenom dessa bidrag via Folkhälsoinstitutet,
            något som man naturligen gör mellan varven och som vi förstås
            skall göra även på detta område.
          </note>
          <note type="speaker">
            Anf. 11 STEN ANDERSSON (m)
          </note>
          <note>
            Fru talman! Fru statsråd! Jag delar uppfattningen att det är
            upplysning som måste till. Vi har sett att den förbudspolitik
            som vi har haft i Sverige under många år har om inte totalhavererat
            så nästintill i alla fall.
          </note>
          <note>
            Jag anser att det är positivt att statsrådet nu anser att man
            skall gå ut med mindre förbud och mer tala om de negativa konsekvenserna
            av ett överdrivet alkoholintag.
          </note>
          <note>
            Jag håller med om att det är viktigt att ungdomar talar om dessa
            saker med andra ungdomar. Jag tror att de har bättre förmåga att
            bli förstådda och större möjligheter att kommunicera på ett vettigt
            vis. Men min fråga gäller då IOGT-NTO:s ungdomsförbund och dess
            medlemsantal, för det är inte fråga om några
          </note>
          <note>
            40 000: Har man åstadkommit det resultat som kan förväntas med
            tanke på de bidrag från stat, kommuner och landsting som man trots
            allt har fått?
          </note>
          <note>
            IOGT-NTO som organisation har ju andra inkomstkällor än staten.
            Man har en omsättning genom sina lotterier på nära 900 miljoner
            kronor om året. I
          </note>
          <note>
            de besparingstider som vi nu, tyvärr, lever i anser jag att en
            organisation som kanske trots allt får 90 % av sin omsättning
            från annat än offentligt stöd borde kunna klara sig på det stöd
            som man själv plockar fram.
          </note>
          <note>
            Fru talman! Vi kan bolla med siffror när det gäller bidrag och
            antalet medlemmar. Men en bild som de flesta svenskar får, i alla
            fall de som tittar på TV:s sändningar på Kristi himmelsfärdsdag
            - folknykterhetens dag - när de årliga sändningarna görs från
            Skansen är att det talas om vikten av en ökad nykterhet.
          </note>
          <note>
            Kameran zoomar då över åskådarna. Då ser man att det bara sitter
            någon enstaka på första bänk, tre på fjärde bänk och sju på åttonde
            bänk. Bara det visar att det är en organisation som kanske inte
            totalt, men i alla fall till en del, har havererat. Utvecklingen
            håller på att rikta ett grundskott mot den här verksamheten.
          </note>
          <note>
            Jag har läst intervjuer med både nuvarande ordföranden och förre
            ordföranden. De säger: Vår överlevnad kan hänga på en mycket skör
            tråd.
          </note>
          <note>
            Anf. 12 Statsrådet ANNA HEDBORG (s)
          </note>
          <note>
            Fru talman! Förbudspolitiken har havererat, säger
          </note>
          <note>
            Sten Andersson. Men vår alkoholpolitik är en kombination av olika
            insatser där helheten blir så effektiv som delarna är. Förbudspolitik
            är kanske inte det vanligaste. Ett försök att begränsa tillgängligheten
            ingår i stället på utbudssidan både genom det viktigaste instrumentet,
            Systembolaget, och genom prispolitiken. På efterfrågesidan däremot
            handlar det om vård, behandling och prevention.
          </note>
          <note>
            Denna treenighet i politiken har gällt förut och gäller fortfarande.
            Jag hoppas att den också kommer att gälla framöver. Allteftersom
            tiden går kan tyngdpunkten komma att ligga litet olika, beroende
            på utvecklingen i samhället. På den punkten har jag sagt att jag
            tror att preventionsarbetet blir allt viktigare och att upplysning,
            kunskap, påverkan från människa till människa samt umgängesvanor
            är väldigt viktiga för hur det i praktiken kommer att gå.
          </note>
          <note>
            Jag tror faktiskt att det är så, precis som Sten Andersson säger,
            att när ungdomar pratar eller umgås med andra ungdomar skapas
            väldigt mycket av de vanor som också får betydelse för hela gruppen.
          </note>
          <note>
            Jag vet att just IOGT-NTO:s ungdomsorganisationer har påtagit
            sig en uppgift som jag tycker verkar väldigt lämplig och bra för
            en ungdomsorganisation.
          </note>
          <note>
            De har nämligen sagt att de skall vara ute där ungdomar är och
            att de skall vara nyktra. Det tror jag är en viktig insats från
            de här ungdomsorganisationernas sida som visar att också de anpassar
            sig till en ny tid och ser vad som behöver göras.
          </note>
          <note>
            I IOGT-NTO:s ungdomsorganisationer liksom i många andra ungdomsorganisationer,
            t.ex. de politiska, har ungdomar naturligtvis en tendens att bli
            äldre och att lämna de här organisationerna. Det är således en
            stor omsättning på ungdomar i ungdomsorganisationerna. Det är
            nog inte så konstigt. Efter en viss uppmärksamhet i den här frågan
            har just IOGT-NTO
          </note>
          <note>
            lagt ner ganska mycket möda på att rensa i sina register efter
            en tid - trots allt vet man ju först efter en tid vilka ungdomar
            som lämnat organisationer eller inte -
          </note>
          <note>
            och det skall naturligtvis göras. Det skall inte lämnas bidrag
            på falska grunder. Där tror jag att vi kan vara alldeles överens,
            även med dem.
          </note>
          <note>
            Jag känner alltså fortfarande en stark övertygelse om att folkrörelserna
            i det alkoholpolitiska arbete som behöver göras, och även skärpas,
            på den lokala nivån i det preventiva arbetet spelar en alldeles
            avgörande roll. Vilken roll en organisation spelar får naturligtvis
            på lång sikt bli avgörande för statsbidragen. Men ännu viktigare
            är att detta delvis reglerar sig självt i den meningen att det
            är de organisationer som kan attrahera medlemmar som finns kvar
            som organisationer.
          </note>
          <note>
            Den frågan löser sig alltså relativt hyggligt av sig själv.
          </note>
          <note>
            Det ligger väl ändå någonstans i folkrörelsetankens tradition
            att det också skall vara en fråga för folkrörelserna själva att
            göra sig viktiga i varje tid och rekrytera sina egna medlemmar
            och engagera dem och att göra sig viktiga i samhället.
          </note>
          <note type="speaker">
            Anf. 13 STEN ANDERSSON (m)
          </note>
          <note>
            Fru talman! Vi politiker försöker på olika vis påverka utvecklingen.
            Jag vill påverka människorna mindre och statsrådets parti kanske
            litet mera. Men naturen kan vi inte påverka. T.o.m. jag begriper
            att den som är ung en gång blir litet äldre. Det hör ju till naturlagarna,
            som vi dess bättre inte kan gå in och fingra på.
          </note>
          <note>
            Det här med förbud har misslyckats. I Malmö, och jag tror inte
            att Malmö är så speciellt som exempel, säger polisen och socialvården
            att det i dag finns en ofantlig marknad för hembränd sprit, trots
            förbud. Det bryr sig, tyvärr, alltför många ungdomar inte om.
          </note>
          <note>
            Detta är både ledsamt och beklagligt.
          </note>
          <note>
            Vi är överens om att ungdomar är bäst på att kommunicera med
            andra ungdomar. Men de ungdomar som finns och som "avlönats" av
            UNF har skött sitt uppdrag dåligt; detta baserat på nu befintligt
            resultat.
          </note>
          <note>
            I det här huset har vi tyvärr en debatt - jag måste erkänna att
            också jag medverkat till beslut där - som är helt overklig för
            folk utanför. För att komma till rätta exempelvis med alkoholproblemen
            finns det ett par partier här som säger att vi skall förbjuda
            minibarer på hotellen. Det blev, dess bättre, inte så. För den
            som handlar en drink från hotellbaren på hotellrummet blir det
            för dyrt. Skall vi diskutera i sådana banor har vi inte en chans
            att någorlunda komma till rätta med detta.
          </note>
          <note>
            Jag håller med om att ungdomsförbunden har tappat medlemmar till
            följd av utvecklingen. På min tid -
          </note>
          <note>
            någon gång på Hedenhös tid - var det förbjudet att ha något slags
            nöjesaktivitet på helger. Därför skrev man in sig i IOGT, och
            det gjorde nog också jag, och t.o.m. i Centerns ungdomsförbund
            som arrangerade danser på påskafton, påskdagen, juldagen etc.
            Allt sådant är borta i dag. Det är klart att siffrorna på den
            tiden till en del inte var korrekta genom att man inte sökte sig
            till de här förbunden därför att man kände för själva tanken och
            idén med dem. I stället var det av rent mänskliga och praktiska
            skäl som man gjorde det.
          </note>
          <note>
            Jag noterar i alla fall med tacksamhet att statsrådet här i dag
            har sagt att hon skall hålla ett öga på de här bidragen och medverka
            till att vi får ut så mycket som möjligt av de pengar som ändå
            kommer från skattebetalarna. Dessa förväntar sig ju att deras
            skattepengar används så effektivt som möjligt.
          </note>
          <note>
            Anf. 14 Statsrådet ANNA HEDBORG (s)
          </note>
          <note>
            Fru talman! Sten Andersson upprepar att förbudspolitiken har
            misslyckats. Jag vet inte riktigt vilken slutsats jag skall dra.
            Hela politiken skulle ju vara misslyckad om man ser till att det
            fortfarande dricks sprit. Det är klart att förbudspolitiken i
            den meningen inte har varit tillräcklig. Den har väl heller inte
            varit avsedd att förhindra förekomsten av alkohol i samhället.
          </note>
          <note>
            Däremot kan man ju undra: Om man skulle släppa på de förbud som
            vi ändå har, skulle situationen då bli bättre? Skulle det bli
            bättre vad gäller ungdomars folkölsdrickande om det var fullständigt
            fritt fram?
          </note>
          <note>
            Nej, förmodligen inte.
          </note>
          <note>
            Men det faktum att de ändå får tag i folköl och dricker folköl
            visar någonting annat: Det är inte tillräckligt med en begränsning
            av tillgången, utan detta måste också fotas i ett rejält förankringsarbete
            när det gäller människors inställning. Det gäller ungdomarna själva,
            men kanske ännu mera föräldrar och vuxna i allmänhet. Även handlare
            måste i det här sammanhanget hålla på förbudet och inte sälja
            till ungdomar.
          </note>
          <note>
            Sedan tycker jag kanske inte att det är alldeles rimligt att
            anklaga UNF för att ungdomar dricker.
          </note>
          <note>
            UNF skall naturligtvis vara och är nog gärna med på plan när
            det gäller att resonera kring ungdomar och dryckesvanor, men det
            är klart att de aldrig kan ha det huvudsakliga ansvaret. Det har
            alla vi andra - alla vuxna och alla föräldrar; alla som har möjlighet
            att skapa den kultur i samhället som gör det naturligt, eller
            onaturligt, att ungdomar är och förblir nyktra.
          </note>
          <note>
            Jag tycker ändå att detta är en väldigt viktig insats som inte
            bara IOGT-NTO har ansvar för, utan som alla vuxna och alla organisationer
            har ett ansvar för att arbeta med. Eftersom vi nu ändå kan se
            att vi riskerar att få ett ökat problem på det här området är
            det också viktigt att vi alla stöttar de goda insatser som görs.
          </note>
          <note>
            Naturligtvis skall vi vara noga med att utvärdera och ta reda
            på hur vi bäst använder våra pengar. Det är närmast en självklarhet.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1995/96:26 om Sjukoch arbetsskadekommittén
          </note>
          <note>
            Anf. 15 Statsrådet ANNA HEDBORG (s)
          </note>
          <note>
            Fru talman! Sigge Godin har frågat mig dels om regeringen avser
            att komplettera direktiven till Sjukoch arbetsskadekommittén så
            att kommittén kan utreda en hållfast och långsiktig sjukförsäkring,
            dels om regeringen är beredd att låta kommittén förutsättningslöst
            överväga nivåerna i en ny sjukförsäkring.
          </note>
          <note>
            Försäkring för inkomstbortfall vid ohälsa tillhör de mest fundamentala
            delarna av välfärdssamhället.
          </note>
          <note>
            Försäkringsskyddet kan teoretiskt tillgodoses på flera olika
            sätt: inom ramen för en av staten organiserad allmän försäkring,
            genom försäkringar som täcker alla anställda inom ett avtalsområde
            och regleras mellan parterna på arbetsmarknaden eller i form av
            försäkringar som tecknas för speciella grupper eller enskilda
            individer. Starka skäl talar för att nuvarande rollfördelning
            mellan staten och parterna på arbetsmarknaden bör kvarstå. Staten
            står för inkomstskyddet upp till en viss, relativt hög nivå och
            för ett grundskydd vid varaktig ohälsa för grupper som inte fått
            fotfäste på arbetsmarknaden, medan parterna på arbetsmarknaden
            i viss mån kompletterar därutöver.
          </note>
          <note>
            För att ge en allmän ohälsoförsäkring legitimitet och för att
            upprätthålla långsiktig kostnadskontroll måste det samlade försäkringsskyddet
            vid inkomstbortfall orsakat av ohälsa vara så utformat att det
            uppfyller krav på både effektivitet och rättvisa.
          </note>
          <note>
            I direktiven till Sjuk- och arbetsskadekommittén sägs att kommittén
            skall undersöka förutsättningarna för att uppnå en samsyn vad
            gäller de ramar inom vilka tilläggsförsäkringarna bör hållas.
            Kommittén skall också kartlägga och analysera de avtalsreglerade
            och andra förekommande tilläggsförmåner som finns i dag. Kommittén
            har alltså inte i uppdrag att utforma tilläggsförsäkringar, än
            mindre att själv vara part i förhandlingar mellan parterna. Däremot
            innehåller kommitténs direktiv att det till beredningen bör knytas
            en särskild referensgrupp med parternas representanter i kommittén,
            som under ledning av kommitténs ordförande borde få till uppgift
            att kartlägga, analysera och söka formulera en samsyn kring ramarna
            för tilläggsförsäkringar.
          </note>
          <note>
            Det har numera framkommit att den samsyn i fråga om tilläggsförsäkringar
            som är nödvändig för att bedriva ett arbete i kommitténs referensgrupp
            saknas.
          </note>
          <note>
            Anledningen till detta synes i första hand vara att
          </note>
          <note>
            Svenska Arbetsgivareföreningen avstått från att medverka i den
            referensgrupp som enligt vad som framgår av direktiven bl.a. hade
            att analysera förutsättningarna för en tilläggsförsäkring vid
            arbetsskada och möjligheter till samsyn i övrigt kring tilläggsförsäkringar.
          </note>
          <note>
            Jag utgår ändå från att denna analys skall kunna genomföras i
            kommitténs regi.
          </note>
          <note>
            Regeringens ståndpunkt är att ersättningsnivån
          </note>
          <note>
            75 % och karensdagen i den allmänna försäkringen för närvarande
            är nödvändiga inslag i den ekonomiska saneringspolitiken. Å andra
            sidan är det också viktigt att ersättningsnivåerna inte sänks
            ytterligare eller att taket sänks. Då skulle ohälsoförsäkringens
            karaktär av generell inkomstbortfallsförsäkring riskera att gå
            förlorad. Några nya direktiv till Sjuk- och arbetsskadekommittén
            kommer därför inte att lämnas.
          </note>
          <note type="speaker">
            Anf. 16 SIGGE GODIN (fp)
          </note>
          <note>
            Fru talman! Jag ber att få tacka statsrådet för svaret.
          </note>
          <note>
            Jag har ställt de här frågorna därför att redan innan regeringen
            skrev sina direktiv visste vi att parterna inte hade något intresse
            av att medverka i några förhandlingar om tilläggsförsäkringar.
            Trots detta skrev regeringen in det krav som statsrådet här har
            redovisat, och i dag vet vi att det inte gått att samla några
            parter för att diskutera frågan om tilläggsförsäkringarna. Därmed
            är regeringens ventil för högre ersättningsnivåer i sjukförsäkringen
            stängd.
          </note>
          <note>
            Tilläggsförsäkringarna var en viktig fråga i anslutning till
            kommitténs arbete, även om vi inte har som uppgift att föra några
            förhandlingar med parterna. Det är ju en självklarhet att det
            inte kan vara en kommittés uppgift.
          </note>
          <note>
            Jag har också ställt frågorna utifrån den debatt som företrädare
            för regeringen fört tidigare under året. Finansministern hävdade
            för en tid sedan att
          </note>
          <note>
            75 % ersättningsnivå är en internationellt hög nivå, och att
            vi nog får leva med det en lång tid framåt.
          </note>
          <note>
            Samtidigt har socialministrarna, såväl Ingela Thalén som Anna
            Hedborg, i minst en artikel hävdat att nivån bör vara 80 %, att
            karensdagen skall bort och att begränsningsregeln också skall
            bort. Eftersom det tydligen råder delade meningar i regeringen,
            blir min fråga återigen: Vilken åsikt har regeringen om nivåerna
            och om sjukförsäkringen?
          </note>
          <note>
            Socialdemokraterna säger sig hävda att inkomstbortfallsprincipen
            och 75 % ersättningsnivå skall gälla. Låginkomsttagare, och även
            andra man talar med, anser att 75 % ersättningsnivå inte rimmar
            med inkomstbortfallsprincipen. De anser att 75 % inte är något
            annat än en grundtrygghet. Min fråga blir: Är regeringen på väg
            bort från inkomstbortfallsprincipen? Om inte, hur avser regeringen
            att leva upp till denna princip?
          </note>
          <note>
            Fru talman! Folkpartiet står fast vid uppfattningen att sjukförsäkringen
            skall vara robust, långsiktig och försäkringsmässig och att den
            skall inneha en självrisk. Den skall ge varaktig trygghet vid
            sjukdom. Vi anser att det krävs en 80-procentig nivå för att människor
            skall kunna bibehålla en rimlig standard vid någon tids sjukdom.
            Jag har i min enfald trott att
          </note>
          <note>
            Folkpartiet och regeringen var överens, att det fanns en samsyn
            här.
          </note>
          <note>
            Folkpartiet anser också att den generella försäkringen skall
            gälla alla. Det är nämligen av yttersta vikt att alla på arbetsmarknaden
            finns med i försäkringen -
          </note>
          <note>
            det gör de ju för närvarande - inte minst för att garantera stabiliteten
            och långsiktigheten. Jag delar statsrådets uppfattning att försäkringen
            måste vara effektiv och rättvis.
          </note>
          <note>
            I dag planerar vissa fack att medverka till att kollektiva försäkringar
            skall tecknas ute i Europa. Jag ser en uppenbar risk att höginkomsttagarna,
            som drabbas av både låga nivåer och taket i försäkringen, inte
            anser sig rättvist behandlade och därmed planerar för andra former
            av försäkringar. Det drabbar då statens del i sjukförsäkringen.
          </note>
          <note>
            Hur ser statsrådet på detta fenomen, och hur påverkar detta begränsningsregeln
            som Anna Hedborg tidigare ville avskaffa?
          </note>
          <note>
            Fru talman! Den viktiga frågan gäller då försäkringsmässigheten.
            Hur kommer regeringen att göra med avgifterna? Skall de fortsättningsvis
            enbart tas ut upp till taket på 7,5 basbelopp, eller finns det
            planer på att släppa taket i avgifterna, men bibehålla det när
            det gäller förmånerna?
          </note>
          <note>
            Avslutningsvis, fru talman, vill jag säga att jag tolkar statsrådet
            Hedborgs svar så att det inte kommer några tilläggsdirektiv. Det
            står så i texten. Men mellan raderna kan man läsa att det betyder
            att kommittén själv får utforma den sjukförsäkring som den finner
            bäst och rimligast, utan att regeringen har några andra krav på
            hur den skall se ut än de som tidigare redovisats.
          </note>
          <note type="speaker">
            Anf. 17 STEN SVENSSON (m)
          </note>
          <note>
            Fru talman! Jag vill passa på tillfället att ställa en fråga
            till statsrådet Hedborg. Är utredningen i fråga oförhindrad att
            ta egna initiativ, dvs. att överväga andra alternativa lösningar?
            Vi inom Moderata samlingspartiet har offentligt redovisat ett
            förslag till allmän hälsoförsäkring, som bl.a. går ut på att man
            skall ha samordning med sjukpenningförsäkringen.
          </note>
          <note>
            Kan utredningen ta upp detta förslag till analys under sitt arbete?
          </note>
          <note>
            Anf. 18 Statsrådet ANNA HEDBORG (s)
          </note>
          <note>
            Fru talman! Sigge Godin frågade om det finns delade meningar
            i regeringen om nivån 75 %. Det gör det inte. Vi är alldeles överens.
            Av ekonomisk nödvändighet hamnar vi på nivån 75 %. Vi ser inte
            hur det alldeles omedelbart kan komma att lösas på annat sätt
            än genom att vi under ett antal år framöver sannolikt kommer att
            tvingas ligga kvar på den nivån, medan det ekonomiska saneringsprogrammet
            fullföljs.
          </note>
          <note>
            Om den saken finns det inga delade meningar i regeringen.
          </note>
          <note>
            Det är inte heller så att regeringen är på väg mot något grundtrygghetssystem.
            Jag tror att det är en väldigt viktig uppgift för de partier som
            är överens om att det är viktigt med en allmän inkomstbortfallsförsäkring
            att hålla ordning på principerna för vad en inkomstbortfallsförsäkring
            respektive en grundtrygghetsförsäkring är. En grundtrygghetsförsäkring
            skall se ut på ett bestämt sätt för att vara någonting annat än
            den allmänna inkomstbortfallsförsäkringen. Man kan uppnå en grundtrygghetsförsäkring
            på två olika sätt:
          </note>
          <note>
            antingen genom att ha en enhetlig ersättningsnivå -
          </note>
          <note>
            den brukar ligga lågt för den brukar anpassas till den lägsta
            inkomst som finns - eller genom att sänka taket på ett sådant
            sätt att väldigt många människor för sin huvudsakliga trygghet
            i praktiken blir beroende av andra försäkringar. Därmed tappas
            det allmänna försvaret för den allmänna försäkringen.
          </note>
          <note>
            Det finns bland partierna i riksdagen konkreta förslag till vägar
            att nå dithän också vad gäller grundtrygghetsförsäkring. Skall
            man skapa styrka i försvaret kring den allmänna inkomstbortfallsförsäkringen
            är det viktigt att vi som håller på den håller ihop vad gäller
            de principiella skillnaderna.
          </note>
          <note>
            Jag kan konstatera att Sigge Godin och Folkpartiet i sitt program
            föreslår att ersättningsnivån i bl.a. sjukförsäkringen skall vara
            80 % men att beräkningssättet för den förmånsgrundande inkomsten
            skall ändras och inkomsten räknas på historisk inkomst. Folkpartiets
            egna beräkningar tycks innebära att kostnaderna ungefär tar ut
            varandra jämfört med vår regel om 75 %.
          </note>
          <note>
            Förslaget skulle kunna innebära en kompensationsnivå på 75 %,
            eller kanske t.o.m. lägre, i förhållande till aktuell inkomst.
            Det är tydligen inte faktiskt utgående inkomst eller sjukersättning
            som är den huvudsakliga grunden för Folkpartiets oro och tvekan
            inför att medverka till en stabil överenskommelse om ohälsoförsäkringen.
            Det skulle skapa ytterligare robusthet och trygghet inför framtiden
            om människorna visste att det finns partier som är beredda att
            stå fast vid och försvara den allmänna inkomstbortfallsförsäkringen,
            om än på något låg nivå av ekonomisk nödvändighet just nu.
          </note>
          <note>
            Sten Svensson frågar mig om Sjuk- och arbetsskadekommittén är
            oförhindrad att utreda helt andra lösningar än dem som finns beskrivna
            i direktiven.
          </note>
          <note>
            Kommittén måste naturligtvis i huvudsak ägna sitt arbete åt det
            som står i direktiven. Sedan är det förstås möjligt för utredningen
            att göra utblickar åt andra håll. Men det huvudsakliga utredningsarbetet
            bör bedrivas i enlighet med direktiven.
          </note>
          <note type="speaker">
            Anf. 19 SIGGE GODIN (fp)
          </note>
          <note>
            Fru talman! Jag skall börja med detta vad Folkpartiet vill då
            det gäller att räkna på historisk inkomst.
          </note>
          <note>
            Regeringen talar i direktiven om att man skall pröva den modellen.
            Det är inte någonting som har flugit på oss, utan det är vad regeringen
            tycker att man skall fundera över. Det är en del i hur man kan
            hantera problematiken.
          </note>
          <note>
            Jag är inte riktigt på det klara med vad statsrådet säger om
            ersättningsnivån. I det svar som jag fått står det att det rimliga
            för närvarande är nivån 75 %. När skall nivåerna ändras? Det går
            ju väldigt bra i ekonomin, säger regeringen. Då förväntar man
            sig att regeringen nu klarar ut mycket av de problem som vi är
            överens om att vi har i svensk ekonomi. När tänker regeringen
            förändra nivåerna till möjligen 80 % när nu ventilen med tilläggsförsäkringen
            har fallit bort?
          </note>
          <note>
            Är det ett nytt vallöfte som stakas ut, eller är det vid något
            annat tillfälle som man skall räkna med att detta skall förverkligas
            eller i varje fall diskuteras?
          </note>
          <note>
            Visst är det viktigt, Anna Hedborg, att vi som tycker att inkomstbortfallsprincipen
            är viktig också är överens om principerna. Det är fler än jag
            i utredningen som tycker att det är litet konstigt att en stor
            bit av direktiven faller undan, och vi vet inte hur vi skall göra
            i stället. Dessutom har socialdemokraterna ingen egen majoritet
            i utredningen. Det finns möjlighet för var och en att konstruera
            sin modell och lämna över den till regeringen. Är det den modellen
            som regeringen förväntar sig - alltså att varje parti har sin
            modell som redovisas klart och tydligt - eller är det på något
            annat sätt som regeringen har tänkt att vi skall hantera detta?
            Jag diskuterar inte detta med direktiv därför att jag vill jaga
            regeringen, utan jag vill att det skall finnas ett klart och entydigt
            uppdrag.
          </note>
          <note>
            Det finns det inte i dag. Det har hänt tidigare att direktiven
            har svajat av olika orsaker. Därför ställer vi dessa frågor, och
            vi får väl acceptera de svar som vi får.
          </note>
          <note>
            Visst är det viktigt med helheten och klara åsikter om linjerna.
            Men då får socialdemokraterna, som ändå har flest ledamöter i
            utredningen, precisera sig.
          </note>
          <note>
            Det kanske vi skall diskutera i utredningen och inte med statsrådet,
            som tycker att vi får göra som vi vill om jag förstått det rätt.
          </note>
          <note type="speaker">
            Anf. 20 STEN SVENSSON (m)
          </note>
          <note>
            Fru talman! Jag ber att få tacka statsrådet för svaret på min
            fråga. Det finns alltså inte något hinder för utredningen att
            ta in våra synpunkter.
          </note>
          <note>
            Jag har aktualiserat frågan av det skälet att vårt förslag förutsätter
            att man gör samordningar med övriga försäkringar. Det är väldigt
            angeläget i dagens statsfinansiella läge. Vårt förslag till allmän
            hälsoförsäkring är också ett bra alternativ när det gäller att
            finna ett nytt finansieringssystem för sjukvården i framtiden.
          </note>
          <note>
            Jag skall inte här utveckla vad det går ut på, för det kommer
            att framgå av de motioner som vi kommer att väcka där vi mera
            utförligt kommer att redovisa vad förslaget går ut på.
          </note>
          <note>
            Jag vill än en gång tacka för svaret.
          </note>
          <note>
            Anf. 21 Statsrådet ANNA HEDBORG (s)
          </note>
          <note>
            Fru talman! Folkpartiets förslag är bara regeringens öppning
            i direktiven, säger Sigge Godin när det gäller att räkna på historisk
            inkomst. Det var en ganska viktig del i Folkpartiets besparingsalternativ.
            Det gav en lika stor besparing, kanske rent av större, som förslaget
            på 75 % gjorde. Det måste betyda att Folkpartiet ändå räknar med
            att 75 % kunde vara ett lämpligt utfall jämfört med aktuell inkomst.
          </note>
          <note>
            Annars skulle det ju inte finnas någon besparing i
          </note>
          <note>
            Folkpartiets besparingsprogram. Vad gäller besparingar har Folkpartiet
            i andra sammanhang sagt att man har alternativ till regeringens
            förslag. Det är ju ganska väsentligt för dem som skall leva på
            pengarna att de får veta att när Folkpartiet säger att 75 % är
            för litet och 80 % är lagom, så är 80 % på det underlag som Folkpartiet
            räknar med lika med 75 % på dagens underlag. Det kan ju ändå inte
            vara precis där den stora och grundläggande principiella skiljelinjen
            går mellan en allmän inkomstbortfallsförsäkring och en grundtrygghet.
          </note>
          <note>
            Sigge Godin undrade om man inte skulle kunna tänka sig att ändra
            nivåerna nu när det går så bra i ekonomin. Det går ju bättre i
            ekonomin därför att de besparingsprogram som finns ligger där
            de ligger, och att de skall genomföras. Är det så att vi börjar
            räkna med besparingarna innan de ens är genomförda och återställa
            systemen utan att tala om någon finansiering har vi inget saneringsprogram.
            Då kanske det inte skulle gå fullt så bra.
          </note>
          <note>
            När det gäller tidpunkten måste man konstatera att först måste
            vi genomföra budgetsaneringen, sedan måste vi skapa den tillväxt
            som kan fördelas i framtiden och så måste vi resonera om var någonstans
            de allra viktigaste sociala insatserna finns att göra. Det kan
            hända att det är i försäkringsnivåerna, men det kan också hända
            att det gäller annat. Det kan handla om barnbidrag, pensioner
            eller sjukvård eller kanske om de grupper som har varit långtidsarbetslösa
            eller långtidssjuka och har svårt att komma tillbaka. Dessa grupper
            vill jag väldigt gärna föra in i den diskussionen. Därefter får
            vi bestämma vad som behöver göras och när.
          </note>
          <note>
            När det gäller regeringens förväntningar på utredningen vore
            det naturligtvis önskvärt om man i utredningen kunde hitta så
            breda majoriteter som möjligt för lösningar som ligger inom de
            ramar som direktiven i stort sett handlar om, inklusive de kostnader
            i besparingarna som 75 % och en karensdag skulle innebära. Detta
            är ju en fullständigt självklar utgångspunkt, inte minst i en
            utredning där vi medvetet -
          </note>
          <note>
            precis som Sigge Godin påpekar - inte har en egen majoritet.
            Den fasta förhoppningen är bl.a. att det skall gå att hitta breda
            majoriteter.
          </note>
          <note>
            Ni får göra som ni vill, säger Sten Svensson och
          </note>
          <note>
            Sigge Godin. Nja, det är klart att direktiv ändå är avsedda att
            fungera som direktiv. Att man kan göra vad som helst stämmer inte
            riktigt överens med de direktiv som trots allt föreligger. Bl.a.
            går det ju inte att i den här utredningen ägna en massa möda åt
            en samordning över hela linjen i någon form av olika försäkringar
            som inte har med varandra att göra. I så fall skulle nog utredningen
            få lov att sitta längre och dessutom få svårt att hitta några
            majoriteter alls.
          </note>
          <note>
            I den mån det finns samordningsfrågor som handlar om att man
            faktiskt behöver hitta kontaktpunkter mellan olika försäkringar
            är dessa däremot en väldigt viktig uppgift för utredningen. Det
            är viktigt att se på utfallet i ohälsoförsäkringen och i a-kasseförsäkringen
            och bl.a. samverka, så att man är alldeles säker på att människor
            inte ramlar mellan stolarna, mellan trygghetssystemen. Detta är
            en mycket viktig samordningsuppgift i utredningen som jag hoppas
            mycket på.
          </note>
          <note>
            Det finns naturligtvis en risk att några människor hamnar mellan
            systemen när varje försäkring renodlas på sitt sätt. Då är det
            väldigt viktigt att vi finns med och har den kunskap som utredningen
            kan skapa om var riskerna eventuellt kan finnas.
          </note>
          <note type="speaker">
            Anf. 22 SIGGE GODIN (fp)
          </note>
          <note>
            Fru talman! Anna Hedborg borde kanske vara litet försiktig med
            att ge några halva löften om att det för närvarande inte går att
            höja ersättningsnivåerna, men på sikt. Återkom då när det blir
            dags för detta - det är schystare mot väljarna att göra så.
          </note>
          <note>
            Vi i Folkpartiet räknar på vad som skall berättiga till sjukersättning.
            I dag är ju tolkningen av detta ganska vid. Vi i Folkpartiet tycker
            ändå, och sannolikt också utredningen - jag behöver kanske inte
            gå in på vad utredningen kommer fram till men jag tror inte att
            vår ståndpunkt skiljer sig från utredningens - att det är här
            vi sparar pengarna. Det är därför vi tycker att det kan vara rimligt
            med 80 % redan i dag.
          </note>
          <note>
            När det gäller utredningens möjligheter att jobba vidare är det
            inte så att vi är handfallna och inte klarar av att jobba med
            detta. Det finns en oerhört bred kompetens hos de experter m.fl.
            som sitter i utredningen. Men visst känns det litet konstigt när
            en stor del av direktiven bara faller bort och inte längre finns.
          </note>
          <note>
            Fru talman! Jag vill återkomma till frågan om tilläggsförsäkringarna
            och kommitténs uppdrag. Som statsrådet säger har vi till uppgift
            att kartlägga och analysera de avtalsreglerade och andra förekommande
            tilläggsförmåner som finns i dag. Min fråga är: I vilket syfte
            vill regeringen att vi skall göra detta? Det kan vara bra att
            få det klart för sig, för det är ju inte någon självklarhet att
            parterna på arbetsmarknaden tycker att detta är någonting för
            en statlig kommitté.
          </note>
          <note>
            Om jag har förstått dem rätt känner de sig aningen trampade på
            tårna genom att detta uppdrag begärs av kommittén. Vi jobbar för
            fullt med den uppgiften, men det kan vara bra för oss att veta
            vad man skall ha detta till. Vad skall det användas till? Det
            kan användas till många olika saker.
          </note>
          <note>
            Det vore egentligen bra om vi visste vad regeringen vill att
            vi i utredningen konkret och totalt skall uträtta. Det kanske
            rör på sig efter nyår så att vi får se vad som händer då. Låt
            mig ändå avsluta med att säga att det är helheten i sjukförsäkringen
            som är väsentlig.
          </note>
          <note>
            Naturligtvis är det också väsentligt att man skall försöka skapa
            klarhet där det finns beröringspunkter med andra försäkringar,
            så att människor inte kan gå mellan systemen.
          </note>
          <note>
            Det är också viktigt att veta att det finns en trygghet och en
            långsiktighet i systemet och i förhållandet mellan avgifter och
            ersättningsnivå på en rimlig nivå.
          </note>
          <note>
            Vi måste få med alla människor på arbetsmarknaden, så att de
            inte gör allt de kan för att på något sätt försöka ta sig ur detta
            system och skapar andra möjligheter som är billigare för höginkomsttagare
            och andra grupper som sällan är sjuka. Det är ju dessa grupper
            som ger stabiliteten i försäkringen, och detta är därför väldigt
            viktig.
          </note>
          <note>
            Anf. 23 Statsrådet ANNA HEDBORG (s)
          </note>
          <note>
            Fru talman! Sigge Godin tycker inte att jag skall säga någonting
            om nivåerna utan att ha pengar att lägga i påsen. Men jag blir
            förstås tillfrågad om den principiella inställningen till 75 %-nivån.
            Beror den på att 75 % är önskvärt eller nödvändigt? Då svarar
            jag att den beror på att det är nödvändigt. Detta är svaret på
            frågan. Svaret är alltså inte att 75 % skulle vara bättre än någon
            annan nivå.
          </note>
          <note>
            Varför skall tilläggsförsäkringarna kartläggas?
          </note>
          <note>
            Hela upplägget i Sjuk- och arbetsskadekommitténs direktiv gick
            ju ut på att försöka skapa ett offentligt samtal kring tilläggsförsäkringarna
            som skulle vara byggt på bättre kunskaper och helst ordentlig
            genomlysning av parterna själva och deras argument. Det var tanken.
            Det är naturligtvis en självklarhet - vare sig man vill eller
            ej - att om nivån i den allmänna sjukförsäkringen blir litet lägre
            så kommer ett tryck på andra typer av lösningar att uppstå här
            och där.
          </note>
          <note>
            Om man väljer andra lösningar är det väldigt viktigt för stabiliteten
            i försäkringen att dessa inte slår ojämnt och skapar ojämlikhet
            - därom tror jag vi är ganska ense. Annars blir ju också arbetsmarknaden
            instabil. I ett system som vårt kommer detta självfallet att leda
            till kompensationskrav. Det kommer också att driva fram starka
            lönekostnadsutvecklingar i framtiden om vissa grupper skall gå
            före andra utan att ha särskilt stora behov.
          </note>
          <note>
            För att över huvud taget skapa den allmänna gemensamma föreställningen
            i samhället om vad man kan ha tilläggsförsäkringar till - om de
            nu skall finnas, vilket de redan gör, för det är ju ingenting
            som har hittats på just nu - tror jag att den allmänna debatten
            och framtida förhandlingar antagligen skulle må ganska väl av
            att det offentliga samtalet innehöll en analys baserad på god
            kunskap om hur det faktiskt ser ut och vad man kan förvänta sig
            om det utvecklas olika typer av tilläggsförsäkringar på marknaden.
          </note>
          <note>
            Jag kan bara hålla med om att helheten och tryggheten är viktiga.
            Ytterst handlar våra socialförsäkringar om att man skall skapa
            ekonomisk trygghet för de försäkrade. För att fylla den funktionen
            måste systemen förstås upplevas som trygga av medborgarna.
          </note>
          <note>
            Efter ett mycket hårt budgetarbete under ett års tid har vi i
            alla fall återskapat stabilitet i statens finanser och därmed
            förutsättningar för att bibehålla välfärdssystemet, även om vi
            kan tycka att 75 % är en något begränsad nivå. Jag tycker nu att
            vi politiker borde ta chansen att ge den stabilitet som en bred
            majoritet kring en allmän inkomstbortfallsförsäkring skulle kunna
            ge.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1995/96:12 om nytt regionalt organ
            i Skåne
          </note>
          <note>
            Anf. 24 Statsrådet JAN NYGREN (s)
          </note>
          <note>
            Fru talman! Bo Bernhardsson har frågat mig dels vilka åtgärder
            jag är beredd att vidta för att genomföra en modernisering av
            den regionala offentliga förvaltningen i enlighet med de intentioner
            och mål som
          </note>
          <note>
            Regionberedningen har angivit i sitt slutbetänkande, dels vilka
            åtgärder jag kan tänka mig att vidta för att, redan 1996, en samordnad
            länssammanslagning och överföring av uppgifter från länsstyrelserna
            till ett nytt regionalt organ i Skåne skall kunna påbörjas.
          </note>
          <note>
            Regionberedningen överlämnade den 30 mars i år sitt slutbetänkande
            Regional framtid (SOU 1995:27).
          </note>
          <note>
            Betänkandet har sänts ut på en mycket bred remiss, bl.a. till
            samtliga länsstyrelser, landsting och kommuner i landet. Remisstiden
            går ut vid årsskiftet. Frågan om länsindelningen i Skåne och Västsverige
            har behandlats med förtur. Remisstiden gick ut den 2 oktober i
            år.
          </note>
          <note>
            För att skapa en effektiv och tidsenlig samhällsförvaltning behövs
            enligt min mening ett fortlöpande förändringsarbete. Genom Regionberedningen
            har ett omfattande utredningsmaterial tagits fram om de regionala
            frågorna. För regeringen har de varit väsentligt att skapa förutsättningar
            för en bred debatt om den regionala samhällsnivåns framtida uppgifter
            och organisation. Det stora antalet remissinstanser och den långa
            remisstiden är ett uttryck för detta.
          </note>
          <note>
            En grundläggande utgångspunkt för det fortsatta beredningsarbetet
            är att förslag till förändringar bör ha en stark förankring hos
            de berörda människorna liksom hos lokala och regionala samhällsorgan.
            Detta gäller inte minst i frågor som rör länsindelningen och fördelningen
            av uppgifter mellan olika förvaltningsnivåer.
          </note>
          <note>
            Regionberedningens förslag om att lägga samman
          </note>
          <note>
            Kristianstads län och Malmöhus län har fått ett starkt stöd av
            remissinstanserna i Skåne. Skilda uppfattningar har däremot kommit
            fram ifråga om val av residensstad. Länsindelningsfrågan bereds
            nu vidare i regeringskansliet. Min bedömning är att ett förslag
            bör kunna läggas fram för riksdagen i början av nästa år om att
            bilda ett nytt Skånelän fr.o.m. den 1 januari
          </note>
          <note>
            1997.
          </note>
          <note>
            När det gäller Regionberedningens förslag om ändrad uppgiftsfördelning
            på regional nivå pågår alltså remissbehandlingen. Från regeringens
            och min sida är det då naturligt att invänta remissinstansernas
            synpunkter innan ställning tas till förslagen.
          </note>
          <note type="speaker">
            Anf. 25 BO BERNHARDSSON (s)
          </note>
          <note>
            Fru talman! Jag vill börja med att tacka samordningsministern
            för svaret. Innehållet i det är naturligtvis ganska väntat i så
            måtto att Jan Nygren hänvisar till att det pågår ett remissarbete
            och att regeringen anser det naturligt att invänta remissinstansernas
            synpunkter innan man mera i detalj tar ställning till förslagen.
          </note>
          <note>
            Det är klart att det är en rimlig ståndpunkt att man skall invänta
            remisserna när det handlar om att i detalj och definitivt diskutera
            hur en lösning kan komma att se ut. Däremot vore det, tycker jag,
            fullt möjligt för regeringen och Jan Nygren att mera principiellt
            ge uttryck för en viljeinriktning när det gäller hur en modern
            regional offentlig organisation och en ändrad uppgiftsfördelning
            på regional nivå skall se ut i Skåne men också i landet i övrigt.
          </note>
          <note>
            Till det som jag tycker är spännande med Regionberedningen hör
            den analys som ligger bakom de förslag som man sedan har kommit
            fram till. En slutsats som man drar i beredningen är att samhällsutvecklingen
            kommer att öka den regionala och lokala nivåns betydelse. Då pekar
            man bl.a. på EU-inträdet och det faktum att de ekonomiska gränserna
            håller på att monteras ner. Detta öppnar då i sig för interregionalt
            samarbete inom EU. Detta leder i sin tur till ökade krav på regional
            handlingskraft och på att den regionala organisationen skall vara
            demokratiskt förankrad, vilket alltså är Regionberedningens slutsatser.
          </note>
          <note>
            Från den analysen kommer man bl.a. fram till den slutsatsen att
            det regionala utvecklingsansvaret skall föras över från länsstyrelserna
            till ett nytt regionalt organ, regionfullmäktige. Länsstyrelsernas
            roll skall renodlas till att de enbart skall vara statliga myndigheter,
            statens företrädare i regionen, länet.
          </note>
          <note>
            Fru talman! Jag är för min del övertygad om att
          </note>
          <note>
            Regionberedningen har gjort en riktig bedömning och analys av
            just vilka krav som samhällsförändringarna kommer att ställa på
            en framtida regional organisation. Jag tror ganska bestämt att
            det är så att den utveckling som vi nu ser mot ett regionernas
            Europa också kräver en förändrad regional offentlig organisation
            ungefär enligt de riktlinjer som Regionberedningen har dragit
            upp.
          </note>
          <note>
            Ett skäl - men bara ett - till att det finns ett starkt stöd
            i Skåne för Regionberedningens förslag är att det alls icke enbart
            handlar om att slå samman länen, vilket i och för sig är befogat,
            utan också om det som är nog så viktigt, nämligen att utveckla
            en sorts regionalt självstyrelsesystem och att utveckla ansvaret
            i regionerna. Till detta skall läggas - om man skall förklara
            varför stödet i Skåne är så starkt - att vi i
          </note>
          <note>
            Skåne under decennier har dragits med en regional oreda som beror
            på att vi har haft tre landstingshuvudmän, två län och ett antal
            kommunalförbund för lösandet av olika uppgifter.
          </note>
          <note>
            Det vore intressant att höra vilken syn Jan Nygren har på just
            de här mer principiella frågorna som ju faktiskt Regionberedningen
            tar upp och diskuterar.
          </note>
          <note>
            Fru talman! Jan Nygren pekar i sitt svar också på att han ser
            det som en grundläggande utgångspunkt för det fortsatta beredningsarbetet
            att förslag till ändringar bör ha en stark förankring hos de berörda
            människorna liksom hos lokala och regionala samhällsorgan. Detta
            är naturligtvis viktigt.
          </note>
          <note>
            Jag måste då understryka att det i Skåne finns ett mycket starkt
            stöd i så gott som alla partier - med vissa marginella avvikelser
            - för de förslag som Regionberedningen har lagt fram. Det gäller
            alltså förslaget om ett Skånelän men också om ett utvecklat regionalt
            utvecklingsansvar.
          </note>
          <note>
            Avslutningsvis finns det en stark opinion i Skåne som helst vill
            se Regionberedningens förslag genomfört fullt ut. Men vi får naturligtvis
            respektera det faktum att det finns andra uppfattningar i andra
            delar av landet. Det är ganska självklart att det är så. Men jag
            vill ändå fråga samordningsministern om han - i den mån man inte
            skulle kunna komma fram på den väg som vi nu kan se, nämligen
            att genomföra Regionberedningens förslag fullt ut - ser några
            alternativ som innebär att man skapar lagliga möjligheter till
            olika lösningar i olika delar av landet. Eller: Är det t.ex. möjligt
            att i väntan på en mer genomgripande reform - om vi nu skulle
            behöva vänta - att inleda en försöksverksamhet i Skåne i stort
            sett enligt den modell som Regionberedningen har skisserat? Det
            är de frågor som jag vill ställa.
          </note>
          <note type="speaker">
            Anf. 26 INGA BERGGREN (m)
          </note>
          <note>
            Fru talman! Det här är en viktig fråga, speciellt för oss i Skåne.
            Statsrådets besked att det skall lämnas ett förslag till riksdagen
            i början av nästa år om att bilda ett Skånelän tycker jag är positivt.
            Det finns en bred förankring hos skåningarna i denna fråga. Det
            är också bra att ett beslut om sammanläggning kan komma under
            1996. Då vet alla berörda vad som skall gälla för framtiden.
          </note>
          <note>
            Jag tolkar också beskedet om ett Skånelän som att regeringen
            därmed ger klartecken till landstinget
          </note>
          <note>
            Skåne. De tre sjukvårdshuvudmännen i Skåne har med stor majoritet
            enats om att från den 1 januari
          </note>
          <note>
            1999 samordna sjukvården i Skåne i ett enda landsting. Stora
            samordningsvinster kan därmed uppnås, till gagn för patienterna.
          </note>
          <note>
            Ett första steg har möjliggjorts genom propositionen till riksdagen
            om försöksverksamhet med gemensam nämnd för två eller flera landsting.
            Därmed kan den 1 januari 1996 en gemensam nämnd för M-län och
            L-län, närmare bestämt Ystads och Simrishamns sjukvårdsdistrikt,
            börja arbeta och fullgöra uppgifter enligt 10 § hälso- och sjukvårdslagen.
            Det är bra.
          </note>
          <note>
            Vidare undrar jag hur jag skall tolka statsrådets besked om att
            det i realiteten skall kunna bildas ett nytt Skånelän redan 1997.
            Är det en riktig tolkning att ett nytt Skånelän skall vara klart
            att arbeta i januari
          </note>
          <note>
            1997? Innebär det att det finns förslag om vilka uppgifter som
            den nya länsstyrelsen skall ha i en nära framtid? Här tycker jag
            att det behövs ett förtydligande.
          </note>
          <note>
            Statsrådet säger också i svaret att remissbehandling pågår när
            det gäller förslag till ändrad uppgiftsfördelning på regional
            nivå. Jag förstår till viss del att man då vill vänta med de här
            svaren. Men varför delade man egentligen på remissen och förlängde
            svarstiden så pass mycket?
          </note>
          <note>
            Regeringen har i juni 1995 även tillsatt en kommission om den
            statliga förvaltningens uppgifter och organisation. Denna skall
            inte vara klar förrän den
          </note>
          <note>
            31 december 1996. Med remissbehandling föreställer jag mig att
            beslut om förändrade uppgifter också för länsstyrelserna tidigast
            kan fattas under hösten 1997.
          </note>
          <note>
            Detta leder till ytterligare en fråga: Är det mot den här bakgrunden
            realistiskt att tro att ett gemensamt
          </note>
          <note>
            Skånelän kan kunna fungera om inte uppgiftsfördelningen och organisationen
            av den statliga förvaltningen är klar? Är det inte mer realistiskt
            att tro att den
          </note>
          <note>
            1 januari 1999 är en riktigare bedömning av när ett nytt Skånelän
            kan komma att fungera i sin helhet?
          </note>
          <note type="speaker">
            Anf. 27 BÖRJE NILSSON (s)
          </note>
          <note>
            Fru talman! Reformarbetet med en ny styresform för Skåne är en
            oerhört viktig och stor politisk fråga som i mycket hög grad berör
            hela regionen. Många människor där nere har också varit engagerade
            i den här frågan under ett stort antal år. Jag vill också säga
            att det är en känslig fråga som måste hanteras med stor skicklighet
            och varsamhet, och jag tror att statsrådet är införstådd med detta.
          </note>
          <note>
            Jag vill instämma i det Jan Nygren säger i svaret, att en grundläggande
            utgångspunkt måste vara att förslaget till förändringar har en
            stark förankring hos de berörda människorna liksom hos lokala
            och regionala samhällsorgan. Jag tror att just detta är oerhört
            viktigt för att man skall lyckas med uppgiften. Det är de lokala
            och regionala initiativen som skall styra hur regionerna skall
            se ut.
          </note>
          <note>
            Så har också skett i Skåne. Hela den här processen har vuxit
            fram underifrån. Där har mycket länge pågått en diskussion, inom
            och mellan partierna och också ute hos allmänheten, som sedan
            har övergått i en organiserad och mer ordnad process mot ett enat
          </note>
          <note>
            Skåne.
          </note>
          <note>
            Jag tycker att Regionberedningen mycket väl har fångat in diskussionen
            i Skåne och den utvecklingsprocess som har ägt rum och äger rum
            där nere. Jag tycker att beredningen har gjort ett bra arbete.
            Den har framfört mycket starka skäl för sina förslag, och liksom
            Bo Bernhardsson finner jag att det finns en oerhört positiv uppslutning
            i landskapet för beredningens förslag.
          </note>
          <note>
            En viktig del är naturligtvis det som Bo Bernhardsson pekar på,
            att ansvaret för det regionala utvecklingsarbetet flyttas över
            till landstinget som är en demokratisk församling regionalt. Jag
            ser det här som en demokratifråga av hög dignitet.
          </note>
          <note>
            Naturligtvis handlar det också om en förbättrad effektivitet,
            vilket var ett motiv för Regionberedningens förslag.
          </note>
          <note>
            Jag kan ha viss förståelse för att regeringen vill invänta remissförfarandet
            och begrunda detta. Det är självklart, och det är naturligt att
            det sker. Men jag hoppas innerligt att man fullföljer Regionberedningens
            förslag på den här punkten och helst så att det hänger ihop med
            sammanläggningsfrågan. Jag tror att det är ganska viktigt. Jag
            följer ju den fråga som Bo
          </note>
          <note>
            Bernhardsson ställde och instämmer i den. Om det inte finns något
            rikstäckande motiv, kanske det finns andra alternativ för Skånes
            vidkommande.
          </note>
          <note>
            Något som jag också vill ange som viktigt i Skånefrågan är att
            det råder en mycket stor enighet om att man måste undvika en fortsatt
            slagsida mot Västskåne. Det är absolut nödvändigt att uppnå en
            balans i regionen och att hela landskapet utvecklas på ett positivt
            sätt. Jag finner att det val av huvudort för länsförvaltningen
            som Regionberedningen har gjort i sitt betänkande ger uttryck
            för detta. Beredningen har föreslagit Kristianstad. Kristianstad
            har ingått i diskussionen i Skåne under flera år och har också
            direkt uttalats. Jag menar att det här inte får spelas bort. Det
            är viktigt för att uppnå en balans i landskapet.
          </note>
          <note>
            Jag hoppas alltså att regeringen håller fast vid
          </note>
          <note>
            Regionberedningens förslag. Gör man det så har detta också mycket
            stora förutsättningar att gå i lås och lyckas.
          </note>
          <note>
            Anf. 28 Statsrådet JAN NYGREN (s)
          </note>
          <note>
            Fru talman! Först vill jag säga till Bo Bernhardsson att det
            i och för sig inte är svårt att säga att det regionala och lokala
            samarbetet blir mer och mer betydelsefullt. Som jag har uppfattat
            situationen ligger ändå grunden för det lokala arbetet i kommunerna.
          </note>
          <note>
            Det är där som stommen ligger för mycket av det arbete som görs
            regionalt.
          </note>
          <note>
            Som en fortsättning på detta kan man fråga varför regeringen
            valde att dela på frågorna och ge en utökad remisstid för de frågor
            som rör kompetensfördelning.
          </note>
          <note>
            Det hade delvis att göra med detta som ni själva beskriver, nämligen
            att man i Skåne förvisso är förhållandevis överens, också mellan
            kommunerna. Men situationen är inte likadan runt om i landet.
            Tvärtom har det i Regionberedningens släptåg också dykt upp en
            diskussion som i hög grad handlar om kommunernas förhållande till
            denna regionala samverkan, vilken på olika ställen i landet har
            beskrivits på litet olika sätt.
          </note>
          <note>
            Vi menade då att det är rimligt att vi genomför det här i två
            olika tempo. Då ger vi en rimlig chans till en vettig diskussion
            ute i landet om kompetensfrågorna men separerar länsgränsdiskussionerna
            så att inte denna mer formella diskussion blir lidande av en diskussion
            om kompetensfördelningen. De här två kan faktiskt köras på två
            olika spår.
          </note>
          <note>
            Jag har vid kontakter med Skånestyrelsen sagt att det nog inte
            är någon tvekan om att just Skåne lämpar sig för försöksverksamhet
            just därför att man, vilket åtminstone är mitt intryck, är så
            pass överens. Däremot är jag inte alldeles säker på att tiden
            är mogen för en slutsats vad gäller nationen i sin helhet när
            det gäller kompetensfördelningsfrågorna mellan exempelvis stat
            och ett eventuellt regionalt organ. Men varför då inte nyttja,
            om jag får använda det uttrycket,
          </note>
          <note>
            Skåne som försöksplats med tanke på situationen där?
          </note>
          <note>
            Hur det kan se ut vill jag återkomma till och inte ta ställning
            till. Men det vore onekligen att missa en chans, om man inte gjorde
            något i den riktningen i
          </note>
          <note>
            Skåne.
          </note>
          <note>
            Till Inga Berggren vill jag säga att det är så ordnat att det
            är finansministern som ansvarar för kommunfrågorna. Det gör att
            jag i formell mening måste hänvisa till finansministern i det
            här fallet. Men jag tror att jag vågar säga så pass mycket som
            att de signaler som har kommit från Finansdepartementet och finansministern
            har varit positiva till ett arrangemang med ett stort landsting
            i Skåne. Men för ordningens skull vill jag ändå säga att den diskussionen
            bör föras med finansministern.
          </note>
          <note>
            Inga Berggrens fråga om uppgifter kontra länssammanslagning har
            jag egentligen svarat på genom att jag svarade på Bo Bernhardssons
            fråga om varför vi delade på det. Jag tror att om man skall slå
            samman de två länen i Skåne, så tjänar alla inblandade parter
            på att det går så fort som möjligt, därför att det handlar om
            personalansvar, planering m.m. Att en sammanslagning måste föregås
            av bl.a. diskussioner i en organisationskommitté är det väl ingen
            tvekan om, men jag tror att det vore olyckligt att dra ut på det
            i tid därför att det lätt skapar onödiga störningar i det administrativa
            arbetet. Det är jobbigt för personal att vänta på besked om vilka
            som skall få vara kvar osv.
          </note>
          <note>
            Börje Nilsson, jag uppfattade inlägget som ett budskap om vilken
            stad i Skåne som skall vara residensstad. Jag väljer i nuläget
            att avstå från att ha någon uppfattning i den frågan. Det är en
            fråga som får anstå tills allt annat har putsats färdigt. Men
            visst kommer regeringen när propositionen läggs fram att ha en
            uppfattning om vilken av de städer som nu är aktuella som skall
            bli residensstad. Men när vi nu talar om litet större länskonstruktioner,
            så öppnar det också en diskussion för litet nytänkande när det
            gäller organisationsstrukturer. Även om man sannolikt och nödvändigtvis
            kommer att peka ut en residensstad skall man nog vara klar över
            att läget är sådant att det inte räcker med att ha verksamhet
            på bara ett ställe.
          </note>
          <note>
            Så är det ju inte heller i dag i en del större län. Men jag tror
            att det finns utrymme för litet nytänkande när det gäller länsstyrelsens
            administration, som vi också skall ta till vara.
          </note>
          <note type="speaker">
            Anf. 29 BO BERNHARDSSON (s)
          </note>
          <note>
            Fru talman! Jag tänkte uppehålla mig litet vid detta med remissinstansernas
            synpunkter. I och för sig råder det i Skåne rätt stor enighet
            om Regionberedningens förslag, men det förekommer en del kritik
            från andra håll.
          </note>
          <note>
            Det är ganska självklart att man skall ta hänsyn till remissinstansernas
            synpunkter. Men samtidigt måste man i det här sammanhanget påpeka
            att det handlar om att de regionala samhällsorgan som är remissinstanser
            också är de som skall förändras. Det är deras roller som skall
            förändras relativt radikalt. Detta måste man ha med i tankarna.
            Åtminstone jag har en misstanke om att det finns en inneboende
            konservativ kraft i alla strukturer, hos länsstyrelser, landshövdingar,
            landsting och kommuner. När deras roller skall förändras, som
            det här handlar om, är det rätt rimligt att anta att de återfinns
            i remissynpunkterna.
          </note>
          <note>
            Vår uppgift som rikspolitiker är då, inte minst från detta perspektiv,
            att så gott det går frigöra framtidsdiskussionen om hur den regionala
            organisationen bör se ut från de låsningar som just kan bero på
            att remissinstanser av begripliga skäl talar väldigt mycket i
            egen sak. Men det finns ändå anledning att försöka lyfta blicken
            och se vad det finns för behov av att modernisera den offentliga
            förvaltningen, vilket är litet grand av vad detta skall handla
            om.
          </note>
          <note>
            Det är inte heller svårt att hitta exempel på ganska grava missförstånd
            i debatten om Regionberedningens förslag. En diskussion som har
            utvecklats är den mellan Kommunpartiet och Landstingspartiet.
            Kommunpartiet finns ju representerat i alla partier - i mitt parti
            och i Inga Berggrens. Landstingspartiet finns också representerat
            där.
          </note>
          <note>
            När Regionberedningen presenterade sitt förslag var det i några
            tidningar krigsrubriker i stil med att nu skulle landstingen ta
            över. Naturligtvis ser Kommunpartiet detta som ett hot.
          </note>
          <note>
            Vad vi måste betona är att det faktiskt inte är landstinget som
            tar över om man genomför Regionberedningens förslag. Som jag ser
            det försvinner landstingen. I stället för en sjukvårdsorganisation
            på regional nivå får vi en ny modern organisation som har ett
            utvecklingsansvar och som sysslar med regional näringspolitik
            och en massa andra frågor som egentligen inte alls är landstingsfrågor.
            Det är ju mer en praktisk fråga att man konstitutionellt går via
            landstinget, tycker jag.
          </note>
          <note type="speaker">
            Anf. 30 INGA BERGGREN (m)
          </note>
          <note>
            Fru talman! Jag vill efter dessa inlägg utveckla några ytterligare
            tankar.
          </note>
          <note>
            Under förra mandatperioden arbetade man i Skåne i den s.k. Fempartsgruppen
            och lade fram förslag om försöksverksamhet med förändrad regional
            uppgiftshantering i Skåne. Efter det allmänna valet förra hösten
            har man fortsatt att arbeta med dessa frågor genom att tillsätta
            något som man kallar för Skånestyrelsen. Skånestyrelsen är en
            interimstyrelse som enligt sitt uppdrag skall arbeta tills ett
            Skåneförbund bildas.
          </note>
          <note>
            Därför tycker jag att det verkar positivt i så måtto att
          </note>
          <note>
            Jan Nygren talar om att Skåne skulle passa bra för en försöksverksamhet
            när det gäller regionala frågor.
          </note>
          <note>
            Jag vill också ta upp en tråd som gäller vad Moderaterna i Skåne
            säger i yttrandet över Regionberedningens förslag. I ett särskilt
            yttrande säger man:
          </note>
          <note>
            Enligt Moderaternas uppfattning bör ansvaret för de regionala
            utvecklingsfrågorna ligga hos lokala och regionala företrädare
            för medborgarna och inte på statlig nivå. Själva huvudmannaskapet
            för de regionala utvecklingsfrågorna bör enligt vår uppfattning
            ligga i ett obligatoriskt kommunalförbund mellan landsting och
            kommuner, i vårt fall omfattande hela Skåne.
          </note>
          <note>
            I övrigt instämmer man i Skånestyrelsens yttrande.
          </note>
          <note>
            Enligt min syn innebär detta inte ett regionalt fullmäktige eller
            annat organ med beskattningsrätt.
          </note>
          <note>
            Det betyder inte heller att statliga uppgifter skall överföras
            till landstinget. Jag tycker att landstingen skall avskaffas på
            sikt.
          </note>
          <note>
            Alla vi talare här har varit inne på att regionerna kommer att
            få en allt större betydelse i framtiden. Jag ser det som viktigt
            att beslutanderätten förs ned så nära de enskilda människorna
            som möjligt.
          </note>
          <note>
            Den gemensamma propån från Skånestyrelsen visar att det är på
            det lokala och det regionala planet som förändringar växer fram.
            Där finns också de bästa förutsättningarna att utveckla samverkan
            mellan kommunerna i frågor som är viktiga för framtiden.
          </note>
          <note>
            Därför är beskedet från regeringen genom Jan Nygren positivt.
            Det innebär att man sätter ett verktyg i händerna på dem som vill
            bringa ordning i den regionala röran till gagn för medborgarna
            i Skåne.
          </note>
          <note>
            Ytterligare en liten fråga: Är statsrådet berett att ge ytterligare
            besked till alla dem som nu arbetar med de regionala frågorna?
            Vilken tidtabell arbetar regeringen efter, t.ex. när det gäller
            uppgiftsfördelning, organisation och styrning av statlig förvaltning?
          </note>
          <note type="speaker">
            Anf. 31 BÖRJE NILSSON (s)
          </note>
          <note>
            Fru talman! Mycket riktigt var det jag sade tidigare ett budskap
            till statsrådet, men jag finner också att jag har starkt stöd
            för det jag säger.
          </note>
          <note>
            Som ett mål i Skånefrågan har också ingått att man skall ha balans
            i landskapet, komma bort från den slagsida som finns. Det har
            också Regionberedningen fångat upp mycket skickligt. Man har förstått
            den diskussion som förts i Skåne. Där nere har detta så att säga
            ingått i hela utredningsprocessen och i diskussionen. Det är också
            direkt uttalat. Jag tycker att det är viktigt att man håller fast
            vid detta.
          </note>
          <note>
            Den här frågan är ganska skör. Skall man lyckas med Skånefrågan
            i framtiden, ett enat Skåne och ett parlament, är det nog viktigt
            att man känner till detta.
          </note>
          <note>
            Jag tycker att regionberedningen har hamnat rätt på den punkten.
          </note>
          <note>
            Det är också oerhört intressant att man här kan öppna för ett
            nytänkande i organisationsstrukturen, som statsrådet anger. Här
            kan man mycket väl tänka sig att man delar administrationen och
            länsuppgifterna över hela landskapet. Det är tänkbart i framtiden.
          </note>
          <note>
            Anf. 32 Statsrådet JAN NYGREN (s)
          </note>
          <note>
            Fru talman! Bo Bernhardssons beskrivning av de krafter som rör
            sig i den här debatten äger i huvudsak sin giltighet. Hur gärna
            man än skulle vilja tänka bort detta faktum går det inte. De är
            vid handen. Vare sig det är kommunpartiet, landstingspartiet eller
            statspartiet kommer vi inte runt att det finns sådana intressen.
          </note>
          <note>
            Det var återigen ett av motiven till att vi förlängde remisstiden.
            Vi var oroliga för att om man skulle kräva snabba besked skulle,
            om jag får uttrycka det så, de här krafterna snabbt formera sig
            till ganska väntade svar. Därför tyckte vi att det var rimligt
            att man fick en chans att ta litet längre tid på sig.
          </note>
          <note>
            Jag vill också gärna tillägga att EU-inträdet har medfört förutsättningar
            som bör föras in i den här diskussionen. De var förvisso kända
            i en mer teoretisk mening tidigare, men vi börjar nu få en del
            praktiska erfarenheter.
          </note>
          <note>
            Det är klart att vi allvarligt måste fundera över hur nationalstaten,
            om jag får använda det något högtidliga uttrycket, skall möta
            de regionala kraven. Man kan å ena sidan säga att regionerna,
            i den mening vi nu talar om dem, är lagom stora när det gäller
            att ta hand om en del fattade beslut, t.ex. när det gäller EU-
          </note>
          <note>
            pengar och strukturfondspengar. Å andra sidan vet vi att den
            typen av regioner är alldeles för små när vi talar om påverkan
            i EU-strukturen. Då krävs det annat. Då kanske till och med nationen
            Sverige är för liten. Det krävs samverkan med andra för att åstadkomma
            någonting.
          </note>
          <note>
            Vi vet också att det i förlängningen av de mest utrerade debattinläggen
            kring ökat regionalt självstyre ligger risker för ökade regionala
            orättvisor. Jag tycker att man skall ha med sig det, utan att
            på något sätt försöka lägga sordin på den entusiasm som vi just
            nu möter ute i många regioner, i Västsverige, i Skåne, i sydöstra
            Sverige och i norr. Men det kräver litet tankeverksamhet för att
            hitta den korrekta formen, där staten möter regionerna och där
            också nationalstaten skall möta Europa.
          </note>
          <note>
            Det finns, som Inga Berggren säger, litet olika förslag i den
            här diskussionen. Det talas om regionalförbund som en teknik.
            Andra talar om ett utvecklat ansvar för landstinget. Andra i sin
            tur talar om ett mycket tydligt regionalt parlament. Här krävs
            att man sorterar begreppen.
          </note>
          <note>
            Det är här någonstans som jag avstår från att ha någon uppfattning
            annat än att jag konstaterar att det vid sidan av Skåne finns
            väldigt många olika uppfattningar runt om i landet. Det är därför
            jag inte tror att tiden nu är mogen för ett slutgiltigt ställningstagande,
            men säger igen att det vore oerhört dumt av oss att inte utnyttja
            den enighet som finns i Skåne för att pröva någon eller några
            modeller. Det får vi återkomma till.
          </note>
          <note>
            I tidsplanen ligger en proposition tidigast sent våren 1996.
            Där försöker vi döma av den här kompetensfrågediskussionen åtminstone
            i sina delar. Förändringsarbetet när det gäller offentlig förvaltning
            pågår självfallet ständigt. Även om det kan låta avlägset skall
            den Wickbomska kommissionen lägga fram ett förslag vid årsskiftet
            1996/97, och det är inte särskilt långt borta.
          </note>
          <note>
            Även här kan det komma en del synpunkter som rör andra principer
            när det gäller regeringens och riksdagens förhållande till sina
            myndigheter och naturligtvis också centralmaktens förhållande
            till sina regioner. Det är möjligt att en del av de frågor som
            tas upp i den Wickbomska kommissionen kommer att beröra också
            den här diskussionen. Det får vi ta ställning till under våren.
          </note>
          <note>
            Det är den konkreta tidsplanen. Förhoppningsvis kommer en proposition
            i ämnet tidigast sent i vår.
          </note>
          <note>
            Men vi kommer naturligtvis kontinuerligt att återkomma när det
            gäller frågor om statlig förvaltning, framför allt som denna nu
            är under utredning.
          </note>
          <note>
            Till Börje Nilsson kan jag bara säga att jag har uppfattat budskapet,
            både i skrift och muntligt. Jag återkommer i ärendet så småningom.
          </note>
          <note type="speaker">
            Anf. 33 BO BERNHARDSSON (s)
          </note>
          <note>
            Fru talman! I den diskussion Jan Nygren nu tar upp om hur stora
            regionerna i Europa egentligen måste vara för att kunna påverka
            tror jag att vi är rätt överens. Även om det går ett rykte om
            att vi skåningar är dryga och självtillräckliga, så tror jag inte
            att vi räcker till. Vi måste förlita oss på den svenska nationalstaten
            när det gäller att påverka och driva opinionen i Bryssel.
          </note>
          <note>
            Vi vill ändå ha en ny regional organisation för att handha en
            del frågor som är lämpliga att lägga där.
          </note>
          <note>
            Jag skulle vilja avsluta med att säga att jag tror att det är
            rätt viktigt att man inte bara gör en sammanslagning av länen
            i Skåne utan att man samtidigt också förändrar uppgifterna. Det
            är viktigt att man hittar en modell för att, via försöksverksamhet
            eller vad det nu kan vara, göra detta samtidigt. Jag inbillar
            mig att det blir litet märkligt att först i ett steg göra en ny
            länsindelning, men med de gamla uppgifterna, och sedan om ett
            tag göra en ny förändring. Det verkar rätt logiskt att man, när
            man ändå gör en förändring av länsindelningen, också förändrar
            kompetens- och uppgiftsfördelningen på den regionala nivån i Skåne.
          </note>
          <note>
            För mig är det rätt logiskt att man inte rör om i länsorganisationen
            två eller flera gånger.
          </note>
          <note>
            Jag tror att förväntningarna på det här egentligen är rätt stora
            i Skåne. För det första ser vi det som en historik chans att komma
            ifrån den regionala röra vi har pratat om, och för det andra är
            det ett sätt att få en ändamålsenlig och modern regional organisation
            i landskapet.
          </note>
          <note type="speaker">
            Anf. 34 INGA BERGGREN (m)
          </note>
          <note>
            Fru talman! Till vad jag tidigare har sagt vill jag till slut
            lägga att jag tycker att det är bra med de förtydliganden vi har
            fått av statsrådets svar till Bo
          </note>
          <note>
            Bernhardsson. Min förhoppning är att fler sådana kommer i propositionen
            och att Jan Nygren då har hunnit tänka ytterligare ett steg, som
            aviserades här.
          </note>
          <note>
            Jag vill än en gång upprepa att jag naturligtvis tycker att det
            är positivt att det blir ett Skånelän, även om jag har samma invändningar
            som Bo Bernhardsson. Det hade varit bäst om man samtidigt hade
            klarat av frågan om den kompetens och de uppgifter som det nya
            länet skall ha. Jag ber att få tacka för svaret.
          </note>
          <note>
            Anf. 35 Statsrådet JAN NYGREN (s)
          </note>
          <note>
            Fru talman! Jag vill säga till Bo Bernhardsson att om man skulle
            välja att göra en slutgiltig förändring av kompetensfördelningen
            i Skåne eller annorstädes så vore det högst rimligt att man valde
            att göra detta samtidigt som man gör länsförändringen. Men talar
            vi om försöksverksamhet tvingas vi ta hänsyn till en annan sak.
            Försöksverksamheten kan antingen permanentas eller så kan man
            återgå till det gamla. Det är det vi måste ha i bakhuvudet när
            vi tittar på konstruktionerna. Det är därför inte alldeles säkert
            att man använder sig av samma teknik om man genomför en försöksverksamhet
            som när man gör en långsiktig förändring.
          </note>
          <note>
            Avslutningsvis vill jag säga till Inga Bergren att jag självklart
            hoppas, och vet, att det kommer ytterligare förtydliganden i propositionen.
            Det är bara det att jag, som jag sade inledningsvis, i alla fall
            vad avser kompetensfrågorna inte vill föregå remissomgången.
          </note>
          <note>
            Vi vill naturligtvis läsa av detta. Det finns säkert möjlighet
            att återkomma till kammaren senare.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motioner
          </note>
          <note>
            1995/96:N20 och N21 till näringsutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1995/96:35 En ny lag om vissa internationella sanktioner
          </note>
          <note>
            1995/96:110 Riktlinjer för åklagarväsendets organisation
          </note>
          <note>
            1995/96:113 Svenskt deltagande i fredsstyrka i f.d.
          </note>
          <note>
            Jugoslavien
          </note>
          <note>
            1995/96:115 En ny lag om domstolsärenden
          </note>
          <note>
            Förslag
          </note>
          <note>
            1995/96:RB2 Förslag till lag om vissa äldre sedlar
          </note>
          <note>
            1995/96:RR3 Riksdagens revisorers förslag angående samordnad
            länsförvaltning
          </note>
          <note>
            1995/96:TK2 Skrivelse från talmanskonferensen med förslag till
            indelning av budgeten i utgiftsområden
          </note>
          <note>
            Motioner
          </note>
          <note>
            med anledning av prop. 1995/96:109 Skattelättnad för riskkapital,
            m.m.
          </note>
          <note>
            1995/96:Sk22 av Ronny Korsberg m.fl. (mp)
          </note>
          <note>
            1995/96:Sk23 av Per Rosengren m.fl. (v)
          </note>
          <note>
            1995/96:Sk24 av Elver Jonsson m.fl. (fp, kds)
          </note>
          <note>
            1995/96:Sk25 av Bo Lundgren m.fl. (m)
          </note>
          <note>
            1995/96:Sk26 av Göran Magnusson m.fl. (s, c)
          </note>
          <note>
            1995/96:Sk27 av Michael Stjernström m.fl. (kds)
          </note>
          <note>
            1995/96:Sk28 av Isa Halvarsson och Karin Pilsäter
          </note>
          <note>
            (fp)
          </note>
          <note>
            med anledning av prop. 1995/96:112 Ändring i lagen
          </note>
          <note>
            (1973:1199) om ersättning från den internationella oljeskadefonden
          </note>
          <note>
            1995/96:L23 av Dan Ericsson (kds)
          </note>
          <note>
            med anledning av förs. 1995/96:TK1 Skrivelse från talmanskonferensen
            med förslag till reform av spörsmålsinstituten
          </note>
          <note>
            1995/96:K12 av Margitta Edgren m.fl. (fp)
          </note>
          <note>
            Konstitutionsutskottets betänkanden
          </note>
          <note>
            1995/96:KU10 Sjukvårdssamverkan mellan landsting
          </note>
          <note>
            1995/96:KU16 Vilande förslag om avbrytande av tillståndsgivningen
            på lokalradioområdet
          </note>
          <note>
            Finansutskottets betänkanden
          </note>
          <note>
            1995/96:FiU2 Ändringar i lagen om allemanssparande, m.m.
          </note>
          <note>
            1995/96:FiU3 Försäljning av vissa högskolefastigheter vid Chalmers
            tekniska högskola i Göteborg, m.m.
          </note>
          <note>
            1995/96:FiU4 Riksdagens revisorers verksamhet under budgetåret
            1994/95
          </note>
          <note>
            Justitieutskottets betänkanden
          </note>
          <note>
            1995/96:JuU6 Samhällstjänst
          </note>
          <note>
            1995/96:JuU7 Tvåpartsprocess m.m. i de allmänna förvaltningsdomstolarna
          </note>
          <note>
            1995/96:JuU8 Rwandatribunalen
          </note>
          <note>
            1995/96:JuU9 Frister vid anhållande och häktning
          </note>
          <note>
            1995/96:JuU10 Europarådets förverkandekonvention
          </note>
          <note>
            Utrikesutskottets betänkanden
          </note>
          <note>
            1995/96:UU8 Nordiska samarbetsöverenskommelsen
          </note>
          <note>
            1995/96:UU10 Europa-Medelhavsavtalet med Tunisien
          </note>
          <note>
            Försvarsutskottets betänkande
          </note>
          <note>
            1995/96:FöU1 Totalförsvarets förnyelse
          </note>
          <note>
            Socialutskottets betänkanden
          </note>
          <note>
            1995/96:SoU4 Barn och ungdom
          </note>
          <note>
            1995/96:SoU6 Barnbidrag m.m.
          </note>
          <note>
            1995/96:SoU7 Vissa ändringar i smittskyddslagen, m.m.
          </note>
          <note>
            1995/96:SoU8 Ekonomisk reglering mellan landsting och kommuner
            med anledning av ökat kommunalt ansvar för psykiskt störda
          </note>
          <note>
            Kulturutskottets betänkande
          </note>
          <note>
            1995/96:KrU4 Pliktexemplarslagen, m.m.
          </note>
          <note>
            Arbetsmarknadsutskottets betänkande
          </note>
          <note>
            1995/96:AU4 Anställning med lönebidrag
          </note>
          <note>
            Sammansatta utrikes- och försvarsutskottets betänkande
          </note>
          <note>
            1995/96:UFöU1 Sveriges säkerhetspolitik
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 november
          </note>
          <note>
            1995/96:35 av Margareta E Nordenvall (m) till socialministern
            om bidragsfusk
          </note>
          <note>
            1995/96:36 av Peter Eriksson (mp) till miljöministern om skyddet
            av ozonskiktet
          </note>
          <note>
            den 30 november
          </note>
          <note>
            1995/96:37 av Sten Andersson (m) till justitieministern om förbud
            mot politiska symboler, m.m.
          </note>
          <note>
            1995/96:38 av Per Unckel (m) till utbildningsministern om forskningsstiftelserna
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 5 december.
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 28 november
          </note>
          <note>
            1995/96:141 av Ingvar Eriksson (m) till kulturministern om de
            historiska guldfynden i Norra Björke
          </note>
          <note>
            1995/96:142 av Lisbeth Staaf-Igelström (s) till försvarsministern
            om FN-personalens förmåner
          </note>
          <note>
            den 27 november
          </note>
          <note>
            1995/96:143 av Gudrun Schyman (v) till försvarsministern om Kockums
            Thailandsaffär
          </note>
          <note>
            1995/96:144 av Bengt Hurtig (v) till finansministern om EU-direktiv
            till skydd för arbetstagare vid överlåtelse av företag
          </note>
          <note>
            den 30 november
          </note>
          <note>
            1995/96:145 av Eva Zetterberg (v) till statsministern om export
            av krigsmateriel till Indonesien
          </note>
          <note>
            1995/96:146 av Gudrun Lindvall (mp) till jordbruksministern om
            naturlaxen
          </note>
          <note>
            1995/96:147 av Elver Jonsson (fp) till statsministern om statliga
            företags representation
          </note>
          <note>
            den 1 december
          </note>
          <note>
            1995/96:148 av Chatrine Pålsson (kds) till socialministern om
            familjens och skolans roll för att motverka våld
          </note>
          <note>
            1995/96:149 av Birger Schlaug (mp) till statsrådet Jan
          </note>
          <note>
            Nygren om en granskning av Kockums påstådda utbetalningar till
            Thailand
          </note>
          <note>
            1995/96:150 av Chatrine Pålsson (kds) till socialministern om
            demensvården
          </note>
          <note>
            1995/96:151 av Chatrine Pålsson (kds) till justitieministern
            om narkotikapåverkade bilförare
          </note>
          <note>
            1995/96:152 av Chatrine Pålsson (kds) till justitieministern
            om tystnadsplikt inom sjukvården
          </note>
          <note>
            1995/96:153 av Bo Lundgren (m) till näringsministern om förutsättningar
            för lokaliseringsbeslut
          </note>
          <note>
            1995/96:154 av Inger René (m) till justitieministern om tillsättning
            av en datalagskommitté
          </note>
          <note>
            1995/96:155 av Bo Lundgren (m) till finansministern om kommunala
            skattehöjningar
          </note>
          <note>
            1995/96:156 av Bo Lundgren (m) till statsrådet Anna
          </note>
          <note>
            Hedborg om förmånsanknytningen av sociala avgifter
          </note>
          <note>
            1995/96:157 av Bo Lundgren (m) till statsrådet Anna
          </note>
          <note>
            Hedborg om egenavgifter i sjukförsäkringen
          </note>
          <note>
            1995/96:158 av Lennart Fridén (m) till kulturministern om svensk
            blåsmusik
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 5 december.
          </note>
          <note>
            11 § Kammaren åtskilde kl. 14.03.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
