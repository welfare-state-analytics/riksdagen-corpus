<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--46</head>
          <docDate when="1996-01-26">1996-01-26</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <u>
            <seg>
              _____________________________________________________________________
            </seg>
          </u>
          <note>
            1 § Aktuell debatt: Flyktingpolitiken
          </note>
          <note type="speaker">
            Anf. 1 MARIANNE SAMUELSSON (mp)
          </note>
          <u>
            <seg>
              Fru talman! Till UD:s skrift om barnkonventionen har Sten Andersson
              skrivit ett förord som man åtminstone kan tolka så, att socialdemokraterna
              är mycket stolta över att man har lyckats driva igenom barnkonventionen;
              man säger sig ha varit pådrivande.
            </seg>
          </u>
          <u>
            <seg>
              Sverige var ett av de första länder som ratificerade konventionen
              om barns rättigheter. Därmed har vi åtagit oss att garantera dessa
              rättigheter för alla barn och ungdomar i vårt eget land. Låt oss
              ta vara på dessa möjligheter att förbättra villkoren för varje
              individ i den nya generationen!
            </seg>
          </u>
          <u>
            <seg>
              När man läser dessa ord och jämför dem med den senaste tidens
              händelser undrar man: Vart är Socialdemokraterna på väg? "Signalerna"
              skiljer sig helt från det språk som förordet till skriften om
              barnkonventionen talar: Man utvisar barn och ungdomar.
            </seg>
          </u>
          <u>
            <seg>
              Utvisningen av Åselefamiljen är väl den händelse som är allra
              tydligast. Det är också den som har gjort att vi i Miljöpartiet
              har krävt en debatt i invandrarfrågorna.
            </seg>
          </u>
          <u>
            <seg>
              Bröderna i Lidköping är ett annat fall som också tyder på att
              man inte längre bryr sig om barnkonventionen.
            </seg>
          </u>
          <u>
            <seg>
              Listan över fall som man kan ifrågasätta utifrån barnkonventionen
              eller Genèvekonventionen skulle kunna göras mycket lång.
            </seg>
          </u>
          <u>
            <seg>
              Det har också uppgivits att Invandrarverket har överkapacitet
              och därför startar en klappjakt på gamla ärenden. Det är så att
              man blir mörkrädd! Man kan återigen höra talas om angiveri inom
              svensk flyktingpolitik. Detta är horribelt. Och det är inkonsekvent.
            </seg>
          </u>
          <u>
            <seg>
              Om Invandrarverket har överkapacitet bör man väl använda den
              på bättre sätt än till att jaga flyktingar som har kommit hit
              för fyra, fem eller sex år sedan?
            </seg>
          </u>
          <u>
            <seg>
              Jag vill i dag ha ett svar på frågan vart Socialdemokraterna
              är på väg i denna för oss så angelägna och viktiga fråga.
            </seg>
          </u>
          <note>
            Anf. 2 Statsrådet LEIF BLOMBERG (s)
          </note>
          <u>
            <seg>
              Fru talman! Att det finns många flyktingar i världen är redan
              välkänt för alla. Låt mig bara påminna om att FN:s flyktingkommissarie
              anger att ungefär 50
            </seg>
          </u>
          <u>
            <seg>
              miljoner människor har tvingats på flykt utanför sitt lands gränser
              eller är på flykt inom det egna landet.
            </seg>
          </u>
          <u>
            <seg>
              Ännu fler har mer eller mindre frivilligt ryckt upp sina rötter
              för att söka sig en bättre tillvaro någon annanstans.
            </seg>
          </u>
          <u>
            <seg>
              Låt oss inte heller glömma alla de människor som lever under
              liknande förtryck och under liknande miserabla förhållanden men
              som - i varje fall inte än
            </seg>
          </u>
          <u>
            <seg>
              - har valt flykten som utväg.
            </seg>
          </u>
          <u>
            <seg>
              Hur skall vi som land förhålla oss till den här verkligheten?
              Vad kan vi göra för att ge vårt bidrag till kampen för mänskliga
              rättigheter, till kampen för anständiga levnadsvillkor, för att
              på sikt skapa en tryggare värld för oss själva och våra barn?
              Vad kan vi göra inom ramen för flyktingpolitiken?
            </seg>
          </u>
          <u>
            <seg>
              Låt oss först se på den invandring vi haft och för närvarande
              har!
            </seg>
          </u>
          <u>
            <seg>
              Sedan 1950 har omkring 1 700 000 människor invandrat till vårt
              land från andra länder. Ca 900 000
            </seg>
          </u>
          <u>
            <seg>
              har lämnat landet. En del av dem har också varit svenska medborgare.
              1950 fanns knappt 200 000 som var födda i utlandet. Nu är antalet
              betydligt över
            </seg>
          </u>
          <u>
            <seg>
              900 000.
            </seg>
          </u>
          <u>
            <seg>
              Ungefär en tredjedel har kommit av politiska skäl eller på grund
              av svåra förhållanden i sitt hemland.
            </seg>
          </u>
          <u>
            <seg>
              Omkring en tredjedel har kommit i huvudsak för att arbeta här,
              särskilt under 60-talet. Cirka en tredjedel har kommit som anhörig
              till någon som redan bor här i Sverige.
            </seg>
          </u>
          <u>
            <seg>
              Under det senaste årtiondet har invandringen från ett antal länder
              varit ganska stabil med sammanlagt ca
            </seg>
          </u>
          <u>
            <seg>
              20 000 personer per år. Därtill kommer att vi har haft en tilltagande
              invandring från enskilda länder, som brukar vara i några få år,
              i samband med kriser av olika slag. Senast har det rört sig om
              f.d. Jugoslavien,
            </seg>
          </u>
          <u>
            <seg>
              Somalia och Irak. Sammantaget har antalet asylsökande ökat kraftigt
              sedan mitten av 80-talet.
            </seg>
          </u>
          <u>
            <seg>
              Utvecklingen har varit ganska likartad i övriga västeuropeiska
              länder med mycket kraftig ökning av antalet asylsökande från mitten
              av 80-talet till början av 90-talet.
            </seg>
          </u>
          <u>
            <seg>
              En studie för ett par år sedan visade att många haft skyddsbehov
              och har fått stanna, medan andra fått stanna trots att de enligt
              den nationella lagstiftningen har saknat skyddsskäl. Detta har
              varit förenat med stora samhällskostnader, som inte har kommit
              världens flyktingar till del. Därför har ett omfattande förändringsarbete
              skett i alla de berörda länderna de senaste åren, med bevarad
              uppslutning kring flyktingkonventionen som grund.
            </seg>
          </u>
          <u>
            <seg>
              FN:s flyktingkommissarie har konstaterat att det förekommer missbruk
              av asylsystemen och har också uttryckt oro för att detta kan underminera
              ländernas uppslutning kring asylrätten. Flyktingkommissarien har
              därför visat förståelse för att länderna försökt stävja detta
              missbruk.
            </seg>
          </u>
          <u>
            <seg>
              När jag sett tillbaka på det senaste decenniet har jag dragit
              två slutsatser. Den ena är att vi har kunnat hjälpa många enskilda,
              utsatta människor och att detta i princip har varit riktigt. Den
              andra är att vi inte har varit tillräckligt bra på att använda
              våra trots allt relativt små resurser på ett solidariskt sätt
              för de utsatta länderna, folken och de skyddsbehövande i världen.
            </seg>
          </u>
          <u>
            <seg>
              Vilken politik skulle då vara bättre än den vi hittills har fört?
              Låt mig kort skissera några av grunderna för en framtida svensk
              politik som jag tror på.
            </seg>
          </u>
          <u>
            <seg>
              En princip jag tror på är att ge skydd och stöd åt största möjliga
              antal. Resurserna är begränsade, behoven närmast omättliga. För
              Sveriges del betyder det att våra samlade resurser måste användas
              där de gör mest nytta - det behöver inte alltid vara i Sverige.
            </seg>
          </u>
          <u>
            <seg>
              Jag tror på global solidaritet och flyktingförebyggande insatser
              ute i världen. Vi är redan ett av de mest aktiva länderna och
              en av de största bidragsgivarna i det internationella flyktingarbetet.
              Vi måste fortsätta att vara bland de ledande nationerna. De fattiga
              länderna i tredje världen bär bördan av att hysa flertalet flyktingar,
              och de måste kunna räkna med vår solidaritet. Det kräver resurser,
              stora resurser. Vi måste också hålla fast vid respekten för mänskliga
              rättigheter. Bland det mest lovande är just framväxten av ett
              internationellt rättighetssystem, och uppslutningen är särskilt
              stark i Europa, inte minst bland samtliga medlemsstater i EU.
            </seg>
          </u>
          <u>
            <seg>
              Europakonventionen om de mänskliga rättigheterna och FN:s flyktingkonvention
              är grundläggande. En rad andra överenskommelser finns, bland vilka
              jag särskilt vill nämna barnkonventionen. Regeringen fäster stor
              vikt vid den och kommer därför att tillsätta en parlamentarisk
              kommitté som får till uppgift att skapa största möjliga samsyn
              om tillämpningen av konventionen i förhållande till svensk lagstiftning.
            </seg>
          </u>
          <u>
            <seg>
              De internationella förpliktelserna enligt konventionerna och
              internationell praxis avspeglas i vår lagstiftning och rättstillämpning.
              Det innebär även fortsättningsvis en betydande årlig invandring
              till
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Hur skall vi då arbeta för att nå resultat med den här inriktningen?
            </seg>
          </u>
          <u>
            <seg>
              På migrationspolitikens område, liksom på många andra politikområden,
              räcker inte den nationella politiken till, i alla fall inte om
              den skall vara framgångsrik. Vårt medlemskap i EU betyder inte
              bara nya åtaganden utan ger oss också möjligheten att agera aktivt
              i EU för att främja de värderingar och mål som vi tror på. EU:s
              samlade resurser på området är självfallet mycket större än dem
              som vårt land disponerar.
            </seg>
          </u>
          <u>
            <seg>
              De vägledande principerna inom EU stämmer väl överens med vår
              uppfattning, men de måste vidareutvecklas och praktiskt genomföras
              i större utsträckning än vad som hittills har skett. Flyktingskapet
              är en påtvingad situation. Att kunna återvända till sitt hemland
              när förhållandena tillåter det är en mänsklig rättighet. Vi behöver
              utforma en samlad återvandringspolitik, och vi ansluter oss till
              den uppfattning som FN:s flyktingkommissarie uttrycker, nämligen
              att återvändande i princip är den mest eftersträvansvärda lösningen
              på flyktingsituationen. Stödet till frivilligt återvändande, t.ex.
              lämpliga utbildningsinsatser och återuppbyggnadsprojekt i hemlandet,
              ser jag som en del i en framtida svensk migrationspolitik.
            </seg>
          </u>
          <u>
            <seg>
              Vi måste också ta till vara såväl utrikes- och säkerhetspolitiken
              som handelspolitiken och biståndspolitiken för att tillsammans
              med andra länder och internationella organisationer komma till
              rätta med de komplicerade orsakerna till att människor drivs på
              flykt.
            </seg>
          </u>
          <u>
            <seg>
              För att vi skall kunna värna asylrätten i vårt land och göra
              det möjligt att ge skydd åt dem som bäst behöver det krävs det
              tydliga regler som också fungerar. Det är svåra avvägningar som
              krävs av riksdag och regering i utformningen och genomförandet
              av denna politik. I många fall leder det emellertid fel att ge
              alltför detaljerade anvisningar för hur myndigheterna skall fatta
              beslut. I stor utsträckning måste vi överlämna åt myndigheterna
              att själva göra avvägningar i de enskilda ärendena. En fortlöpande
              diskussion om hur detta arbete utförs och bör utföras är därför
              naturlig.
            </seg>
          </u>
          <u>
            <seg>
              Min ledstjärna i utformandet av en ny politik är att vår solidaritet
              skall rikta sig till dem som har det svårast. Grundläggande för
              mig är att vi tillsammans med andra länder skall ge stöd åt de
              miljontals flyktingar som finns i olika delar av världen och att
              vi skall värna asylrätten för dem som söker skydd i vårt land.
              Vi måste föra politiken i ett globalt perspektiv i samverkan med
              andra länder och internationella organisationer. Det blir en politik
              i skärningspunkten mellan de förföljdas rättmätiga behov av skydd,
              behovet av att minska välfärdsklyftorna i världen och fördjupade
              ansträngningar att förebygga konflikter innan de urartar i humanitära
              katastrofer.
            </seg>
          </u>
          <note type="speaker">
            Anf. 3 MARIANNE SAMUELSSON (mp)
          </note>
          <u>
            <seg>
              Fru talman! På ett mycket skickligt och retoriskt sätt undvek
              invandrarministern att över huvud taget ta upp de frågor som har
              varit föremål för debatt de senaste dagarna. I stället uppehöll
              sig invandrarministern vid den mer långsiktiga invandrarpolitiken
              och talade i svepande ordalag om internationell solidaritet och
              behov av förebyggande verksamhet, något som jag tror att vi alla
              ställer oss bakom.
            </seg>
          </u>
          <u>
            <seg>
              Det var kanske inte det jag ville ha svar på i dag utan snarare
              det som berör de invandrare som finns här i landet nu och som
              på olika sätt hotas av utvisning. Weibo anser att det inte skall
              ges någon allmän amnesti för invandrare. Han anser att det vore
              att premiera lögnen. Därmed kommer man förmodligen att fortsätta
              den diskussion som vi hört de senaste dagarna, såvida inte invandrarministern
              kan komma med något bättre här under debatten. Det finns de som
              säger att man skall ompröva ärenden för människor som har varit
              här i flera år - en del har arbete, bor här och känner sig hemmastadd
              i landet. Det vore omänskligt att genomdriva den här politiken
              i det nuvarande läget. Vi har faktiskt råd att visa solidaritet
              med dem som redan finns i landet trots att vi också skall visa
              solidaritet med dem som bor i andra länder och som behöver vår
              hjälp.
            </seg>
          </u>
          <u>
            <seg>
              Det finns en fråga som jag oundvikligen kommer till när jag funderar
              över de signaler som har givits genom flyktingpolitiken den senaste
              tiden. Det gäller
            </seg>
          </u>
          <u>
            <seg>
              Schengenavtalet och de förhandlingar som nu pågår mellan regeringen
              och Schengenländerna och som också berör vår flyktingpolitik.
              Kan det månntro vara på grundval av den nu pågående förhandlingen
              som man vidtar de här inhumana åtgärderna mot de människor som
              har kommit för att de behöver vårt stöd och vår hjälp?
            </seg>
          </u>
          <u>
            <seg>
              Invandrarministern sade att han skulle följa barnkonventionen.
              Men om man läser artikel 2 och tittar på de fall som är aktuella
              undrar man om det ligger någon sanning i det. Där står det nämligen
              att vi skall tillförsäkra varje barn inom vår jurisdiktion de
              rättigheter som anges i konventionen utan åtskillnad av något
              slag och säkerställa att barnet skyddas mot alla former av diskriminering
              eller bestraffning på grund av föräldrars, vårdnadshavares eller
              familjemedlemmars ställning, verksamhet, uttryckta åsikter eller
              tro.
            </seg>
          </u>
          <u>
            <seg>
              Jag antar att man med vårdnadshavare avser dem som har hand om
              barnen. I t.ex. Lidköpingsfallet har barnen bott i en fosterfamilj
              i fyra år. Det måste väl ändå vara den familjen som anses som
              vårdnadshavare och inte den mamma eller pappa som barnen inte
              har haft någon som helst kontakt med; barnen vet inte ens var
              de finns.
            </seg>
          </u>
          <u>
            <seg>
              Jag vill säga något om Weibos uttalande om att det inte kan ges
              någon allmän amnesti utan att varje fall skall prövas igen därför
              att beslutet bygger på en lögnaktig ansökan. Man måste fråga sig
              vem det var som en gång bedömde ansökan och avgjorde att den inte
              var lögnaktig och hur det kommer sig att den i dag eventuellt
              kan bedömas annorlunda.
            </seg>
          </u>
          <u>
            <seg>
              Det som vi har hört de senaste dagarna, nämligen att flyktingar
              inte får ljuga för sina barns skull och att de då skall straffas,
              är märkligt. Samtidigt får regeringen uppenbarligen ljuga för
              att rädda sitt eget skinn och skicka ut falsk information om att
              Åselefamlijerna hade pengar med sig som de i verkligheten inte
              hade. Vi har inte hört en enda ursäkt från regeringen när det
              gäller det fallet.
            </seg>
          </u>
          <u>
            <seg>
              Jag tycker att vi måste få ett svar på dessa frågor.
            </seg>
          </u>
          <u>
            <seg>
              Den långsiktiga invandrarpolitiken, med stöd i länder runt om
              i världen, har vi diskuterat i andra sammanhang. Det är inte den
              som är aktuell i dag. Den diskussion som nu pågår handlar i stället
              om huruvida vi följer barnkonventionen och om vi hanterar de människor
              som finns i vårt land utifrån Genèvekonventionen och barnkonventionen,
              som vi ändå har ställt oss bakom. Sverige har i internationella
              sammanhang ofta påpekat att de är så viktiga. Sverige är också
              pådrivande och har sagt sig vilja göra så mycket för att uppfylla
              villkoren i konventionerna.
            </seg>
          </u>
          <u>
            <seg>
              Ett svar på dessa frågor i den dagsaktuella politiken - hur regeringen
              ser på dem och om man tänker agera - vill jag ha i invandrarministerns
              nästa inlägg.
            </seg>
          </u>
          <u>
            <seg>
              Likaså vill jag ha svar på frågan vad Schengenavtalet innebär
              för flyktingpolitiken. Den debatten har vi i stort sett inte hört
              någonting om, trots att jag antar att den finns med i förhandlingarna,
              eftersom frågan finns med i Schengenavtalet.
            </seg>
          </u>
          <u>
            <seg>
              Det är viktiga frågor som vi behöver få svar på, samtidigt som
              våra invandrare och flyktingar behöver mötas av en större solidaritet
              än den de nu kan se från regeringen.
            </seg>
          </u>
          <note type="speaker">
            Anf. 4 GUSTAF VON ESSEN (m)
          </note>
          <u>
            <seg>
              Fru talman! Jag vill börja med att i huvudsak instämma i invandrarministerns
              beskrivning av hur den framtida flykting- och invandringspolitiken
              bör utformas.
            </seg>
          </u>
          <u>
            <seg>
              Den 22 januari hade Dagens Nyheter en intresseväckande ledare
              under rubriken Den omöjliga flyktingpolitiken. Dilemmat beskrivs
              väl i ledaren. Får inte de människor i flykt som ber om inträdesbiljett
              till vår värld uppehållstillstånd löper de risk att gå ett förfärligt
              öde till mötes. Då har svenska myndigheter och politiker ett plötsligt
              medansvar. Får de stanna blir det en signal som kan omfattas i
              omvärlden och locka många fler att komma till Sverige. Det är
              i ett nötskal vårt dilemma.
            </seg>
          </u>
          <u>
            <seg>
              Vi har i Sverige en reglerad invandring därför att vi annars
              skulle få ett större invandringstryck än vad vi orkar med. Dessa
              enkla sanningar tycks glömmas bort när känslorna svallar. Alla
              som inser att en reglerad invandring är nödvändig tvingas hantera
              den gråzon som finns i konflikten mellan helhetsperspektivet och
              de enskilda asylsökandes öden.
            </seg>
          </u>
          <u>
            <seg>
              Fru talman! I vårt relativa närområde - västra
            </seg>
          </u>
          <u>
            <seg>
              Ryssland, Ukraina, Vitryssland - finns mellan en halv och en
              miljon människor som önskar emigrera till väst. Många av dessa
              är barn som naturligtvis far illa.
            </seg>
          </u>
          <u>
            <seg>
              Vi ser dem inte, och därför berörs vi inte. Men det är ett humanitärt
              och moraliskt dilemma att veta att de finns och att de vill komma
              till väst och också till
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              Flyktingsmuggling är en lukrativ business, snart i klass med
              knarkhandeln. Smuggling i större skala hit kan bli verklighet,
              och vi har redan sett tecken på detta. Vi kan inte i Sverige tänka
              bort detta faktum. Vi måste vara realister. Vi måste vara noga
              med vilka signaler vi sänder ut.
            </seg>
          </u>
          <u>
            <seg>
              Moderata samlingspartiet vill föra en realistisk flykting- och
              invandringspolitik, men den måste också vara human. De som har
              behov av skydd skall erhålla det. Skydd och återvändande måste
              vara huvudspåret.
            </seg>
          </u>
          <u>
            <seg>
              En tydlighet om vad skyddsbegreppet skall innehålla måste eftersträvas.
              När barn är involverade i asylprocessen måste särskilda hänsyn
              tas. Barnkonventionen är ett mycket viktigt instrument för att
              tillgodose barnens intressen. Men barnkonventionen kan ju inte
              tolkas absolut. Barns intressen kan ibland behöva stå tillbaka
              för ett samhällsintresse att upprätthålla en reglerad invandring.
            </seg>
          </u>
          <u>
            <seg>
              Om barnkonventionen skulle tolkas maximalistiskt, nämligen så
              att det alltid är bättre för barn att få stanna i Sverige än att
              återvända till hemlandet oberoende av föräldrarnas asylskäl, kan
              vi lika gärna lagstifta att alla barnfamiljer automatiskt skall
              ges rätt till uppehållstillstånd.
            </seg>
          </u>
          <u>
            <seg>
              Men om barnkonventionen i stället tolkas så, att barn och deras
              familjer får stanna om de har rotat sig eller mår psykiskt dåligt
              kommer man in i en gråzon.
            </seg>
          </u>
          <u>
            <seg>
              Många asylsökande som inte har tillräckliga asylskäl och som
              fått avslag i sista instans väljer att gömma sig. Det är ett val
              som föräldrarna gör i sin upplevda förtvivlade situation. Det
              är inte ett val som barnen gör, men de far oftast mest illa. De
              gömda barnen har det kanske sämst av alla barn i Sverige. Det
              får inte finnas en risk för att barn utnyttjas i syfte att få
              avvisningsbeslut ändrat. Om långa handläggningstider beror på
              myndigheternas ineffektivitet skall barn inte få lida för det,
              men beror en lång vistelsetid på att de asylsökande inte godtar
              myndigheternas beslut utan från sina gömställen kommer in med
              upprepade ansökningar åberopande barnens psykiska situation blir
              frågan mer komplicerad.
            </seg>
          </u>
          <u>
            <seg>
              Här måste de enskilda barnens intressen vägas mot intresset av
              att förhindra att flyktingbarnen utnyttjas som brickor eller som
              medel att få uppehållstillstånd.
            </seg>
          </u>
          <u>
            <seg>
              Det får inte bli så, att ju sämre barnen behandlas, ju sämre
              de mår, desto större chans har de att få uppehållstillstånd. Sådana
              svåra avväganden måste ju göras och blir alltid känsloladdade.
            </seg>
          </u>
          <u>
            <seg>
              Rädda Barnen, Caritas, Röda korset, Barnombudsmannen och andra
              har framfört sin syn på hur barnkonventionen går att tolka, och
              det skall nu bli föremål för en utredning och diskussion. Det
              skall bli intressant att få veta hur dessa organisationer ser
              på de komplicerade målkonflikter som varje seriös och intellektuellt
              hederlig debattör måste erkänna finns.
            </seg>
          </u>
          <u>
            <seg>
              Vi moderater vill ha en politik som präglas av tydlighet, sans
              och rättssäkerhet. Vi tror att de flesta svenskar vill ha det
              så. Vi tror att de flesta ställer upp på en human flyktingpolitik
              som bygger på att människor som har skyddsbehov ges skydd. Vi
              tror också att många upprörs när avvisningar inte sker på ett
              värdigt sätt, men också att de flesta inser dilemmat mellan helhetsperspektivet
              och den enskilde flyktingens öde.
            </seg>
          </u>
          <u>
            <seg>
              Det är nödvändigt, fru talman, att politiken har en förankring
              i folkdjupet, hos den stora majoriteten av svenskar, hos den del
              av Sverige som inte har fått komma till tals i massmedierna och
              fått delta i den offentliga debatten och som känner sig lätt främmande
              inför de känslomässiga övertoner och överdrifter som kommit till
              uttryck den senaste tiden.
            </seg>
          </u>
          <u>
            <seg>
              Om denna förankring och legitimitet inte finns ökar dess värre
              intoleransen. I Åsele blev alla förlorare, men det får inte innebära
              att en nyanserad och balanserad debatt inte kan föras om den framtida
              flykting- och invandringspolitiken.
            </seg>
          </u>
          <note>
            Anf. 5 Andre vice talman GÖREL
          </note>
          <note>
            THURDIN (c)
          </note>
          <u>
            <seg>
              Fru talman! Jag gläds över den solidariet med utsatta invandrade
              kamrater som ungdomar i Sverige har visat under senare tid. Men
              jag ryser när jag läser vissa brev riktade mot invandrare och
              flyktingar som jag får just nu. Den senaste tidens händelser visar
              att humanitet och medkänsla inte är något som finns givet från
              början. Liksom vi måste kämpa för demokratin, måste vi kämpa för
              mänskliga rättigheter om och om igen. Låt oss ta till vara den
              positiva unga kraft som finns i Sverige.
            </seg>
          </u>
          <u>
            <seg>
              Just nu måste vi kämpa för flyktingbarnets rättigheter i vårt
              eget land. När jag läser breven som kräver att vi skall kasta
              ut barn från vårt land, då far en bild framför mina ögon på krypskyttarna
              i Sarajevo. Det samhälle som skadar barnen har ingen ljus framtid,
              om det ens har någon framtid. Det samhälle som är bra för barnen
              är bra för oss allihopa.
            </seg>
          </u>
          <u>
            <seg>
              Det behövs mer av inlevelseförmåga. Jag försöker se mina egna
              barn när de var mindre komma med skolbussen från skolan, bli hämtade
              av polisen och tagna till polisstationen. Det är klart att det
              känns fullständigt absurt. Jag känner mig då som en tigrinna som
              är redo att göra vad som helst för att detta inte skall ske.
            </seg>
          </u>
          <u>
            <seg>
              Barnkonventionen har kommit till därför att barn far illa i hela
              världen. Fler och fler barn far illa på grund av krig och elände.
              Anledningen till att vi står här i dag är att vi i folksjälen
              och att vi här i riksdagen känner att vi inte klarar av att leva
              upp till barnkonventionen, som vi så snabbt godkände 1990 och
              som vi var först att rapportera till FN om 1992.
            </seg>
          </u>
          <u>
            <seg>
              Då i maj 1990 beställde riksdagen att regeringen skulle göra
              en närmare analys av hur långt konventionens krav i denna del
              fick anses gå. "Skulle denna analys visa på någon brist i svensk
              lagstiftning eller praxis på området bör en ändring på lämpligt
              sätt övervägas."
            </seg>
          </u>
          <u>
            <seg>
              Det är därför bra att regeringen nu, dock efter 5,5
            </seg>
          </u>
          <u>
            <seg>
              år, föreslagit en fullständig analys av svensk lagstiftning och
              dess tillämpning i förhållande till barnkonventionen. Det är bra
              att en parlamentarisk kommitté skall göra detta arbete och att
              barnorganisationer som
            </seg>
          </u>
          <u>
            <seg>
              Rädda Barnen och Unicef blir referensgrupp till kommittén. Det
              är bra med samsyn.
            </seg>
          </u>
          <u>
            <seg>
              När det gäller artikel 3 i barnkonventionen om barnets bästa
              sade riksdagen 1990 att svensk rätt rörande barn och ungdomar
              utgår från principen om barnets bästa - punkt slut. Alla trodde
              vi då att utlänningslagen hörde till svensk rätt. Jag deltog själv
              i beslutet, och jag kan konstatera att det fanns och kanske finns
              en aningslöshet här i riksdagen vad gäller förmågan hos dem som
              skall verkställa våra beslut att leva upp till dem och kanske
              också förstå dem. Vi politiker måste bli tydligare - där håller
              jag med invandrarministern - och vi måste agera starkare.
            </seg>
          </u>
          <u>
            <seg>
              Detta måste en gång för alla lära oss att konventioner måste
              arbetas in i lagtext så fort som möjligt, så att anvisningar och
              föreskrifter kan tas fram för att visa vägen för domstolar, myndigheter
              och kommunala beslutsfattare och även andra. Här har Sverige en
              uppgift internationellt, både i EU och i förhållande till
            </seg>
          </u>
          <u>
            <seg>
              Kina och andra länder, att visa vägen så att vi åter med högburet
              huvud kan gå ut och stå på barnets sida även internationellt.
              I FN måste vi börja diskutera på ett helt annat sätt hur vi skall
              tillämpa alla dessa konventioner och föreskrifter som vi skriver
              under. Vad gör Sveriges regering för att påverka t.ex. EU vad
              gäller barnkonventionen och flyktingpolitiken?
            </seg>
          </u>
          <u>
            <seg>
              Det är också bra att den flyktingpolitiska propositionen får
              vänta till dess att kommitténs arbete vad gäller det området är
              avslutat.
            </seg>
          </u>
          <u>
            <seg>
              Det är däremot mycket bekymmersamt och rent ut sagt provocerande
              att Invandrarverket fortsätter att behandla ärenden där barn är
              inblandade som om inget hänt. Ett exempel kunde vi se i går när
              ett par ungdomar från Eritrea skulle utvisas, som egentligen var
              nio och tolv år när de kom hit för fem år sedan.
            </seg>
          </u>
          <u>
            <seg>
              Häromdagen sade Invandrarverket dessutom att de skall gå igenom
              tidigare beslutade uppehållstillstånd, dvs. beslut de själva fattat,
              för att se om någon ljugit.
            </seg>
          </u>
          <u>
            <seg>
              Jag vill inte bo i en angiveristat! Jag säger bestämt ifrån om
              detta. Om Invandrarverket har brist på arbete är det verkligen
              på tiden att verket tar itu med att förkorta handläggningstiderna
              och att vi får en samsyn där.
            </seg>
          </u>
          <u>
            <seg>
              För att visa respekt för demokratin och för kommitténs arbete
              vore det lämpligt att vi införde ett moratorium vad gäller ärenden
              som rör barn på flykt i vårt land till dess att kommittén har
              avslutat sitt arbete och vi har en samsyn. Har regeringen funderat
              på att ge sådana signaler?
            </seg>
          </u>
          <u>
            <seg>
              År 1997 skall vi rapportera till FN igen. I rapporten måste regeringen
              tala om vilka åtgärder som vidtagits. Jag hoppas att vi då kan
              säga att vår utlänningslagstiftning är i full överensstämmelse
              med barnkonventionen.
            </seg>
          </u>
          <note type="speaker">
            Anf. 6 EVA ERIKSSON (fp)
          </note>
          <u>
            <seg>
              Fru talman! Jag tillåter mig i den här debatten att visa känslor,
              även om det för några inte finns utrymme för känslor i flyktingdebatten.
            </seg>
          </u>
          <u>
            <seg>
              Jag fick för några dagar sedan ett brev från Åsele.
            </seg>
          </u>
          <u>
            <seg>
              Det kom från en av familjen Sincaris bästa vänner.
            </seg>
          </u>
          <u>
            <seg>
              Brevet innehöll några frågor:
            </seg>
          </u>
          <u>
            <seg>
              - Vad innebär en avvisning?
            </seg>
          </u>
          <u>
            <seg>
              - Har jag inget människovärde då?
            </seg>
          </u>
          <u>
            <seg>
              - Skall jag lämna alla mina tillhörigheter?
            </seg>
          </u>
          <u>
            <seg>
              - Skall jag vara helt utblottad, eller får jag ta med mina sparpengar
              utan att bli misstänkliggjord?
            </seg>
          </u>
          <u>
            <seg>
              - Har jag rätt att ta avsked av mina vänner?
            </seg>
          </u>
          <u>
            <seg>
              Den senaste tiden har vi i massmedierna kunnat läsa om ett flertal
              fall där barnens rättigheter kommit i kläm i samband med asylärenden
              och verkställande av avvisningar. Familjen Sincari är ett exempel,
              men vi har också kunnat läsa om och tagit del av den peruanska
              flicka Evelyn Barrantes och den tioåriga Chrisen Fernando, som
              nu har gått under jorden efter att ha nekats uppehållstillstånd
              i Sverige efter åtta år i landet.
            </seg>
          </u>
          <u>
            <seg>
              Nyligen fick de båda pojkarna Samson och Tedros från Lidköping,
              som bott i en svensk familj i fem år, beskedet att de inte får
              stanna i Sverige längre. Det här är en bild av ett hårdnande klimat
              i flyktingpolitiken. Vart är vi på väg någonstans?
            </seg>
          </u>
          <u>
            <seg>
              Avvisningen av familjerna Sincari i Åsele skedde under former
              som starkt har upprört en bred allmänhet. Många frågar sig nu
              om anständighetens gräns är nådd. I vilt tumult med inslag av
              våld avvisades två mammor med sina barn. Det väcker en rad frågor
              om svensk flyktingpolitik och hanteringen av asylsökande barn.
            </seg>
          </u>
          <u>
            <seg>
              Vi i Folkpartiet vet att flyktingpolitik är svårt.
            </seg>
          </u>
          <u>
            <seg>
              Men för oss liberaler är ändå bilden klar. Att visa solidaritet
              med människor som har det svårt, som har levt i svåra förhållanden
              i ett annat land, som har flytt, som har lämnat sina vänner och
              sina nära och kära -
            </seg>
          </u>
          <u>
            <seg>
              det får inte göras omöjligt i ett rikt land som Sverige.
            </seg>
          </u>
          <u>
            <seg>
              Vi liberaler har alltid ansett att individens rättigheter måste
              komma främst i dessa situationer. Vid ett avvisningsbeslut måste
              varje enskild individs skäl för uppehållstillstånd vägas var för
              sig. Detta måste även gälla barnen. Barnkonventionen tillerkänner
              barnen den okränkbara rätt som vuxna individer har.
            </seg>
          </u>
          <u>
            <seg>
              Det finns i fallet Sincari åtskilliga saker att uppröras över.
              Det jag tycker är värst är att regeringen genom sitt agerande
              för att forcera fram verkställandet av avvisningsbeslutet åsidosatt
              den svenska rättssäkerheten - ett fundament i den svenska demokratin!
            </seg>
          </u>
          <u>
            <seg>
              Därför har vi i Folkpartiet begärt att konstitutionsutskottet
              skall granska avvisningen av familjerna Sincari. Att dessutom
              efter avvisningarna tillåta att familjerna misstänkliggörs genom
              falska rykten om deras ekonomi gör inte saken bättre.
            </seg>
          </u>
          <u>
            <seg>
              I slutändan handlar det om en väldigt grundläggande fråga: Har
              vi råd med människovärdet i en krympande ekonomi?
            </seg>
          </u>
          <u>
            <seg>
              Vi står inför svåra ställningstaganden framöver. Vi vet från
              beräkningar från Rikspolisstyrelsen att det finns 7 600 flyktingar
              som gömmer sig i Sverige. Av dessa är ungefär 1 500 barn. Har
              vi råd att ge dessa barn en möjlighet till ett drägligt liv? Har
              vi råd att visa medkänsla i Sverige? Jag och Folkpartiet tycker
              det. Vi vill därför att regeringen skall ta initiativ till att
              klart föreskriva att barnfamiljer som har varit här under lång
              tid och rotat sig i Sverige får stanna. Värdet för dessa människor
              av att få stanna i Sverige kan aldrig mätas i pengar.
            </seg>
          </u>
          <u>
            <seg>
              Den klappjakt på flyktingar som beviljats uppehållstillstånd
              som nu aviserats från Invandrarverket är skrämmande och måste
              stoppas. När man läser i dagspressen att Invandrarverkets tjänstemän
              säger att de nu får ärendena serverade på guldbricka måste man
              undra vad som håller på att hända i vårt samhälle.
            </seg>
          </u>
          <u>
            <seg>
              Jag förstår att det är omöjligt att sätta sig in i situationen
              att gå och vänta på att bli avvisad från ett land där man kanske
              levt en stor del av sitt liv. Hur kändes det för familjerna Sincari,
              som redan var splittrade, då de ställdes inför ett tjugotal poliser
              med uppgift att verkställa avvisningen? Vad tänkte de på?
            </seg>
          </u>
          <u>
            <seg>
              Kanske undrade de över om de hade rätt att ta farväl.
            </seg>
          </u>
          <u>
            <seg>
              Kanske undrade de vart de skulle ta vägen när de kom till flygplatsen.
              Vad fanns i barnens huvud? Hur känner en tioåring som får lämna
              fotbollsskorna som han köpte för pengar han samlat in på att panta
              flaskor?
            </seg>
          </u>
          <u>
            <seg>
              Har vi något ansvar för sådana triviala saker? Är detta humant?
            </seg>
          </u>
          <u>
            <seg>
              Vi har ansvar! Detta är inte humant!
            </seg>
          </u>
          <note type="speaker">
            Anf. 7 ULLA HOFFMANN (v)
          </note>
          <u>
            <seg>
              Fru talman! Torsdagen den 11 januari 1996 framstår som den dag
              då Sverige förändrades. Det var då regeringens beslut att avvisa
              de två kurdiska familjerna i Åsele verkställdes. Det var då svenskt
              myndighetsutövande sattes på prov. Det var då svenska lagar och
              FN:s konventioner kom att prövas. Det var då intentionerna i socialdemokratisk
              flyktingpolitik synliggjordes.
            </seg>
          </u>
          <u>
            <seg>
              Men det var också den dag då ett helt samhälle i
            </seg>
          </u>
          <u>
            <seg>
              Sverige visade vad solidaritet egentligen är. Och det var de
              unga i Åsele som visade vägen och tvingade vuxensamhället att
              ställa upp för solidariteten. Genom sin envisa kamp har de gett
              många vuxna i Sverige mod att träda fram och visa sitt engagemang.
              De har gett de redan engagerade ny ork, och de har visat på det
              bästa av alla sätt att bekämpa främlingsfientlighet.
            </seg>
          </u>
          <u>
            <seg>
              Det är inte första gången Sverige bryter mot barnkonventionen,
              sade Lisbet Palme. Vi är flera ledamöter som försökt att visa
              på det. Vi är ombedda att inte diskutera enskilda fall. Men hur
              många fall behövs för att det skall anses handla om principer?
            </seg>
          </u>
          <u>
            <seg>
              Det är bra att propositionen om ny flyktingpolitik dras tillbaka
              för en översyn. Men regeringen borde samtidigt dra tillbaka de
              många inskränkningar av asylrätten som finns i propositionen.
              Man tar t.ex. bort humanitära skäl, utom av medicinska orsaker,
              och begreppet krigsvägrare. Anhöriginvandringen stryps radikalt.
            </seg>
          </u>
          <u>
            <seg>
              För två månader sedan säger Utlänningsnämnden i ett beslut: "Nämnden
              konstaterar inledningsvis att svenska myndigheter och domstolar
              inte tillämpar annat än svensk lag. Barnkonventionen är inte svensk
              lag." Vänsterpartiet har länge krävt att barnkonventionen införlivas
              i svensk lagstiftning. Det är bråttom, eftersom det finns många
              liknande fall i Sverige. Vi är många som t.ex. upprörs över hur
              en tioårig flicka och hennes familj från Sri Lanka tvingas gömma
              sig för att undgå en felaktig avvisning som strider mot barnkonventionen.
            </seg>
          </u>
          <u>
            <seg>
              Trots att ingen vet var deras föräldrar befinner sig beslutade
              Invandrarverket för en månad sedan att avvisa sex kurdiska syskon
              till Turkiet. Barnen är analfabeter och vet inte hur gamla de
              är, men tjänstemannen på Invandrarverket bestämde att det äldsta
              barnet är 19 år och det yngsta 7 år. Dessa barns brott är att
              de inte sökte asyl förrän de nådde sin bror i
            </seg>
          </u>
          <u>
            <seg>
              Sverige. Enligt handläggaren kan det inte tolkas på något annat
              sätt än att de vill dölja något.
            </seg>
          </u>
          <u>
            <seg>
              Enligt barnkonventionen är Sverige skyldigt att söka föräldrarna
              till ensamma asylsökande barn. För att konventionens krav på handläggning
              av barnärenden inte skall stå i strid med att de sex ensamma kurdiska
              barnen avvisas säger tjänstemännen:
            </seg>
          </u>
          <u>
            <seg>
              "Emellertid hindrar inte detta faktum att verkställighet kan
              ske till Turkiet av hela syskongruppen. De äldsta får då, eftersom
              de är myndiga, ikläda sig
            </seg>
          </u>
          <u>
            <seg>
              ´föräldraansvaret´ för hela gruppen." Vad säger statsministern
              och invandrarminister om det föräldraansvaret?
            </seg>
          </u>
          <u>
            <seg>
              I stället för att åka landet runt och genomföra razzior mot invandrare
              borde den arbetsbrist som uppstått på Invandrarverket på grund
              av den restriktiva flyktingpolitiken innebära att det nu finns
              tid för tjänstemännen att ägna sig åt att uppfylla barnkonventionens
              krav.
            </seg>
          </u>
          <note>
            Fru talman! 6 kap. 3 § utlänningslagen säger om förvar av barn:
            Barnet får inte skiljas från sin vårdnadshavare eller, om de är
            flera, en av dem genom att vårdnadshavaren eller barnet tas i
            förvar. Vid avvisningen av familjerna Sincari hämtade polisen
            två av barnen vid skolbussen, och barnen förvarstogs. Enligt uppgifter
            i pressen och från familjernas juridiska ombud satt barnen i förvar
            utan vårdnadshavare i cirka sex timmar.
          </note>
          <u>
            <seg>
              Socialförsäkringsutskottet säger i sitt betänkande
            </seg>
          </u>
          <u>
            <seg>
              1992/93:SfU3 att förvar av barn bara får tillgripas efter det
              att man prövat att ställa barnet under uppsikt.
            </seg>
          </u>
          <u>
            <seg>
              En sådan prövning gjordes inte i Åsele. Enligt socialtjänstlagen
              skall socialtjänsten dessutom vara närvarande.
            </seg>
          </u>
          <u>
            <seg>
              Statsrådet Blomberg har upprepade gånger i kammaren hävdat att
              svenska myndigheter följer svensk lagstiftning och FN:s konventioner
              och att han litar på att de fattar riktiga beslut. I Dagens Nyheter
              svär sig statsrådet fri från allt som gått snett, allt sjabbel
              och alla missgrepp i samband med avvisningen av
            </seg>
          </u>
          <u>
            <seg>
              Åselefamiljerna. Jag har alltid trott att det var högste chefen,
              i det här fallet statsrådet, som skall ta det fulla ansvaret för
              och konsekvenserna av det som händer på ett departement och de
              myndigheter som är underställda departementet. Det fulla ansvaret
              vore att låta familjerna Sincari komma hem till Åsele igen. Det
              fulla ansvaret vore att se till att Sverige åter för en generös
              och human flyktingpolitik byggd på andra värderingar än ekonomi.
            </seg>
          </u>
          <u>
            <seg>
              Fru talman! För ett halvt år sedan offentliggjorde
            </seg>
          </u>
          <u>
            <seg>
              Invandrarverkets chef, Björn Weibo, att fäderna Sincari uppgett
              som asylskäl att de varit aktiva i PKK, vilket Weibo hävdade var
              lögn. Jag tar inte ställning i sakfrågan. Men om det är en lögn
              räcker det för turkiska myndigheter att tortera dem - är det sant
              är deras liv i fara. Åselekurderna har dock ett stort symbolvärde
              för regeringen. Därför har UD träffat turkiska kolleger för att
              framhålla vikten för svenska regeringen att ingenting händer familjerna
              och att de inte utsätts för några problem.
            </seg>
          </u>
          <note>
            För fyra år sedan sökte en manlig kurd asyl i Sverige. Han avvisades
            1993. Svensk polis överlämnade honom till turkisk polis, och han
            sattes i fängelse. I
          </note>
          <u>
            <seg>
              protokollen står att han erkänt samröre med PKK.
            </seg>
          </u>
          <u>
            <seg>
              Han åtalas för mord på två byvakter. Han döms till döden, överklagar
              och får livstids fängelse. Invandrarministern har vid upprepade
              tillfällen talat om de
            </seg>
          </u>
          <u>
            <seg>
              80 000 människor som avvisats från Sverige. Jag önskar att han
              hade gett dem lika stort symbolvärde att han hade framhållit vikten
              av att inte någon avvisad utsätts för några problem efter avvisningen
              från
            </seg>
          </u>
          <u>
            <seg>
              Sverige.
            </seg>
          </u>
          <u>
            <seg>
              I protokollet från rättegången står att turkiska myndigheter
              följt denne kurds arbete i Sverige. Att turkiska myndigheter systematiskt
              kartlägger kurder i
            </seg>
          </u>
          <u>
            <seg>
              Sverige kan inte vara en överraskning för en invandrarminister
              eller invandrarmyndigheter. Det borde ingå i kunskapen om förhållanden
              i olika länder i stället för den kunskap invandrarministern och
              invandrarmyndigheterna skaffar sig via oriktiga uppgifter och
              skvaller i ambassadrapporter.
            </seg>
          </u>
          <note>
            Anf. 8 ROSE-MARIE FREBRAN (kds)
          </note>
          <u>
            <seg>
              Fru talman! Det är sällan något engagerar nästan hela svenska
              folket, men nu har det skett genom händelserna i Åsele. För och
              emot regeringens beslut. För och emot sättet att genomföra avvisningen.
              För och emot även sådant som har hänt senare.
            </seg>
          </u>
          <u>
            <seg>
              Kritiken om själva beslutet tycker jag är allvarligast när det
              gäller hänsynen till barnkonventionen.
            </seg>
          </u>
          <u>
            <seg>
              Regeringen säger att den har tagit stor hänsyn till barnkonventionen
              främst genom att tänka på andra barn än de berörda - det är vad
              statsministern har sagt
            </seg>
          </u>
          <u>
            <seg>
              - dvs. främst genom att tänka på de barn som man inte hade att
              behandla i de ärenden som låg på bordet.
            </seg>
          </u>
          <u>
            <seg>
              Barnen Sincari har blivit brickor i ett cyniskt spel.
            </seg>
          </u>
          <u>
            <seg>
              Det regeringen anklagar föräldrarna för gör den själv, använder
              barnen för ett syfte, för att sända ut en signal, för att statuera
              exempel. Det är inte vad FN:s barnkonvention, som vi har ratificerat,
              handlar om.
            </seg>
          </u>
          <u>
            <seg>
              Den handlar om varje barns rätt. För övrigt anser jag att barnens
              förankring i Sverige, integration i Åsele och barnens hälsa skulle
              vara nog som humanitära skäl till grund för uppehållstillstånd.
            </seg>
          </u>
          <u>
            <seg>
              Det har från regeringens sida sagts att man är överens om att
              det inte finns skäl. Är det så självklart att det inte fanns andra
              skäl? Vi vet att rättssäkerheten och mänskliga rättigheter sitter
              trångt i Turkiet. Har den kurdiska minoriteten över huvud taget
              mänskliga rättigheter i Turkiet? Dess existens erkändes inte ens
              av myndigheterna så sent som för två år sedan. Det var kriminellt
              att tala kurdiska.
            </seg>
          </u>
          <u>
            <seg>
              Vi vet att det pågår ett krig i turkiska Kurdistan.
            </seg>
          </u>
          <u>
            <seg>
              Sedan 1984 har minst 18 000 människor dödats. Det är inte bara
              i krig som människor dör i Turkiet. De dör också i fängelser och
              försvinner. Facit för 1995 är
            </seg>
          </u>
          <note>
            40 försvunna och 17 döda i fängelser.
          </note>
          <u>
            <seg>
              Fru talman! Regeringen har sagt: Men de har ju ljugit. Lögnen
              är framför allt det skäl som har framförts. Det kan vara enkelt
              att säga: Man får aldrig ljuga, det kan vi aldrig premiera. Men
              är det så enkelt? Är fallet svart eller vitt? Familjerna Sincari
              kommer från gränstrakterna mellan Turkiet och Irak och tillhör
              en stor klan som på ett naturligt sätt har rört sig över dessa
              gränser mellan Turkiet och Irak.
            </seg>
          </u>
          <u>
            <seg>
              De berörda familjerna har bott på båda sidor. Vad är den absoluta
              lögnen?
            </seg>
          </u>
          <u>
            <seg>
              Vad kan tolereras och förlåtas om syftet är att skydda liv? Jag
              vill ta ett par exempel. Det första är judarna. De judar som ljög
              om sitt ursprung och undkom Auschwitz och andra koncentrationsläger,
              var det rätt eller fel? Döm själv. Det andra exemplet jag vill
              ta gäller en svensk, tidigare mångårig partiordförande och statsminister.
              I yngre dagar skengifte sig
            </seg>
          </u>
          <u>
            <seg>
              Olof Palme med en kvinna för att hjälpa henne till
            </seg>
          </u>
          <u>
            <seg>
              Sverige. Rätt eller fel? Döm själv.
            </seg>
          </u>
          <u>
            <seg>
              Vad är mest rimligt? Vem är det mest rimligt att pricka: den
              som ljuger för att skydda liv eller den som utsätter andra för
              livsfara, förföljelse eller förtryck?
            </seg>
          </u>
          <u>
            <seg>
              Var skall vi sätta in den största indignationen? Allt kan inte
              avgöras genom byråkrati och paragrafrytteri.
            </seg>
          </u>
          <u>
            <seg>
              Det ger oss inte det mänskliga, varma och mjuka samhälle som
              jag tror att de flesta av oss eftersträvar.
            </seg>
          </u>
          <u>
            <seg>
              Det gör samhällsklimatet kallt.
            </seg>
          </u>
          <u>
            <seg>
              Med tanke på de judar som ljög om sitt ursprung skrev i går Jackie
              Jakubowski i DN Kultur: "Lycklig är en Blomberg eller en Carlsson
              som aldrig behövt ljuga i en fråga som berör det mest existentiella
              - bara om vallöften och om familjen Sincaris reskassa."
            </seg>
          </u>
          <u>
            <seg>
              Jag skall inte nu upprepa den kritik av Arbetsmarknadsdepartementets
              roll i spridandet av grovt felaktiga uppgifter som jag framförde
              i tisdags i frågedebatten. Jag anmälde dessutom efteråt saken
              till
            </seg>
          </u>
          <u>
            <seg>
              KU. Men jag skall ta tillbaka en av de saker som jag sade då.
              Jag anklagade folk på departementet för att vara kritiklösa. Men
              det visade sig efteråt att man antagligen inte hade varit det,
              utan man hade tagit reda på att uppgiften var felaktig. Men sedan
              spred man ut den. Det får tala för sig självt.
            </seg>
          </u>
          <u>
            <seg>
              Står statsrådet Blomberg bakom en sådan hantering?
            </seg>
          </u>
          <note>
            Anf. 9 Statsrådet LEIF BLOMBERG (s)
          </note>
          <u>
            <seg>
              Fru talman! Jag skall börja med att ta upp litet om polisens
              roll i avvisningssituationer. Det är ju lätt för människor att
              ha uppfattningen att polisen inte skall ingripa, utan att det
              skall gå lugnt och värdigt till, och jag delar den uppfattningen.
              Så bör det vara. Jag vet att polisen i fall efter fall, när avvisningar
              skall ske, visar ett mycket stort tålamod. Man diskuterar med
              dem som har fått avvisningsbeslutet, och man talar med dem som
              möjligen har medverkat till att gömma dem det gäller i syfte att
              få en avvisning som sker under lugna och värdiga former.
            </seg>
          </u>
          <u>
            <seg>
              Så skedde också i fallet i Åsele, där man åtskilliga gånger,
              vid samtliga tillfällen då avvisningsbeslut kom, hade överläggningar
              med dem som sökte asyl och hade fått avvisningsbeslut och med
              kyrkans företrädare. Men det gick aldrig att nå fram till en enighet
              om hur detta skulle gå till.
            </seg>
          </u>
          <u>
            <seg>
              Förr eller senare hamnar ju då polisen, som är samhällets förlängda
              arm i dessa sammanhang, i en situation då man måste ingripa. Det
              kan bli så här. Det är klart att det är beklagligt - det inser
              jag också - att inte få krama om sina vänner och säga hej då osv.
              Jag har full respekt för den sorg och saknad som många av de unga
              människorna i Åsele känner i den här stunden av detta skäl: att
              de inte fick krama om dem de tyckte om.
            </seg>
          </u>
          <u>
            <seg>
              Självklart är det så att polisen alltid skall försöka få till
              stånd frivillighet, men det går inte alltid. Då måste de ingripa,
              därför att de beslut som samhället har fattat faktiskt är de som
              måste gälla.
            </seg>
          </u>
          <u>
            <seg>
              Någon sade här att det finns 7 500 personer gömda i det här landet.
              Ja, det vet ju varken jag eller någon annan. Vi vet bara att Rikspolisstyrelsen
              har efterlyst
            </seg>
          </u>
          <u>
            <seg>
              7 500 personer. Eftersom vi inte har någon utresekontroll i Sverige
              är det sannolikt så att många har rest ut, men man kan inte utesluta
              att många också finns kvar i landet illegalt och har gömt sig
              undan verkställigheten av avvisningsbesluten. Den rimliga tolkningen
              av detta är alltså att inte tro att alla som saknas har gått och
              gömt sig.
            </seg>
          </u>
          <u>
            <seg>
              En annan fråga som togs upp var Schengenavtalet.
            </seg>
          </u>
          <u>
            <seg>
              Schengenavtalet innebär inte att Sverige behöver ändra sin nationella
              invandrings- och flyktingpolitik.
            </seg>
          </u>
          <u>
            <seg>
              Det är viktigt att vi vet det. Vi har fulla möjligheter att föra
              den politik vi önskar, och vi har naturligtvis också möjligheter
              att på ett aktivt sätt, både i ett Schengensamarbete - om vi kommer
              med där - och i EU, operera i syfte att få våra grundvärderingar
              och tankar att vara de som är giltiga i hela området.
            </seg>
          </u>
          <u>
            <seg>
              Jag vill också gärna kommentera det här med ambassadrapporten.
              Jag är den förste att beklaga att skvallriga uppgifter finns i
              en ambassadrapport. Jag beklagar det djupt. Jag skulle till och
              med kunna gå så långt att jag ber om ursäkt för att vi har den
              typen av rapportering. Men regeringen har ändå att följa den lagstiftning
              som finns på området och den offentlighetsprincip som handlar
              om att alla handlingar i princip är offentliga fram till dess
              att man sätter en hemligstämpel på dem. Och det är viktigt att
              vi har den principen. Den är någonting som vi har vårdat och värnat
              i alla tider från svensk sida, och vi driver också denna princip
              och öppenhet i EU-sammanhang. Bara i undantagsfall, när mycket
              starka skäl föreligger, kan man ha en hemligstämpel på handlingar
              av den här karaktären. Detta har bedömts efter mycket noggrann
              genomgång av jurister på UD och på mitt departement, men också
              på Justitiedepartementet, och det fanns inte några grunder för
              att bryta denna offentlighetsprincip i just det här fallet.
            </seg>
          </u>
          <u>
            <seg>
              I den mån det har läckt ut uppgifter, känner jag inte till vem
              som har gjort det. Jag eller någon annan har inte heller någon
              rättighet eller möjlighet enligt svensk lag att efterforska denna
              läcka.
            </seg>
          </u>
          <u>
            <seg>
              Barnkonventionen är kanske egentligen det viktigaste vi har att
              diskutera just nu. Det är mot den bakgrunden som regeringen har
              föreslagit och kommer att tillsätta en parlamentarisk kommitté
              med uppdrag att se över hur barnkonventionen tillämpas. Kommittén
              skall med förtur behandla frågan om barns ställning i ärenden
              enligt utlänningslagen, bl.a. avvisning eller utvisning där barn
              berörs.
            </seg>
          </u>
          <u>
            <seg>
              Medan den parlamentariska kommittén arbetar med sitt uppdrag
              avser regeringen att inte ta något beslut om avvisning där barn
              som kommit att vistas här en längre tid berörs och där barnens
              hälsa sätts i fråga. Det gäller ärenden som lämnas över till regeringen
              för beslut. Ett beslut av regeringen i ett sådant fall skulle
              kunna innebära att en praxis läggs fast som kan komma att ändras
              som ett resultat av kommitténs arbete. Med hänsyn till den relativt
              korta tid det är fråga om anser regeringen att resultatet och
              den parlamentariska kommitténs förlag kan avvaktas. Regeringen
              utgår ifrån att myndigheterna under tiden för kommitténs arbete
              också kommer att iaktta stor varsamhet i hanteringen av sådana
              ärenden.
            </seg>
          </u>
          <note type="speaker">
            Anf. 10 MARIANNE SAMUELSSON (mp)
          </note>
          <u>
            <seg>
              Fru talman! Jag är något förvånad över invandrarministerns förklaring
              av Schengenavtalet. Enligt avtalet, som jag har läst, ingår en
              gemensam invandrar- och flyktingpolitik, och från solidaritetsgrupper
              från t.ex. kyrkor har just kritiken av Schengenavtalet kommit
              utifrån att man tycker att murarna för omvärlden och för flyktingar
              höjs. Att Sverige skulle få vara med i Schengenavtalet utan att
              anpassa sin invandrar- och flyktingpolitik till övriga länders
              tror inte jag på, och jag tror inte att invandrarministern tror
              på det heller. Det här var säkert bara en undanflykt för att slippa
              tala i klarspråk om vad som ingår i
            </seg>
          </u>
          <note>
            Schengenavtalet.
          </note>
          <u>
            <seg>
              Man har ingen rättighet att spåra läckan, säger invandrarministern.
              Nej, det kanske kan vara sant att man inte har det enligt svensk
              lag. Däremot kunde man förvänta sig att regeringen bad om ursäkt
              för att detta hade kommit ut.
            </seg>
          </u>
          <u>
            <seg>
              Jag antar att det hela ändå grundade sig på det som ambassadören
              hade framhållit i en skrivelse till regeringen och att läckan
              inte grundade sig på några andra rykten. Jag tycker att man åtminstone
              kunde ha förväntat sig en ursäkt. Läckan kom ju exakt i ett läge
              när man ville skapa ett annat intryck än att regeringen var inhuman
              och intolerant och att den bar sig illa åt mot flyktingar i Sverige.
            </seg>
          </u>
          <u>
            <seg>
              Självklart är barnkonventionen en viktig del i detta, och den
              behöver vi alltid ha i åtanke. Det är bara litet konstigt att
              man nu skall göra en översyn utifrån att man inte följer den samtidigt
              som man hävdar att man följer den.
            </seg>
          </u>
          <u>
            <seg>
              Statsministern sade att han i Åselefallet ville statuera ett
              exempel och att man därför måste utvisa dessa barnfamiljer. Men
              är inte det som Åseleborna står för just ett sådant exempel som
              vi har sökt efter?
            </seg>
          </u>
          <u>
            <seg>
              Här har vi en by där man visar tolerans, integrerar flyktingar
              och jobbar för solidaritet med flyktingar. Vi har i åtskilliga
              debatter tagit upp detta behov av integration, behovet av att
              närma svenskarna och invandrarna till varandra. Men när regeringen
              nu hade fått ett ypperligt exempel på att så skett, vad gör den?
              Jo, den slår emot de ungdomar som jobbar för att faktiskt ta hand
              om våra flyktingar. Jag tycker att det är ganska skrämmande, eftersom
              vi hade behövt just ett exempel på att engagemang lönar sig.
            </seg>
          </u>
          <u>
            <seg>
              Hur tror invandrarministern att våra ungdomar upplever sin roll
              i samhället när de följer det som vi säger - nämligen att de skall
              engagera sig mer, jobba tillsammans med flyktingarna och arbeta
              för ett mångkulturellt samhälle där alla människor får plats -
            </seg>
          </u>
          <u>
            <seg>
              men sedan inte ens får ta farväl av sina kompisar när regeringen
              beslutar att dessa skall ut ur landet?
            </seg>
          </u>
          <u>
            <seg>
              Det finns mycket att säga om regeringens flyktingpolitik och
              den kantring som jag tycker att man tydligt kan se att den har
              fått. Vi har inte samma solidariska flyktingpolitik som vi hade
              tidigare. Jag undrar litet över vad Invandrarverket skulle ha
              gjort om vi nu hade haft en flyktingtillströmning motsvarande
              den som vi hade när den var som störst. Skulle man också då ha
              använt sina resurser till att jaga efter dem som har bott här
              i fyra, fem år? Nej, då hade man förmodligen använt resurserna
              till något helt annat, nämligen till att ta hand om dem som just
              kommit in.
            </seg>
          </u>
          <u>
            <seg>
              Vi borde kanske ändra flyktingpolitiken så att det kommer in
              fler. Då skulle måhända de som redan kommit kunna få ett värdigt
              liv här i Sverige.
            </seg>
          </u>
          <u>
            <seg>
              Vad gäller att ompröva ärenden utifrån att flyktingar har ljugit
              vill jag fråga: Vem har bedömt att de har ljugit? När de fick
              stanna bedömdes de ju ha talat sanning. Plötsligt sägs det att
              de har ljugit och att ärendena därför skall omprövas. Jag kan
              inte förstå de här dubbla budskapen från regeringen.
            </seg>
          </u>
          <u>
            <seg>
              Jag är mycket oroad över det agerande som jag har sett från invandrarministern.
              Jag tycker inte att det bygger på den solidaritet, medmänsklighet
              och humanitet som vi behöver i vårt svenska samhälle. Jag hoppas
              verkligen att invandrarministern kan lova att man upphör med att
              jaga dem som har varit här i flera år. Det finns ingen som helst
              anledning att göra det.
            </seg>
          </u>
          <u>
            <seg>
              Se till att de som vill vara kvar hos oss trivs och mår bra!
              De som frivilligt vill lämna landet skall naturligtvis få stöd
              för att göra det.
            </seg>
          </u>
          <u>
            <seg>
              Invandrarministern talade vidare om att använda resurserna på
              bästa sätt. Jag tvivlar på att det bästa sättet är att till stora
              kostnader skicka ut människor som trivs här och vill vara kvar
              i landet. Jag tror att resurserna kan användas på ett betydligt
              bättre sätt.
            </seg>
          </u>
          <note type="speaker">
            Anf. 11 GUSTAF VON ESSEN (m)
          </note>
          <u>
            <seg>
              Fru talman! Ingen är väl oberörd känslomässigt av ovärdiga avvisningar.
              Jag hoppas att ingen är oberörd av de gömda barnens situation
              i Sverige. Görel Thurdin, Rädda barnens ordförande, borde väl
              ha en åsikt om hur dessa barn har det och om hur man skall hantera
              gömda barns situation. Är det riktigt att föräldrar efter att
              ha fått sin sak prövad drar sig undan, så att myndigheterna inte
              har möjlighet att genomföra värdiga avvisningar, och gömmer sina
              barn så att dessa far illa? Det måste vara ett ansvar för alla
              frivilligorganisationer och för alla känslomässigt engagerade
              människor att försöka hantera också den saken.
            </seg>
          </u>
          <u>
            <seg>
              Jag menar att det blir en svår situation om föräldraansvaret,
              som också står inskrivet i barnkonventionen, inte utövas på ett
              sådant sätt som man borde kunna förvänta sig. Då kommer man i
              detta svåra dilemma. Jag är inte känslomässigt oberörd av barnens
              situation.
            </seg>
          </u>
          <u>
            <seg>
              Jag vill, eftersom dessa frågor har kommit upp, också säga att
              jag är känslomässigt berörd av kurdernas situation i Turkiet liksom
              av kurdernas situation i
            </seg>
          </u>
          <u>
            <seg>
              Irak. Jag är känslomässigt berörd av många barns situation runt
              om i världen, men vi kan icke lösa alla problem innanför Sveriges
              gränser. Jag måste nu vädja till dem som talar så varmt för en
              tolkning av barnkonventionen i en mera maximalistisk riktning
              att erkänna att det finns ett dilemma mellan hanteringen av barnkonventionen
              och de intressen som vi har av en reglerad invandring. Erkänner
              man inte intellektuellt detta dilemma, är det lätt att ständigt
              sjunga med änglarna.
            </seg>
          </u>
          <u>
            <seg>
              Vi måste försöka hantera det här på ett sansat och förnuftigt
              sätt, så att vi får balans och måtta och en förankring hos de
              breda lagren av svenska medborgare. De svenska medborgarna vill
              i grunden ha en human flykting- och invandringspolitik, men en
              tydlig och rättvis sådan, som innehåller element av rättssäkerhet
              och innefattar en säker asylprocess. Jag är dock inte säker på
              att svenska folket tycker att det är så väldigt bra att man gömmer
              barn och låter dem fara illa, för att sedan använda deras situation
              för åberopa barnkonventionen.
            </seg>
          </u>
          <note>
            Anf. 12 Andre vice talman GÖREL
          </note>
          <note>
            THURDIN (c)
          </note>
          <u>
            <seg>
              Fru talman! Jag känner mig lättad över att invandrarministern
              sade att regeringen medan vi jobbar tillsammans för att se om
              vi kan nå fram till en samsyn inte tänker fatta några beslut som
              rör barn som varit här en längre tid. Jag hoppas att myndigheterna
              lyssnar på den här debatten och tar till sig att statsrådet tog
              in också dessa barn i sin ansats. Jag hoppas att vi slipper uppleva
              den här typen av avvisningar av flyktingbarn hädanefter.
            </seg>
          </u>
          <u>
            <seg>
              Jag håller med Gustaf von Essen om att det är ett stort elände
              med gömda barn. Man kan säga att de är osynliga. Deras identitet
              kan inte framträda, de kan inte utveckla sin personlighet osv.
              Jag erkänner dilemmat, och jag känner också ett stort ansvar.
              Men vi kan inte acceptera att de skall drabbas bara därför att
              de blivit gömda av någon.
            </seg>
          </u>
          <u>
            <seg>
              Även om det är så att barnkonventionen betonar föräldrarnas ansvar,
              betonar den faktiskt också att barnet skall skyddas mot alla former
              av diskriminering eller bestraffning på grund av föräldrars verksamhet,
              uttryckta åsikter osv. Barnkonventionen är alltså inte bara ett
              rent juridiskt dokument. Den innehåller en vision om ett samhälle
              som har förmåga att visa kärlek till, omtanke om och förståelse
              för alla de barn som finns i landet.
            </seg>
          </u>
          <u>
            <seg>
              Det är detta som diskussionen handlar om.
            </seg>
          </u>
          <u>
            <seg>
              Sedan måste vi naturligtvis ta itu med flyktingpolitiken och
              se om vi över huvud taget kan komma fram till en samsyn så att
              myndigheterna kan hantera detta på ett vettigt sätt. Det har Centerpartiet
              motionerat om tidigare. På något sätt måste vi försöka minska
              handläggningstiderna. Människor blir rotade här, och det gäller
              framför allt barn. Barn förstår ju inte alla beslut som fattas.
              Barnen är mest utsatta. De kan inte heller påföras det ansvar
              som vi vuxna har. Då får man faktiskt börja sätta sig in i och
              fråga sig vad våra beslut får för konsekvenser för barnen även
              när man konstruerar hur man hanterar utlänningslag och annat.
            </seg>
          </u>
          <u>
            <seg>
              Nu berör ju detta inte bara flyktingbarnen. Det berör faktiskt
              våra egna barn och ungdomar. Då måste vi göra något åt saken.
              Den samsynen hoppas jag att vi får i kommittén.
            </seg>
          </u>
          <note type="speaker">
            Anf. 13 EVA ERIKSSON (fp)
          </note>
          <u>
            <seg>
              Fru talman! Det gläder mig att invandrarministern i sitt senaste
              inlägg visar att han har en känsla för att det är någonting som
              har gått snett i Åsele, att den insats som polisen gjorde kanske
              var i häftigaste laget och att de signaler som kom till flygplats
              och polis innan de kom till familjens advokat kanske ändå var
              tveksamma.
            </seg>
          </u>
          <u>
            <seg>
              Det ger mig en förhoppning inför framtiden om den flyktingpolitik
              som vi skall diskutera framöver här i kammaren. Det gör också
              att jag känner att jag skulle kunna vädja till invandrarministern
              att hjälpa mig med en sak. Jag vill nämligen inte bo i ett land
              som skall bli en stat där människor anger varandra.
            </seg>
          </u>
          <u>
            <seg>
              Det finns tillräckligt många historiska paralleller där man kan
              se att så skapas inte ett gott samhälle.
            </seg>
          </u>
          <u>
            <seg>
              Det skapas i stället när man har förståelse för varandra, när
              man lever tillsammans sida vid sida även om problemen ibland kan
              vara stora. Socialdemokraterna har i många debatter och på andra
              ställen talat om solidaritet. Och solidaritet är precis det som
              skapar det goda samhället genom att vi tillsammans skapar någonting.
              Det gäller också det samhälle som vi tillsammans i vårt demokratiska
              land har byggt upp.
            </seg>
          </u>
          <u>
            <seg>
              Jag skulle vilja vädja till invandrarministern att stoppa dessa
              tendenser i tid och att invandrarministern nu fördömer ett samhälle
              som bygger på att människor anger varandra. Det skulle vara en
              mycket bra och klar signal. Det är något som håller på att hända
              i vårt samhälle som vi inte riktigt kan styra.
            </seg>
          </u>
          <u>
            <seg>
              Jag skulle också vilja vädja till invandrarministern att inte
              låta Samson och Tedros i Lidköping bli ett nytt Åselefall.
            </seg>
          </u>
          <u>
            <seg>
              Kloka politiker vågar erkänna att de har gjort fel.
            </seg>
          </u>
          <u>
            <seg>
              Jag skulle också vilja vädja till invandrarministern att genom
              dessa åtgärder, genom att visa att Sverige står för en generös
              och realistisk flyktingpolitik, tända ett hopp för de människor
              som kämpar för en ny svensk anständighet. Låt ljuset från Åsele
              lysa in i den kalla tvårumslägenheten i Diyarbakir där två skräckslagna
              och trasiga familjer nu sitter en bra bit ifrån den nedbrända
              by de flydde från och ännu längre från den trygghet och människovärme
              de kände i Västerbottens inland. Det kanske kan hjälpa dessa familjer
              att ändå få ett anständigt liv.
            </seg>
          </u>
          <u>
            <seg>
              Kloka politiker vågar erkänna att de har gjort fel.
            </seg>
          </u>
          <note type="speaker">
            Anf. 14 ULLA HOFFMANN (v)
          </note>
          <u>
            <seg>
              Fru talman! Invandrarverkets ljusskygga rensningsprojekt har
              nu kommit i dagen. En ung kvinna, bosatt i Göteborg sedan sju
              år och med två barn födda i Sverige, avvisades till Syrien. Hennes
              mor hade angett att de kom från Libanon. Kristna kan inte bli
              medborgare i Libanon. De kan bo i Libanon, men inte bli medborgare.
              Många kristna som bor i gränstrakterna åker över till Syrien och
              arbetar där. Den syriska regeringen kan - utan att meddela personen
              i fråga -
            </seg>
          </u>
          <u>
            <seg>
              göra en sådan libanes till syrisk medborgare. Det går alltså
              att bo i Libanon i hela sitt liv utan att vara libanesisk medborgare.
              Det går att vara syrisk medborgare, utan att man vet om det, och
              bo i Libanon. Detta borde Invandrarverket känna till.
            </seg>
          </u>
          <u>
            <seg>
              Invandrarverkets regelrätta razzior mot invandrare håller på
              att göra Sverige till en angiveristat. Razziorna är så hemliga
              att inte ens den regionala eller lokala polisledningen får någon
              information. Invandrarna kallas till samtal vid utlänningsroteln
              utan att bli informerade om vad saken gäller. Samtalen har karaktären
              av regelrätta förhör från Invandrarverkets sida utan att den enskilde
              getts möjlighet till förhörsvittne eller juridiska ombud. Detta
              är ett brott mot 9 § förvaltningslagen om rätten till ombud.
            </seg>
          </u>
          <u>
            <seg>
              En svensk man reagerade när en invandrad vän till familjen blev
              kallad till utlänningsroteln för ett sådant samtal. Hans berättelse
              var skakande och påminner om Tyskland på 40-talet och Sovjetunionen
              under
            </seg>
          </u>
          <u>
            <seg>
              Stalintiden. Väntrummet var fullt av invandrare. Innanför väntade
              Invandrarverkets tjänstemän med bärbara datorer. Invandrarens
              identitet ifrågasattes.
            </seg>
          </u>
          <u>
            <seg>
              När han påpekade att hans ID-handlingar tidigare styrkts av Kriminaltekniska
              laboratoriet visade det sig att intyget inte fanns med i verkets
              diarium. Men tjänstemannen sade att det inte hade någon som helst
              betydelse eftersom man inom Invandrarverket har kunskaper som
              står över den kunskap som finns på
            </seg>
          </u>
          <note>
            Statens kriminaltekniska laboratorium.
          </note>
          <u>
            <seg>
              Fru talman! Det finns ju mycket att säga i den här frågan, men
              jag har begränsat med tid. Vänsterpartiet har länge krävt att
              Invandrarverket skall läggas ned och att asylprövningsnämnder
              som prövar ärendena i domstolsmässiga former inrättas i stället.
              Våra krav känns ännu mer angelägna nu när Invandrarverkets razzior
              har avslöjats.
            </seg>
          </u>
          <u>
            <seg>
              Regeringen måste ge Invandrarverket order, eller kalla det signaler,
              att razziorna måste avbrytas innan permanent uppehållstillstånd
              kommer att innebära permanent utvisningstillstånd. Så länge regeringen
              låter verket fortsätta är regeringen medansvarig för att
            </seg>
          </u>
          <u>
            <seg>
              Sverige utvecklas till en angiveristat.
            </seg>
          </u>
          <u>
            <seg>
              Fru talman! Efter den här debatten kan inte någon i Sverige,
              inte någon enda människa, säga som på 40-
            </seg>
          </u>
          <u>
            <seg>
              talet: Jag visste ingenting.
            </seg>
          </u>
          <note>
            Anf. 15 ROSE-MARIE FREBRAN (kds)
          </note>
          <u>
            <seg>
              Fru talman! Nu när regeringen har visat musklerna och brännmärkt
              lögnen väller de anonyma angiveribreven in till Statens invandrarverk.
              För samtidigt passar verket lägligt på att gå ut i offentlighetens
              ljus och berätta om sitt s.k. återkallandeprojekt. Andra kallar
              det klappjakt. Offentliggörandet och den siffra som man har gått
              ut med förtjänar att brännmärkas.
            </seg>
          </u>
          <u>
            <seg>
              Dessutom kan man konstatera att det här kommer samtidigt som
              fullt av lögner och fiffel i det offentliga livet avslöjats.
            </seg>
          </u>
          <u>
            <seg>
              Genom att gå ut på det här sättet skapas onödig oro hos en mängd
              barn i vårt land och i många fast rotade familjer. Genom att dra
              i gång återkallandeprojektet betygsätter Statens invandrarverk
              sin egen dåliga utredningsverksamhet.
            </seg>
          </u>
          <u>
            <seg>
              Nu, statsrådet Blomberg, bör regeringens uppmaning till verket
              vara att satsa på att trimma verksamhet, höja kompetensen och
              se till att de gör ett bra jobb i de aktuella ärendena och i den
              nya som kommer in. Det är ohållbart att hela tiden hålla på och
              retroaktivt rätta till verkets brister.
            </seg>
          </u>
          <u>
            <seg>
              Nu skall man gå tillbaka ända till 1989. Det rör sig om sju åtta
              år. Vi kristdemokrater kräver i det här sammanhanget amnesti för
              de barnfamiljer som varit här en längre tid. Vilken är statsrådets
              reaktion på det?
            </seg>
          </u>
          <u>
            <seg>
              Även i andra orimliga fall måste återkallandena stoppas. Ett
              exempel är den 23-åring i Södertälje som har bott i Sverige i
              sju år. Han har fast arbete och han är integrerad i Sverige. Han
              har bott i Libanon i nästan hela sitt liv innan han som 16-åring
              kom till Sverige. Nu skall han kastas ut till Syrien, där han
              vistades som spädbarn. Var har vanlig medmänsklighet tagit vägen?
            </seg>
          </u>
          <u>
            <seg>
              Åseleandan är ett strålande uttryck för det medborgarengagemang
              som vårt land behöver. Skall vi se denna anda som en välkommen
              motpol till Sjöboandan? Vad anser statsrådet Blomberg? Har vi
              råd att i
            </seg>
          </u>
          <u>
            <seg>
              Sverige dämpa engagemanget mot främlingsfientlighet och rasistiska
              tendenser? Vilka stämningar i samhället vill regeringen förstärka?
              Om det är Åseleanda snarare än Sjöboanda är misslyckandet stort
              i dagsläget.
            </seg>
          </u>
          <note>
            Anf. 16 Statsrådet LEIF BLOMBERG (s)
          </note>
          <u>
            <seg>
              Fru talman! Med anledning av vad Eva Eriksson sade om Polisen
              och dess svårigheter vid avvisningssituationer vill jag göra ett
              förtydligande. Jag har stor respekt och förståelse för de svårigheter
              Polisen möter i verkställningssituationer när personer som har
              fått avvisningsbeslut inte vill medverka och när personer runt
              omkring dessa gör vad de kan för att verkställandet inte skall
              äga rum.
            </seg>
          </u>
          <u>
            <seg>
              Som seriös person och debattör kan man ställa sig frågorna: Vad
              skall Polisen göra i sådana fall? Skall avvisningsbeslutet inte
              verkställas? Vem är det som bestämmer? Är det samhället och dess
              beslut som skall efterlevas eller är det möjligen den asylsökande
              egen vilja?
            </seg>
          </u>
          <u>
            <seg>
              Detta är ett mänskligt och humant dilemma.
            </seg>
          </u>
          <u>
            <seg>
              Emellanåt hamnar man i en klämma - kanske gjorde man det i Åsele.
              Men kan man i första hand lasta
            </seg>
          </u>
          <u>
            <seg>
              Polisen för detta? Det är en viktig fråga som man skall ställa.
              Det kanske även fanns andra som hade medverkat i detta fall så
              att det blev som det blev.
            </seg>
          </u>
          <u>
            <seg>
              Engagemang - skall inte det löna sig? Ja, det är klart att jag
              kan hålla med om åsikten att det är bra om engagemang lönar sig.
              Det är viktigt att man kan få lyckas när man engagerar sig. Å
              andra sidan: Är det de reglerna och den typen av känslor som i
              första hand skall styra flyktingpolitiken? Vad säger vi till alla
              de tiotusentals människor som ingen har engagerat sig i och som
              har utvisats? Var hamnar frågan om dessa människor i denna debatt
              och diskussion? Ingen har sett dem. Ingen har sett mamman eller
              pappan och inte heller barnen. De lämnar det här landet tyst och
              stilla. De gråter och tycker att livet är ganska besvärligt.
            </seg>
          </u>
          <u>
            <seg>
              Det är väldigt viktigt att klara ut att vi har regler och regelverk
              att följa. Vi kan inte bara säga: Tack vare att ni engagerade
              er får dessa människor stanna.
            </seg>
          </u>
          <u>
            <seg>
              Dem som ni inte engagerar er i får inte stanna. I så fall skulle
              det inte finnas någon rättvisa i dessa sammanhang. Jag erkänner
              gärna problemet. Jag önskar att jag till de Åsele- och Lyckseleungdomar
              som har suttit i mitt rum och pratat kunde ha sagt att dessa familjer
              får stanna i Sverige. Jag önskar att jag kunde ha sagt det utifrån
              det regelverk som vi har för vår flyktingpolitik. Men jag kunde
              inte det.
            </seg>
          </u>
          <u>
            <seg>
              Jag inser hur djupt sårade dessa ungdomar är för att de har mist
              sina vänner, och jag har stor respekt för detta. Jag hoppas innerligt
              att de inte ger upp sitt engagemang för resten av livet bara därför
              att de vid ett tillfälle inte fick som de ville. Jag tycker att
              detta engagemang är väldigt viktigt och värt att uppmuntra.
            </seg>
          </u>
          <u>
            <seg>
              Men detta får inte ske på bekostnad av andra människor som skall
              avvisas och som inte har någon som ställer upp för dem.
            </seg>
          </u>
          <u>
            <seg>
              Jag skall nämna något om Invandrarverket och dess roll. Under
              1992-1993 hade Invandrarverket drygt 5 000 anställda. I dag är
              siffran 1 800, och den fortsätter att minska. Det är viktigt att
              känna till denna kraftfulla neddragning i Invandrarverkets verksamhet.
            </seg>
          </u>
          <u>
            <seg>
              Jag vill gärna klarlägga en sak eftersom det föreligger så många
              missförstånd kring den - en del omedvetna och andra, här ifrån
              talarstolen, sannolikt medvetna.
            </seg>
          </u>
          <u>
            <seg>
              Det har aldrig förts någon klappjakt på personer med invandrarbakgrund
              som har fått permanenta uppehållstillstånd i Sverige. Det har
              inte förts någon sådan från den socialdemokratiska regeringens
              sida och inte heller från den tidigare borgerliga regeringen.
            </seg>
          </u>
          <u>
            <seg>
              Det förs ingen sådan klappjakt på personer med permanenta uppehållstillstånd
              i Sverige nu heller, vare sig av regeringen eller Invandrarverket.
              Det kommer inte heller att föras någon klappjakt på personer med
              permanenta uppehållstillstånd. Det är viktigt att lägga fast detta.
              Jag vill bestämt tillbakavisa alla påståenden om att Invandrarverket
              skulle bedriva någon sådan verksamhet.
            </seg>
          </u>
          <u>
            <seg>
              Däremot tycker jag att det är höjden av oansvarighet att riksdagsledamöter
              från denna talarstol helt bortser från att det är riksdagen -
              denna församling -
            </seg>
          </u>
          <u>
            <seg>
              som har bestämt att Invandrarverket skall ha dessa uppgifter.
              Omprövning skall ske vid indikationer om att en identitet, som
              har lett till ett permanent uppehållstillstånd, inte är riktig.
            </seg>
          </u>
          <note>
            Denna församling - Sveriges riksdag - beslutade
          </note>
          <u>
            <seg>
              1989 om en skärpning av lagstiftningen i detta avseende. Permanenta
              uppehållstillstånd skall återkallas om de har getts på oriktiga
              grunder. Det ansvaret bör riksdagsledamöterna påta sig, och inte
              skjuta det på enskilda tjänstemän i Invandrarverket, som hängs
              ut som om de vore inkompetenta och okunniga och gör något som
              de inte borde. Det är riksdagen som har beslutat om detta och
              det är Invandrarverket som utför det.
            </seg>
          </u>
          <u>
            <seg>
              Invandrarverket skall följa denna lagstiftning sedan 1989. Det
              är viktigt att dessa tillstånd prövas på nytt. Verket återkallar
              alltså inte tillstånden, utan en ny och mycket noggrann undersökning
              görs. Man utreder fall där indikationer finns på att identiteten
              är felaktig. Det vore mig totalt främmande att svenska myndigheter
              skulle göra motsvarande utredningar om människor utan att det
              finns välgrundade misstankar om felaktigheter.
            </seg>
          </u>
          <u>
            <seg>
              Invandrarverket betonar i sina egna riktlinjer att människor
              får förnyat tillstånd om bl.a. något av följande skäl föreligger:
              att utlänningen har asylskäl gentemot sitt riktiga hemland, att
              de humanitära skälen är starkare än kravet på återkallande, att
              myndigheterna inte tillräckligt utrett identitetsfrågan eller
              andra skäl. Jag vill med kraft uttala att om det finns barn inblandade
              skall självfallet särskild hänsyn tas till dem. De humanitära
              skälen skall då väga extra tungt, allt i enlighet med barnkonventionen.
            </seg>
          </u>
          <u>
            <seg>
              Om våra myndigheter skulle få svårigheter att bilda praxis i
              dessa ärenden förutsätter jag att de överlämnar några fall till
              regeringen för praxisbildning.
            </seg>
          </u>
          <note type="speaker">
            Anf. 17 MARIANNE SAMUELSSON (mp)
          </note>
          <u>
            <seg>
              Fru talman! Om jag inte minns fel föregicks 1989
            </seg>
          </u>
          <note>
            års riksdagsbeslut och lagstiftningen på flyktingområdet av en
            socialdemokratisk proposition till riksdagen.
          </note>
          <u>
            <seg>
              Propositionen stöddes av en majoritet i riksdagen, dock inte
              av Miljöpartiet, Vänsterpartiet och Folkpartiet. Jag tror att
              dessa partier var starkt emot den skärpning av reglerna för flyktingar
              som då skedde.
            </seg>
          </u>
          <u>
            <seg>
              Att riksdagen skulle stå helt bakom detta håller jag alltså inte
              helt med om - det är väl fortfarande så att regeringen lägger
              fram förslagen för riksdagen.
            </seg>
          </u>
          <u>
            <seg>
              Jag förstår inte resonemanget att man inte skulle kunna ta vara
              på Åseleandan därför att detta skulle ske på bekostnad av dem
              som inte har någon som engagerar sig i dem. På bekostnad av dem
              som inte har någon som engagerar sig! Har vi någon form av kvot
              för hur många som måste ut ur landet? Måste man plocka in någon
              annan om man ruckar på den kvoten? Så är det väl ändå inte? Varje
              ärende bedöms för sig. Att detta skulle ske på bekostnad av dem
              som inte har någon som engagerar sig är fel. Snarare skulle det
              kunna få fler att engagera sig om man kände att det lönade sig.
            </seg>
          </u>
          <u>
            <seg>
              Invandrarministerns resonemang bygger på att regelverket har
              blivit viktigare än humaniteten och medmänskligheten. Detta resonemang
              kan vara bra för Invandrarverket att föra, men det är knappast
              detta vi har politiker till. Politiker har vi för att de skall
              sätta de politiska målen, och för att de skall göra detta i litet
              andra perspektiv än regelverkets.
            </seg>
          </u>
          <u>
            <seg>
              Invandrarverket och angiveriet får jag kalla kårar efter ryggen
              när jag hör talas om. Det känns fruktansvärt att vi i Sverige
              skall behöva uppleva att man stimulerar angiveri. Vi som ändå
              trodde på rättvisa, solidaritet och medmänsklighet har plötsligt
              drabbats av en helt annan ton här i Sverige.
            </seg>
          </u>
          <u>
            <seg>
              En kommitté skall se över barnkonventionen. Jag hoppas att barnkonventionen
              fortfarande gäller - vi har faktiskt ratificerat den - på samma
              sätt som Genèvekonventionen gäller, och att det här inte är ett
              sätt att gömma undan problematiska frågor i en kommitté.
            </seg>
          </u>
          <u>
            <seg>
              Det brukar annars vara ett klassiskt sätt att slippa debattera
              frågan. Man har gömt undan den i en kommitté och hänvisar till
              kommittén.
            </seg>
          </u>
          <u>
            <seg>
              Det är faktiskt dags att invandrarministern lovar att öka solidariteten
              och att låta de människor få stanna som varit här med uppehållstillstånd
              utifrån prövningar som skedde tidigare. Jag kräver detta.
            </seg>
          </u>
          <note>
            Anf. 18 Statsrådet LEIF BLOMBERG (s)
          </note>
          <u>
            <seg>
              Fru talman! När riksdagen skärpte lagen och skrev
            </seg>
          </u>
          <note>
            "skall" återkallas i stället för "får" återkallas hade
          </note>
          <u>
            <seg>
              Miljöpartiet och några andra partier en avvikande uppfattning
              i utskottsbehandlingen. De reservationerna fullföljdes aldrig
              vid riksdagsbeslutet, vilket innebar att man fattade ett enigt
              riksdagsbeslut.
            </seg>
          </u>
          <u>
            <seg>
              Det är viktigt att peka på det. Skall de inom det här politikområdet
              eller andra försöka komma ifrån ett beslut de själva har varit
              med om att fatta är vi faktiskt på väg att kraftfullt underminera
              demokratin.
            </seg>
          </u>
          <u>
            <seg>
              Så blir det när man inte är beredd att stå upp för det beslut
              man själv har tyckt vara bra i den här kammaren. Det tillhör demokratins
              grundregler att man själv tar det ansvaret för besluten och inte
              lägger över det på en enskild tjänsteman eller någon annan som
              får stå vid skampålen.
            </seg>
          </u>
          <u>
            <seg>
              För att klara ut en detalj i helheten när det gäller
            </seg>
          </u>
          <u>
            <seg>
              Lidköpingsärendet vill jag säga att Utlänningsnämnden fattade
              ett beslut om avvisning 1993. Men alla vet att det har varit verkställighetshinder
              beträffande
            </seg>
          </u>
          <u>
            <seg>
              Eritrea, därför att eritreanerna sade att man inte tog emot sina
              egna medborgare. Det var det senaste tillfället då Utlänningsnämnden
              handlade ärendet. I dag är det möjligt att skicka tillbaka människor
              dit. Man kan ju säga att det har hänt en del sedan dess, bl.a.
              har det gått lång tid.
            </seg>
          </u>
          <u>
            <seg>
              Jag vill bara klargöra att om Utlänningsnämnden till regeringen
              överlämnade något fall som liknar det som nu uppmärksammas i Lidköping,
              med de två pojkarna från Eritrea, skulle jag rekommendera regeringen
              att fatta beslut om att ge dem permanent uppehållstillstånd.
            </seg>
          </u>
          <u>
            <seg>
              Flyktingpolitiken måste inriktas på att förebygga konflikter,
              att ge hjälp i form av bistånd och att erbjuda skyddsprövad hjälp.
              Inget land klarar att ensamt lösa problemen kring flyktingskap
              och migration. Ett ökat internationellt samarbete är därför nödvändigt.
            </seg>
          </u>
          <u>
            <seg>
              Vi har kommit en bit på väg, men ännu återstår mycket att göra.
              Jag vill att Sverige, bl.a. i kraft av vårt medlemskap i EU, skall
              spela en stor roll i detta arbete även i framtiden.
            </seg>
          </u>
          <u>
            <seg>
              Det är dock ett faktum att vi inte kan hjälpa alla.
            </seg>
          </u>
          <u>
            <seg>
              Min uppfattning är att vi skall hjälpa dem som är i störst behov
              av skydd. Jag vet också att det är en uppfattning som har stort
              stöd hos folket. Jag har träffat människor i många olika sammanhang
              - på arbetsplatser, i skolor, på sjukhus. Jag tror inte att det
              finns någon som inte ställer upp på att vi skall hjälpa dem som
              behöver skydd, trots att vi har en ansträngd ekonomi. Trots att
              våra insatser inte ensamma kan uträtta underverk finns det en
              stor uppslutning kring solidariteten för dem som har det svårt.
              Vi måste alltid värna asylrätten.
            </seg>
          </u>
          <note>
            Överläggningen var härmed avslutad.
          </note>
          <note>
            2 § Skrivelse från statsministern
          </note>
          <note>
            Till riksdagen hade inkommit följande skrivelse:
          </note>
          <note>
            Till riksdagens talman
          </note>
          <note>
            Förändring i regeringens sammansättning
          </note>
          <u>
            <seg>
              Jag har i dag entledigat statsrådet och chefen för
            </seg>
          </u>
          <note>
            Näringsdepartementet Sten Heckscher med verkan fr.o.m. den 5
            februari 1996.
          </note>
          <note>
            Jag har vidare utsett statsrådet Jörgen Andersson att fr.o.m.
            den 5 februari vara chef för Näringsdepartementet.
          </note>
          <note>
            Stockholm den 25 januari 1996
          </note>
          <note>
            Ingvar Carlsson
          </note>
          <note>
            Skrivelsen lades till handlingarna.
          </note>
          <note>
            3 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1995/96:RR7 till arbetsmarknadsutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkande
          </note>
          <note>
            1995/96:FiU8 Sammanställning av tilläggsbudget hösten 1995
          </note>
          <note>
            Justitieutskottets betänkande
          </note>
          <note>
            1995/96:JuU12 Ny vapenlag
          </note>
          <note>
            Utrikesutskottets betänkande
          </note>
          <note>
            1995/96:UU11 UD-makars villkor
          </note>
          <note>
            Utbildningsutskottets betänkanden
          </note>
          <note>
            1995/96:UbU3 Vissa skolfrågor
          </note>
          <note>
            1995/96:UbU5 Invandrarundervisningen
          </note>
          <note>
            1995/96:UbU6 Utbildning i Sverige för utlandssvenska barn och
            ungdomar
          </note>
          <note>
            Jordbruksutskottets betänkanden
          </note>
          <note>
            1995/96:JoU4 Laxfiske m.m.
          </note>
          <note>
            1995/96:JoU10 Kemikaliekontroll
          </note>
          <note>
            Talmannen meddelade att eftersom bordläggningen av dagens ärenden
            hade avklarats skulle bordläggningsplenum kl. 15.00 utgå.
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 25 januari
          </note>
          <note>
            1995/96:59 av Sten Andersson (m) till statsrådet Anna
          </note>
          <u>
            <seg>
              Hedborg
            </seg>
          </u>
          <u>
            <seg>
              Sparkrav på statliga myndigheter
            </seg>
          </u>
          <note>
            den 26 januari
          </note>
          <note>
            1995/96:60 av Olle Lindström (m) till kommunikationsministern
          </note>
          <u>
            <seg>
              Vägverket
            </seg>
          </u>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 30 januari.
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 25 januari
          </note>
          <note>
            1995/96:240 av Carl-Johan Wilson (fp) till utbildningsministern
          </note>
          <note>
            Forsknings- och högskolestiftelser
          </note>
          <note>
            1995/96:241 av Fanny Rizell (kds) till statsrådet Anna
          </note>
          <u>
            <seg>
              Hedborg
            </seg>
          </u>
          <note>
            Föräldrapenning för vissa studerande
          </note>
          <note>
            1995/96:242 av Chatrine Pålsson (kds) till finansministern
          </note>
          <note>
            Fallskärmsavtal
          </note>
          <u>
            <seg>
              1995/96:243 av Ulla Hoffmann (v) till socialministern
            </seg>
          </u>
          <note>
            Förslaget tandvårdsförsäkring
          </note>
          <note>
            1995/96:244 av Owe Hellberg (v) till statsrådet Jörgen Andersson
          </note>
          <u>
            <seg>
              Bostadspolitik
            </seg>
          </u>
          <note>
            den 26 januari
          </note>
          <note>
            1995/96:245 av Gudrun Lindvall (mp) till miljöministern
          </note>
          <u>
            <seg>
              De stora rovdjuren
            </seg>
          </u>
          <note>
            1995/96:246 av Gudrun Lindvall (mp) till statsrådet
          </note>
          <note>
            Leif Blomberg
          </note>
          <note>
            Återkallelse av uppehållstillstånd
          </note>
          <note>
            1995/96:247 av Rose-Marie Frebran (kds) till utbildningsministern
          </note>
          <u>
            <seg>
              Arbetslösa som får studiestöd
            </seg>
          </u>
          <note>
            1995/96:248 av Chatrine Pålsson (kds) till justitieministern
          </note>
          <u>
            <seg>
              Sekretesslagstiftningen
            </seg>
          </u>
          <note>
            Frågorna redovisas i bilaga som fogas till riksdagens snabbprotokoll
            tisdagen den 30 januari.
          </note>
          <note>
            7 § Kammaren åtskildes kl. 10.37.
          </note>
          <u>
            <seg>
              Förhandlingarna leddes av talmannen.
            </seg>
          </u>
        </div>
      </body>
    </text>
  </TEI>
</teiCorpus>
