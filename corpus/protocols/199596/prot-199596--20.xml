<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199596</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199596</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--20</head>
          <docDate when="1995-11-09">1995-11-09</docDate>
        </div>
      </front>
      <body>
        <div>
          <note>
            14.30 - 14.44
          </note>
          <note>
            Det justerade protokollet beräknas utkomma om 3 veckor
          </note>
          <note>
            __________________________________________________________________
          </note>
          <note>
            1 § Aktuell debatt: Fastighetstaxeringen och fastighetsbeskattningen
          </note>
          <note type="speaker">
            Anf. 1 BO LUNDGREN (m)
          </note>
          <note>
            Herr talman! När riksmötet började i oktober föreslog vi moderater
            att skatteutskottet skulle ta initiativ till att fastighetsskattehöjningen
            nästa år undanröjs, att markvärdet som en del av taxeringsvärdet
            skulle reduceras kraftigt som underlag för uttag av skatt och
            att gränsen för förmögenhetsskatt skulle höjas. Skälet till dessa
            förslag var att fastighetstaxeringen av småhus i kombination med
            regeringens höjning av fastighetsskatten och återinförandet av
            förmögenhetsskatten ger orimliga och oacceptabla effekter.
          </note>
          <note>
            Sammantaget höjs fastighetsskatten med inte mindre än 5 miljarder
            kronor för allt boende. Det innebär att allt boende blir dyrare.
            För många hushåll innebär de skattehöjningar som genomförs att
            man drabbas så hårt att man kanske inte kan ha kvar sin bostad.
            Det gäller pensionärer, och det gäller barnfamiljer runt om i
            Sverige.
          </note>
          <note>
            Det förslag vi lade fram i skatteutskottet avvisades av Socialdemokraterna,
            Centerpartiet, Folkpartiet,
          </note>
          <note>
            Vänsterpartiet och Miljöpartiet.
          </note>
          <note>
            Den debatt vi nu har begärt gäller inte bara skattepolitiken
            som sådan. Den gäller också i hög grad en moralisk fråga. Har
            staten rätten att beskatta hushåll så hårt att man inte har möjlighet
            att bo kvar, att man tvingas flytta? Jag menar att svaret på den
            frågan för oss alla i riksdagen måste vara: Nej, den rätten har
            inte staten.
          </note>
          <note>
            Vi har begärt den här debatten för att ge de partier som avvisade
            våra förslag en möjlighet att motivera varför de avvisade dem,
            men allra främst för att de skall ha en chans att ändra uppfattning.
            Då finns fortfarande utrymme för att riksdagens skatteutskott
            under hösten skall kunna fatta beslut som innebär att effekterna
            lindras rejält.
          </note>
          <note>
            Huvudansvaret är Socialdemokraternas och finansministerns. Därför
            hoppas jag att den här debatten ger besked om huruvida Göran Persson
            är beredd att undanröja fastighetsskattehöjningen nästa år, om
            han är beredd att reducera markvärdet som underlag för fastighetsskatt
            för att ta bort eller åtminstone kraftigt lindra de orimliga effekter
            som vi har sett många exempel på och om han är beredd att höja
            gränsen för förmögenhetsskatteuttag.
          </note>
          <note>
            Anf. 2 Finansminister GÖRAN
          </note>
          <note>
            PERSSON (s)
          </note>
          <note>
            Herr talman! Vi har just från denna talarstol hört den man som
            gav uppdraget att genomföra årets fastighetstaxering. Vi har hört
            den man som konstruerade systemet. Vi har hört moderaten Bo Lundgren,
            som mer än någon annan - möjligen i konkurrens med
          </note>
          <note>
            Anne Wibble - bär ett personligt ansvar för statsfinansernas
            förfall.
          </note>
          <note>
            I dag är det en ny moderat uppvisning. Skall man använda hushåll
            som har det knapert ställt som bräckjärn för att hålla igen en
            höjning av fastighetsskatten? Nu är det människor i små ekonomiska
            omständigheter som skall tas till intäkt för att miljonärer inte
            skall få högre skatt.
          </note>
          <note>
            Moderaterna har haft chansen att i regeringsställning hantera
            frågan. Det problem som är ett reellt problem i spåren av fastighetstaxeringen
            är att en del fastboende i attraktiva kustområden får kraftiga
            höjningar utan att man för den skull har stora inkomster i hushållet.
            Taxeringen speglar värdet på deras fastighet.
          </note>
          <note>
            Det här är inget nytt problem. Samma diskussion fördes efter
            1989 års fastighetstaxering. För att se vad som kunde göras åt
            problemet tillsatte den dåvarande socialdemokratiska regeringen
            en utredning, som faktiskt skulle möta bekymren hos dessa människor.
          </note>
          <note>
            Utredningen var klar lagom till dess att Bo Lundgren klev in
            i kanslihuset. Den resulterade aldrig i någon åtgärd från Bo Lundgren,
            när han väl hade chansen att göra något.
          </note>
          <note>
            Bo Lundgren och Moderaterna har aldrig varit intresserade av
            de människor som har små ekonomiska omständigheter annat än när
            dessa kan användas som bräckjärn för att pressa tillbaka skatten
            för de allra bäst bemedlade i samhället. Det är dagens debatt
            återigen ett uttryck för.
          </note>
          <note>
            Har jag fel, så vill jag att Bo Lundgren talar om varför han
            i regeringsställning inte gjorde något åt detta problem. Det var
            väl känt, det var utrett. Jag kan på regeringens vägnar deklarera
            att vi inte lägger den typen av klagomål och invändningar åt sidan.
            Vi skall titta just på de fastboendes situation, men inte med
            syftet att pressa tillbaka skatten för dem som till följd av stora
            ekonomiska tillgångar har kunnat pressa upp värdet på villor och
            fritidshus genom att de ofta betalat fantasibelopp. De skall inte
            ha en skattesänkning.
          </note>
          <note>
            Bo Lundgren är oss svaret skyldig: Varför löste inte
          </note>
          <note>
            Moderaterna problemet i regeringsställning?
          </note>
          <note>
            Fastighetsskatten är en del av kapitalbeskattningen. Det är en
            skatt som går tillbaka ända till 1800-
          </note>
          <note>
            talet. Det är en internationellt ganska vanlig typ av beskattning.
            Sverige har i internationell jämförelse ingen hög fastighetsskatt.
            Vi ligger strax under snittet.
          </note>
          <note>
            Det är viktigt att man har en beskattning av fastigheter, därför
            att det ingår som en beskattning av kapitaltillgångar. Det är
            viktigt att den beskattningen utformas på ett sådant sätt att
            man inte snedvrider förhållandet mellan exempelvis banksparande
            och placering av kapital i en fastighet. Det är principerna bakom
            fastighetsskatten.
          </note>
          <note>
            Det är också viktigt att begripa att fastighetsskatten är ett
            sätt att åstadkomma neutralitet mellan olika boendeformer. När
            vi nu höjer fastighetsskatten till följd av en förändrad taxering
            innebär det att vi, i snitt för hela landet, höjer uttaget med
            26 %. Det motsvaras under en sexårsperiod i allmän prisutveckling
            av drygt 40 % i konsumentprisindex. Man kan också jämföra med
            hyresgästerna, som under motsvarande period har haft en 80-procentig
            hyresstegring. Även om man lägger in den förändring som blev följden
            av att vi inte ville drabba de senaste tio årgångarnas byggnation
            - där de unga skuldsatta familjerna bor -
          </note>
          <note>
            och även om vi lägger in den försämring som den förra regeringen
            planerat och som vi tog tillbaka och lade ut på samtliga fastigheter,
            kommer vi upp i en förändring till följd av fastighetstaxeringen
            som är ungefär där konsumentprisindex ligger, under motsvarande
            sexårsperiod.
          </note>
          <note>
            Det är alltså väl avvägt.
          </note>
          <note>
            Fastighetstaxeringen, skatten på fastigheter, skatten på kapital
            är också en del i de intäkter staten så väl behöver för att vi
            skall ta oss ur det ekonomiska moras Bo Lundgrens ekonomiska politik
            satte oss i.
          </note>
          <note>
            Det kommer inga protester från moderaterna när vi skär i bidragen
            till barnfamiljerna. Då skall de vara med. Det kommer inga protester
            från moderaterna när vi sänker a-kassan. Då skall de vara med.
            Det kommer inga protester från moderaterna när vi sänker bostadsbidragen.
            Då skall de vara med. Men när vi tar ut skatt på dem som har förmögenheter
            drar man sig inte för att använda obemedlade människor som bräckjärn
            för att hålla emot en sådan förändring.
          </note>
          <note>
            Saneringsprogrammet, Bo Lundgren och övriga moderater här i kammaren,
            består faktiskt i att de bördor som skall bäras skall delas rättvist.
            Kapitalbeskattningen är en del av saneringsprogrammet som träffar
            dem som har den bästa förmågan att bära bördorna.
          </note>
          <note>
            Att i dag ge signalen att regeringen skulle säga att man inte
            skall genomföra fastighetstaxeringen, att man skall skjuta den
            framåt, vore att säga precis som moderaterna säger i sin reservation,
            nämligen att vi gör ett hål på 4 miljarder kronor i de statliga
            finanserna. Ett hål på 4 miljarder kronor skall i så fall täckas
            av något. Vad har Bo Lundgren för finansiering av det som han
            i dag föreslår att man skall sänka fastighetsskatten med? Vem
            skall betala de 4 miljarderna? Är det hyresgästerna? Är det kommunerna,
            vården, omsorgen eller skolan? Var skall pengarna tas?
          </note>
          <note>
            Om vi nu skulle börja svaja och uppträda som den gamla ekonomiska
            ledningen gjorde, och säga att vi planerar att göra saker så småningom,
            skulle snart den tilltro till den ekonomiska politiken som har
            spritt sig på marknaderna här hemma och utomlands vara totalt
            utraderad. Vad det betyder för dem som bor i villor vet den som
            är skuldsatt. Regeringens ekonomiska politik som innehåller dessa
            hårda åtstramningar och skattehöjningar har pressat ned räntorna.
            Räntenedgången har bäst gynnat de barnfamiljer som just köpt ett
            hus. Men det är inte dem moderaterna talar för.
          </note>
          <note>
            Moderaterna talar för dem som drabbas av förmögenhetsskatt och
            dem som har höga taxeringsvärden.
          </note>
          <note>
            En farligare ekonomisk politik än att ofinansierat ge sig på
            fastighetsskatten tror jag inte finns för villaägarna.
          </note>
          <note>
            Glöm inte att moderaterna i valet mellan den skuldsatte villaägaren
            och den förmögne kapitalägaren under regeringstid valde att satsa
            på att sänka kapitalskatten till 25 %. Det har vi förhindrat.
            Det innebär att skatten på kapital blir högre, medan den som är
            skuldsatt får en lindring. Det gäller framför allt dem som bor
            i villor.
          </note>
          <note>
            I dagens kör av protestanter saknas de som är hårt skuldsatta.
            Där saknas hyresgäster, och där saknas de som har burit en så
            stor del av saneringen av statsfinanserna i form av sänkt a-kassa,
            sänkta barnbidrag m.m.
          </note>
          <note>
            Vi kommer inte att backa undan för den moderata kampanjen, i
            vanlig ordning anförd av skattebetalarnas förening. De förslag
            som lagts till riksdagen ligger. Bördorna skall fördelas på ett
            sådant sätt att de starkaste också är med och tar sin del av det
            som skall göras. Detta är ett besked från regeringen.
          </note>
          <note>
            (Applåder)
          </note>
          <note type="speaker">
            Anf. 3 BO LUNDGREN (m)
          </note>
          <note>
            Herr talman! Möjligen är ett av skälen till att hyresgästerna
            inte deltar i det som Göran Persson kallar kampanj att jag som
            ansvarigt statsråd lade förslag om en sänkning av fastighetsskatten
            från 2,5 till 1,5 % för att undvika att fastighetstaxeringen av
            hyresfastigheter slog igenom så hårt att hyrorna skulle höjas
            väsentligt.
          </note>
          <note>
            Göran Persson försökte i sitt anförande ge mig skulden för de
            problem han själv nu har ansvaret för.
          </note>
          <note>
            Det tycker jag inte är snyggt. Men det är ju en moralisk fråga.
          </note>
          <note>
            Fastighetstaxeringen och taxeringsvärdena i sig blir ett problem
            först när skattereglerna är sådana att det blir våldsamma skatteeffekter
            för ensamstående, pensionärer och barnfamiljer, som bor under
            små omständigheter i hus som får våldsamt höjda taxeringsvärden.
            Det är dem jag i första hand bekymrar mig om.
          </note>
          <note>
            Jag har inte ägnat 20 år av mitt liv åt politiken för något annat
            än att förbättra förutsättningarna för dem som främst behöver
            det. När Göran Persson diskuterar förmögenhetsskatten försöker
            han dela Sverige på ett sätt som är farligt. Vad har vi för nytta
            av en förmögenhetsskatt som driver ut bröderna Raussing,
          </note>
          <note>
            Ingvar Kamprad och andra som skulle ha behövts i hemma i Sverige
            så att de hade betalat skatter på avkastningen av sin förmögenhet
            i Sverige. Vad har vi för nytta av att de har flytt från Göran
            Perssons och socialdemokraternas skattepolitik?
          </note>
          <note>
            Det är den avundsjukepolitiken som gör att vi riskerar att leda
            Sverige in i stagnation när effekterna av konkurrenskraftsförbättringarna
            och den svagare kronan har gett vika. Det är Göran Perssons och
            socialdemokraternas dilemma, nu liksom tidigare.
          </note>
          <note>
            Det jag och mitt parti vill göra och har gjort är att, när effekterna
            blir orimliga som för hyresgästerna, förändra skattereglerna.
          </note>
          <note>
            År 1994 fick vi de lägsta hyresökningarna på 20-
          </note>
          <note>
            25 år som en följd av den politik regeringen bedrev, inte minst
            på grund av att räntan gick ned rejält. Det gjorde den fram till
            våren 1994 då osäkerheten ökade, om socialdemokraterna ändå skulle
            kunna vinna valet.
          </note>
          <note>
            Göran Persson säger att skatten på kapital behövs.
          </note>
          <note>
            Fastighetsskatten behövs för att ta oss ur det ekonomiska moras
            som vi leddes in i på 1980-talet, då Göran Persson satt i regeringen.
            De flesta kommer väl ihåg finanskrisen som jag fick ansvaret för
            att reda upp. Då ledde 1980-talets spekulationsekonomi till att
            finansmarknaden svajade och skattebetalarna fick gå in och rädda
            det som Göran Persson och hans kolleger ställde till. Detta moras
            berodde ju bl.a. på att marginalskatterna var så höga att det
            lönade sig att ta lån; att låna till konsumtion och spekulation.
            Problemet i Sverige är inte att vi har för låga skatter, utan
            att vi har för stora utgifter. De utgifterna skall vi helst pressa
            ned genom att färre är arbetslösa. Även där har ju Göran Persson
            kapitulerat. Nu spår man 10 %
          </note>
          <note>
            arbetslöshet vid sekelskiftet. Det kommer vi aldrig att acceptera.
            Därmed kan vi också reducera de offentliga utgifterna för alla
            dem som är arbetslösa, och förbättra inkomstsidan.
          </note>
          <note>
            Skatten på kapital, och särskilt fastighetsskatten, behövs inte.
            Fastighetsskatteutredningen visade att fastighetsskatten inte
            passar in i det svenska skattesystemet. I andra länder har man
            det i stället för exempelvis kommunal inkomstskatt. Här har vi
            det dessutom. Det beror på att den socialdemokratiska skattepolitiken
            innebär höjda skatter och nya skatter. Man låter fastighetstaxeringen
            slå igenom fullt ut.
          </note>
          <note>
            Hittills har de drabbade, - de är ganska många som vi har sett
            i TV och tidningar - fått två besked av socialdemokraterna. Göran
            Perssons planeringschef har sagt: Ta ett lån för att betala skatten.
            Några av de socialdemokratiska ledamöterna i skatteutskottet har
            sagt: Vi får väl fixa bidrag så att man får råd att betala skatten.
            Bortsett från att det är ansvarslöst och omoraliskt är det det,
            Göran Persson, som leder Sverige in i det ekonomiska moraset.
          </note>
          <note>
            Vi måste inse att fastighetsskatten inte passar in i det svenska
            systemet. Samtidigt måste vi vara realistiska nog att inse att
            det inte går att ställa ut löften om att slopa fastighetsskatten
            inom överskådlig tid, därför att statsfinanserna är ett problem.
            Varje skattesänkning måste finansieras fullt ut. Men vi skall
            inte höja fastighetsskatten, som Socialdemokraterna gör, och vi
            skall inte låta de regionala effekterna bli sådana att människor
            drabbas av trefaldigt ökade taxeringsvärden och skatter.
          </note>
          <note>
            Jag ser att Göran Persson inte är särskilt intresserad, men jag
            är intresserad av dessa människors situation.
          </note>
          <note>
            Varför kan man inte höja gränsen för uttag av förmögenhetsskatt
            för vanliga människor? De som har mindre inkomster och villor
            som kostar mycket får ju en stor förmögenhet, och det leder till
            att de måste betala förmögenhetsskatt.
          </note>
          <note>
            Konstaterandet finns här: Socialdemokraterna är beredda, tillsammans
            med Centerpartiet eller andra partier, att låta det här slå fullt
            ut. Det finns då en chans - flera partiers representanter skall
            senare gå upp i talarstolen - att skapa en majoritet, därför att
            vi har en minoritetsregering. Det finns fortfarande möjlighet
            att reducera effekterna och se till att de som drabbas inte drabbas
            så hårt.
          </note>
          <note>
            (Applåder)
          </note>
          <note>
            Anf. 4 TREDJE VICE TALMANNEN
          </note>
          <note>
            Meningsyttringar från åhörarläktaren är inte tillåtna.
          </note>
          <note type="speaker">
            Anf. 5 ROLF KENNERYD (c)
          </note>
          <note>
            Herr talman! Fastighetsskatten höjs nästa år genom höjda taxeringsvärden
            och genom att skattesatsen höjs med 0,2 %. Förändringen påverkar
            många människors vardagliga ekonomi på ett påtagligt sätt.
          </note>
          <note>
            Det är därför naturligt att vi ägnar dagens debatt åt denna viktiga
            fråga. Det är samtidigt viktigt att vi sätter in den här debatten
            i rätt perspektiv. Den nödvändiga saneringen av statsfinanserna
            kräver uppoffringar av alla i vårt samhälle.
          </note>
          <note>
            Nedskärningar i socialförsäkringarna, skärpta krav i arbetslöshetsförsäkringarna
            samt besparingar i skolor, på sjukhus, i äldre- och barnomsorg
            är exempel på uppoffringar för stora grupper i vårt samhälle.
          </note>
          <note>
            Besluten har krävt handlingskraft och mod hos de politiker som
            påtagit sig ansvaret för den viktiga budgetsaneringen.
          </note>
          <note>
            Uppoffringarna görs dess bättre inte förgäves. Den inledda saneringen
            av vårt budgetunderskott har, tillsammans med inrikespolitisk
            stabilitet och en god utveckling i näringslivet, lett till betydande
            räntesänkningar. Jämfört med läget i april har obligationsräntorna
            sjunkit med drygt 2 procentenheter. Ytterligare sänkningar av
            räntan ligger inom räckhåll, men det förutsätter att vi förmår
            hålla fast vid en fortsatt budgetsanering.
          </note>
          <note>
            För småhusägare och andra medborgare är det oerhört viktigt att
            vi nu inte äventyrar den nuvarande räntetrenden genom ofinansierade
            skattesänkningar.
          </note>
          <note>
            För flertalet betyder detta långt mera än de skattehöjningar
            som i dag diskuteras. De som nu försöker ge sken av att deras
            politik skulle innebära att medborgarna nästan helt skulle slippa
            höjda fastighetsskatter måste alltså leva upp till kravet på att
            anvisa en konkret finansiering. Och här räcker det inte med flummigt
            tal om att finansieringen ryms inom respektive partis budgetalternativ.
            Det måste också skapas politiska majoriteter för en sådan finansiering.
          </note>
          <note>
            Vi är från Centerpartiets sida beredda att diskutera förändringar
            i fastighetsskatten. Vi medverkade inte till beslutet om höjningen
            av fastighetsskattesatsen.
          </note>
          <note>
            Det beslutet fattades under regeringens vänstersväng förra hösten,
            med Vänsterpartiets och Miljöpartiets medverkan.
          </note>
          <note>
            Det hål som uppstår i statens budget om vi skulle sänka fastighetsskatten
            igen måste muras igen med annan budgetförstärkning. Vi vet nämligen
            att ofinansierade skattesänkningar ofelbart skulle leda till att
            de flesta som nu drabbas av höjd fastighetsskatt drabbades ännu
            värre av höjda räntor och deras effekter.
          </note>
          <note>
            Herr talman! Vi anser att ansträngningarna i första hand måste
            inriktas på att rätta till skevheterna och orättvisorna i taxeringsförfarandet.
            Vi anser att detta är viktigare än att sänka skattesatsen, framför
            allt därför att det är taxeringsförfarandet som ger de flesta
            och de största förändringarna i fastighetsskattenivån.
          </note>
          <note>
            Vi har framför allt genom ett idogt arbete av vår förre centerriksdagsledamot
            Rune Torwald i Göteborg kunnat påvisa mycket kraftiga brister
            i underlaget för taxeringen i vissa värdeområden i Göteborgs stad
            lika väl som i närliggande skärgårdsområden. Skattebetalarnas
            förening har sedermera gjort liknande iakttagelser inom Stockholmsområdet.
            Det finns anledning att anta att dessa förhållanden finns litet
            varstans i landet.
          </note>
          <note>
            Det synes därför helt nödvändigt att skattemyndigheten gör en
            förnyad genomgång av underlagen, och i områden med alltför få
            eller alltför ojämna och varierande underlag för köpeskillingsstatistiken
            är det nödvändigt att man gör förnyade skälighetsbedömningar.
          </note>
          <note>
            Jag vill i detta sammanhang beklaga att riksdagen mot vår vilja
            för ett antal år sedan beslöt att helt ta bort lekmannainflytandet
            i fastighetstaxeringsnämnderna. Det går inte att ersätta det sunda
            förnuft och den lokalkännedom som dessa lekmän besatt med enbart
            byråkrater och datorer.
          </note>
          <note>
            Det är också helt nödvändigt att göra justeringar i de värdeområden
            där värderingsunderlaget till betydande del härrör från fritidshusförvärv
            med höga köpeskillingar. Det rör t.ex. merparten av våra skärgårdar.
            Det rör t.ex. också Åre i Jämtland och Österlen i Skåne, och det
            finns många andra exempel. I
          </note>
          <note>
            dessa s.k. attraktiva områden är det orimligt att de permanentboende
            automatiskt skall smittas av köpstarka fritidshusspekulanter.
            Den attraktionskraft som t.ex. ett strandnära läge i Bohusläns
            skärgård utgör för sommarboende höginkomsttagare förbyts ju för
            övrigt till dess motsats under höststormar och vintersnöglopp
            för den åretruntboende yrkesfiskaren eller hantverkaren.
          </note>
          <note>
            Det finns alltså goda skäl för att permanentboende i dessa områden
            ges ett reducerat taxeringsvärde. Den närmare tekniken bör ytterligare
            diskuteras och övervägas. Jag noterar finansministerns beredvillighet
            på detta område.
          </note>
          <note>
            (Applåder)
          </note>
          <note type="speaker">
            Anf. 6 ISA HALVARSSON (fp)
          </note>
          <note>
            Herr talman! Många människor hör av sig om fastighetsskatten,
            förtvivlade och ursinniga. Varför gör ni inget? säger de. Vi har
            från Folkpartiets sida verkligen försökt. Visserligen anser vi
            att en viss höjning av fastighetsskatten är ett rimligt inslag
            i ett samlat program för att klara budgetunderskottet, men vi
            kan inte acceptera en politik som driver människor från hus och
            hem.
          </note>
          <note>
            Effekterna av den aktuella höjningen av skattesatsen måste, som
            vi föreslog redan i december förra året, mildras genom att den
            skjuts framåt.
          </note>
          <note>
            Kravet om att undanröja höjningen av fastighetsskatten till 1,7
            % nästa år återupprepade jag för någon vecka sedan i skatteutskottet.
            Socialdemokraterna,
          </note>
          <note>
            Centern, Vänsterpartiet och Miljöpartiet röstade emot detta.
          </note>
          <note>
            Socialdemokraterna, Centern och Miljöpartiet röstade vid samma
            tillfälle även ned ett förslag om att underlaget för uttag av
            fastighetsskatt skulle reduceras för permanentboende i attraktiva
            lägen.
          </note>
          <note>
            I våras röstade Socialdemokraterna, Centern och
          </note>
          <note>
            Miljöpartiet ned ett förslag om att prioritera arbetet med att
            finna en lösning på de problem som fastighetsskatten för med sig
            i vissa attraktiva lägen. Vi krävde då, och gör det även nu, att
            regeringen skall göra en genomgång av fastighetsbeskattningens
            effekter på bl.a. skärgårdsbefolkningen och ange möjliga lösningar.
            Den samlade effekten nästa år av den ökade fastighetsskattesatsen
            och den rullande taxeringen gör att många kan tvingas sälja sina
            fastigheter av ekonomiska skäl. Det gäller inte minst människor
            som i hela sitt liv bott i skärgården och längs kusten. De bor
            i hus och gårdar som funnits i släkten i flera generationer. De
            har försörjt sig som fiskare, småföretagare och småbrukare. Många
            pensionärer, som hela livet på något sätt hankat sig fram, inte
            legat samhället till last och nu inte har någon ATP, har inte
            råd att bo kvar. Det kan också gälla unga barnfamiljer som vill
            leva kvar där deras förfäder bott och där de har sina rötter.
          </note>
          <note>
            Den nya fastighetsskatten drabbar den bofasta skärgårdsbefolkningen
            som ett dråpslag och är ett svek mot hårt arbetande kustbor. Att
            säga till dessa pensionärer att de sitter på en förmögenhet och
            uppmana dem att låna till skatten är som att slå dem på käften.
          </note>
          <note>
            Det är uppenbart att om det inte blir en förändring av reglerna
            kommer detta att få till följd att många tvingas sälja sina fastigheter.
            Skärgården kommer att avfolkas från permanentboende. Vi måste
            alltså genom politiska beslut underlätta för skärgårdsbor att
            även fortsättningsvis kunna bo i denna för Sverige unika miljö.
          </note>
          <note>
            Attraktiva områden är dessutom ofta områden där just vi politiker
            skapat detta efterfrågetryck genom byggnadsförbud vid vatten och
            stränder. Detta har sedan pressat upp priserna på befintliga hus,
            som köpstarka stadsbor och utlänningar sedan stått i kö för att
            köpa.
          </note>
          <note>
            Jag anser också att det behövs en översyn av utfallet på den
            senaste fastighetstaxeringen. Det finns alltför många exempel
            på hur relativt enkla hus fått stora höjningar av taxeringsvärdet.
          </note>
          <note>
            Så här uttalade sig en man i Göteborg:
          </note>
          <note>
            Jag har verkligen inte någon exklusiv kåk med cappuccinobad eller
            vad det nu heter. Men jag har dusch förstås, och en otät grund
            som det blåser friskt igenom. Nu har jag inte råd att bo kvar
            i det hus jag bott i hela livet.
          </note>
          <note>
            Ett annat märkligt inslag i fastighetsbeskattningen är att skatt
            tas ut även på mark som upplåts genom tomträtt, dvs. att den enskilde
            fastighetsägaren får betala skatt för kommunens egendom. Detta
            måste ändras.
          </note>
          <note>
            Många fastighetsägare kommer nu också på grund av taxeringsökningen
            att dessutom få förmögenhetsskatt. Från Folkpartiets sida kräver
            vi att sambeskattningen av förmögenhet avskaffas. Inom förmögenhetsbeskattningen
            finns den sista kvarlevan i vårt skattesystem av den föråldrade
            syn på kvinnor som förr genomsyrade hela samhället.
          </note>
          <note>
            Avskaffa alltså sambeskattningen av förmögenheten! Fullfölj inte
            höjningen av fastighetsskatten nästa år från 1,5 till 1,7 %! Hitta
            en lösning på problemen för permanentboende som råkar bo i attraktiva
            områden!
          </note>
          <note>
            Det är märkligt att människan kan åka till månen samtidigt som
            vi inte skall kunna underlätta för strävsamma människor att bo
            kvar i sin hembygd. Det finns lösningar, så börja jobba, herr
            minister!
          </note>
          <note>
            (Applåder)
          </note>
          <note type="speaker">
            Anf. 7 LARS BÄCKSTRÖM (v)
          </note>
          <note>
            Herr talman! Fastighetsskatten och särskilt taxeringen leder
            alltid till mycket debatt. Inte här i riksdagen, men utanför riksdagen
            debatteras det oerhört mycket. Det är därför bra att vi i dag
            har en debatt om fastighetsskatten. Då blir läktarna fyllda. Kammaren
            blir fylld, herr talman. Så det är bra när vi för viktiga debatter.
          </note>
          <note>
            Men varför diskuterar man fastighetsskatten så mycket utanför
            riksdagen, bland folk i allmänhet? Jo, det beror på att den skiljer
            sig från de flesta andra skatter. Dessa är ju skatter på inkomster
            som man har under året - kapital- eller inkomstskatt - eller också
            skatt på sådant som man köper under året, dvs. moms.
          </note>
          <note>
            Fastighetsskatten däremot är en skatt på en beräknad, teoretisk
            värdeökning, en ökning som man egentligen inte kan konsumera för
            förrän man sålt sin fastighet. Någon kritiker har formulerat problemet
            så här: Man kan faktiskt inte äta tapeter. Och det är ju sant!
            Det är detta faktum som gör att fastighetsskatten är så svårsmält
            för så många.
          </note>
          <note>
            Men även om den är en knepig skatt, herr talman, så har man fastighetsskatt
            i nästan alla länder. Och i nästan alla länder är den här skatten
            kommunal.
          </note>
          <note>
            Göran Persson talar här om hur viktigt det är med fördelningspolitik,
            och det har Göran Persson otroligt rätt i. Men, Göran Persson,
            fastighetsskatten har inte någon klar och entydig fördelningsprofil.
            Visst har höga taxeringsvärden ett samband med höga inkomster;
            det är alldeles kristallklart och sägs i alla utredningar. Men
            alla utredningar säger också att låginkomsttagare betalar en högre
            andel av sin disponibla inkomst i fastighetsskatt än höginkomsttagare.
            Det är också ett faktum.
          </note>
          <note>
            Det finns alltså två sidor av fastighetsskatten. Det sägs bl.a.
            i den utredning som Socialdemokraterna tillsatte. Detta är alltså
            ett problem.
          </note>
          <note>
            Nu finns det en ny utredning, och det är väl bra.
          </note>
          <note>
            Vänsterpartiet anser nämligen att fastighetsskatten behöver ses
            över totalt. Vi menar att den egentligen borde överföras till
            kommunerna. Då skulle man få ett samband med all den service som
            kommunerna ger -
          </note>
          <note>
            vattenledning, gator, belysning etc. - som gör att man kan utnyttja
            sin fastighet. Och då skulle vi också EU-
          </note>
          <note>
            anpassa oss, Göran Persson. Det vore väl bra, för
          </note>
          <note>
            Göran Persson brukar ju säga att det är viktigt med
          </note>
          <note>
            EU-anpassningen.
          </note>
          <note>
            Jag vill fråga moderater och socialdemokrater: Är ni beredda
            att pröva att flytta över den här skattebasen till kommunerna?
            Det vill Kommunförbundet, men vad vill moderater och socialdemokrater?
            Ni har ju gott om tid i den här debatten.
          </note>
          <note>
            Vad vi egentligen skall diskutera i dag är akuta, konkreta problem.
            Här har vi i Vänsterpartiet vårt ansvar. Vi står entydigt fast,
            Göran Persson, vid uppgörelsen mellan Vänsterpartiet och Socialdemokraterna
            om att höja skattesatsen med 0,2 procentenheter.
          </note>
          <note>
            Det står vi fast vid. Det behövde göras eftersom alternativet
            var värre: att i stället drabba en grupp boende med en nedtrappning
            av räntebidragen. Det skulle ha varit ännu tuffare för den gruppen,
            så det här var rimligt.
          </note>
          <note>
            Men, Göran Persson, vi hade hellre sett att man tagit in dessa
            pengar genom att sänka grundavdraget för dem som tjänar över 200
            000 kr eller genom att höja bolagsskatten till 30 %, vilket också
            skulle vara en EU-anpassning. Det hade varit ännu skarpare fördelningspolitik,
            Göran Persson. Moderaterna hade naturligtvis absolut inte gått
            med på det, men vi som är så måna om fördelningspolitiken, Göran
            Persson, borde väl ha kunnat enas om det. Men det gick inte.
          </note>
          <note>
            Sedan finns det också de som vill utnyttja dagens problem med
            fastighetsskatten för att argumentera för allmänna skattesänkningar.
            Det är vad Moderaterna gör. De talar egentligen inte om fastighetsskatten;
            de talar om att man skall sänka skatterna allmänt sett.
          </note>
          <note>
            Detta säger vi nej till eftersom det då uppstår stora hål och
            räntorna stiger i höjden. Alternativt vill de ha ännu hårdare
            neddragningar på den sociala sektorn, och det säger vi i Vänstern
            också nej till.
          </note>
          <note>
            Men det problem som vi har i dag är egentligen ett problem kring
            fastighetstaxeringen. Detta tog vi i
          </note>
          <note>
            Vänstern upp redan i våras. Vi sade då tillsammans med Moderaterna,
            Folkpartiet och Kristdemokraterna att ett förslag från regeringen
            borde begäras. Det sade
          </note>
          <note>
            Centern, Socialdemokraterna och Miljöpartiet här i kammaren nej
            till.
          </note>
          <note>
            Ni hade fel, och det inser ni nu. Hade ni röstat med oss hade
            det blivit en beställning till Göran Perssons regering att leverera
            ett konkret förslag. Vad värre är: Man gjorde om samma fel i skatteutskottet
            för några veckor sedan. Samma majoritet - Miljöpartiet, Socialdemokraterna
            och Centerpartiet - vägrade att ta ett utskottsinitiativ i den
            här frågan.
          </note>
          <note>
            Nu är det egentligen för sent. Men, Göran Persson, det är aldrig
            för sent för den som vill göra bot och bättring - Göran Persson
            är intresserad av Skriften, eller hur? Det går alltså att få någonting
            att hända från regeringens sida, och jag hoppas på det. Göran
          </note>
          <note>
            Persson kallade nyss dem som protesterar för protestanter, med
            litet glidning. Då så, Göran Persson: Var inte så katolsk utan
            fundera på ändringar, för det kan vi göra.
          </note>
          <note>
            Vi i Vänsterpartiet är beredda att ställa upp på konstruktiva
            lösningar på alla sätt och vis, Göran
          </note>
          <note>
            Persson. Vi sätter oss gärna i en beredningsgrupp och diskuterar
            både tillfälliga och permanenta lösningar på de här problemen.
            Kalla, så kommer vi. Eller, om ni inte kallar: Lägg konkreta förslag
            till riksdagen som vi kan motionsbehandla.
          </note>
          <note>
            Göran Persson sade: Vi lägger inte problemen åt sidan. Nej, men
            det tycks som om ni rullar dem framför er, och det är inte heller
            bra. Vi hoppas alltså:
          </note>
          <note>
            Bjud in till konkreta överläggningar eller lägg en proposition.
          </note>
          <note>
            (Applåder)
          </note>
          <note type="speaker">
            Anf. 8 RONNY KORSBERG (mp)
          </note>
          <note>
            Herr talman! Inte nog med att man skall komma långt ner på talarlistan
            för att man tillhör ett parti som inte är så stort, man skall
            också komma efter en sådan utmärkt talare som Lars Bäckström.
            Men det har sina fördelar också. Det mesta är ju redan sagt, och
            det kan vara bra om man vill spara tid. Det finns dock en del
            som inte har sagts ännu.
          </note>
          <note>
            Många talare har här uppehållit sig vid två olika saker. Det
            sägs att det här är en intäkt för att försöka få ned den allmänna
            skattenivån och gynna dem som kanske inte behöver någon skattesänkning.
            Andra värnar om dem som får problem, eftersom det här skattesystemet
            är utformat som det är.
          </note>
          <note>
            Vi beskylls här bl.a. för att ha varit med och bidragit till
            att vi inte såg att de här farorna skulle uppstå osv. Men visst
            gjorde vi det. Vi har länge talat om att man borde göra någonting
            åt det här. De människor som bor i attraktiva skärgårdsområden
            kommer att råka illa ut. Det är emellertid skillnad på hur man
            löser problemen. Man kan inte göra hur som helst.
          </note>
          <note>
            Det får konsekvenser. För de flesta människor är boendet viktigt.
            Det har ett slags särställning.
          </note>
          <note>
            Innan jag går in på de akuta problemen skulle jag vilja ta upp
            en annan fråga. Det kanske är så att man skall se det här som
            signaler om att det är något grundfel i själva systemet, någon
            har varit inne på det.
          </note>
          <note>
            Är det egentligen så klokt att basera värdet för en fastighet
            på vilket värde andra har fått ut när de har sålt en fastighet,
            en fritidsfastighet? Det är det som är orsaken till att taxeringsvärdena
            stiger så kraftigt i vissa områden. Det kanske vore klokt att
            fundera över om vi i stället skall göra en annan koppling. Som
            Lars
          </note>
          <note>
            Bäckström sade är det inte självklart att man kan äta tapeter,
            även om det möjligen skulle motsvara kraven på en fiberrik kost.
          </note>
          <note>
            Om man tänkte efter vad vi har den här skatten till, borde man
            då inte fundera över om det inte vore klokare att koppla skatten
            till något som är verklighetsanknutet? Det är det som finns på
            den kommunala nivån. Tanken att återföra det här till ett slags
            kommunal beskattning blir på det sättet ganska tilltalande.
          </note>
          <note>
            Man skulle kunna få en direkt koppling till den infrastruktur
            som man är beroende av för sin fastighet och sitt boende. Det
            här skulle också ge en del fördelar i styrningshänseende, eftersom
            man från kommunernas sida skulle kunna gynna dem som man vill
            gynna. Om man i dag t.ex. investerar i en fastighet på ett miljöriktigt
            sätt - isolerar eller installerar värmepump - får man straffskatt.
            Det anses nämligen som en större förmögenhet. Det kan inte vara
            riktigt rimligt när vi säger att vi borde försöka få bättre hus
            i stället.
          </note>
          <note>
            Jag tycker att det finns all anledning att fundera över kopplingen,
            och jag tycker att det skulle kunna utredas med sikte på att ha
            ett förslag till hur man skulle kunna förändra hela fastighetsbeskattningen.
          </note>
          <note>
            Men nu har vi de problem vi har i dag. Det beror på att några
            faktorer sammanfaller. Det enda vi från
          </note>
          <note>
            Miljöpartiets sida är intresserade av är att hjälpa de permanentboende
            i de områden där dessa problem finns - där priserna på andras
            försäljningar trissar upp kostnaderna. Det är egentligen helt
            orimligt. Jag noterar med tacksamhet att Göran Persson nämnde
            att man tänker minsann inte alls lägga de här problemen åt sidan.
            Det vore konstigt om man gjorde det. Det tar vi som en intäkt
            för att det kommer att ske någonting.
          </note>
          <note>
            Vi har redan tidigare sagt att vi tycker att fastighetsskatten
            generellt sett är för hög. De här höjningarna är litet för höga.
            Vi hade andra förslag till hur man skulle kunna sanera statens
            finanser. Det är oerhört viktigt att konstatera att vi inte har
            utrymme för att sänka skatterna generellt. Vi har ett stort underskott.
            Vi ville t.ex. höja koldioxidskatten i stället. Det hade varit
            ett bättre sätt, men det fick vi inte igenom.
          </note>
          <note>
            Nu ser verkligheten ut som den gör. De människor som i dag är
            permanentboende i de här områdena borde kunna få någon form av
            reducering så att förmögenhetsskatten inte läggs på taxeringsvärdet
            och den skatt man får betala. Det borde också vara möjligt att
            skjuta denna skatt något framför sig. Fastighetsskatten kan sänkas,
            men man kan betala litet högre skatt när man säljer huset. Då
            vet man vilket värde det gäller.
          </note>
          <note>
            Vi är mycket beredda att diskutera den typen av förändringar
            för att lösa problemen för de som bor i skärgårdsområden och andra
            attraktiva områden.
          </note>
          <note>
            Några större generella skattesänkningar har vi tyvärr inte råd
            med.
          </note>
          <note type="speaker">
            Anf. 9 MICHAEL STJERNSTRÖM (kds)
          </note>
          <note>
            Herr talman! 2,3 miljoner ägare till villor, radhus och fritidshus
            har erhållit underlag för årets fastighetstaxering. Aldrig tidigare
            har taxeringsvärdena ökat samtidigt som fastighetsskatten har
            höjts. Taxeringsvärdena höjs med 26 % och fastighetsskatten med
            13 %, vilket innebär en höjning med hela 43 %.
          </note>
          <note>
            Dessutom genomförs för första gången en årlig indexuppräkning.
            Resultatet för många som berörs är både orimligt och orättvist,
            framför allt för dem som bor i storstäder och skärgårdar.
          </note>
          <note>
            Många barnfamiljer, pensionärer med låga inkomster, de som har
            köpt sina hus när priserna stod som högst 1989-1990 och familjer
            som drabbas av arbetslöshet kommer helt enkelt inte att ha råd
            att bo kvar i skärgårdar och storstadsområden. Vi måste komma
            ihåg att 75 % av alla barn bor i villa. Det är således inte enbart
            "rika" människor som bor i småhus. Regeringen, Vänsterpartiet
            och Miljöpartiet bäddade för en ny "flyttlasspolitik" i och med
            att de drev igenom beslutet om en kraftigt höjd skatt på småhus.
            Oändliga tragedier kan uppstå med en ny fastighetskris som yttersta
            konsekvens.
          </note>
          <note>
            När effekterna av fastighetsskattehöjningen nu är kända borde
            de få de ansvariga att tänka till. Det kraftiga uttaget av fastighetsskatt
            som kommer att ske är inte rimligt. Jag uppmanar regeringen, Centerpartiet,
            Vänsterpartiet och Miljöpartiet att tänka om! Låt oss skapa en
            majoritet i riksdagen för att låta fastighetsskatten ligga kvar
            på 1,5 % av taxeringsvärdet och för att hitta en lösning för permanentboende
            i attraktiva områden.
          </note>
          <note>
            I skärgårdar, längs kusterna, på skidorter och andra områden
            som berörs av mycket kraftiga höjningar av fastighetsvärdena utgör
            den höjda fastighetsskatten ett stort problem. Våra kuster blir
            ett reservat för rika samtidigt som skatten tvingar bort bönder,
            hantverkare, butiksägare och fiskare. Inser inte finansministern
            att detta är ett problem? Vill socialdemokraterna verkligen skapa
            denna segregering?
          </note>
          <note>
            Den senaste taxeringen innebär att skillnaderna ökar mellan lågprisorterna
            och högprisorter, vilket talar för att förändringar genomförs
            skyndsamt i storstadsområden och skärgårdar. Detta kan i någon
            mening uppnås genom att man slopar skatten på marken över visst
            taxeringsvärde eller halverar skatten på marken över visst taxeringsvärde.
            Vidare finns det en modell som tillämpas på Bornholm med ett skattetak
            för bofasta i turistområden.
          </note>
          <note>
            En partikamrat till mig, Tuve Skånberg, har ställt en fråga till
            finansministern som skulle besvaras i tisdags. Frågan gällde om
            Lex Bornholm kan vara något för Sverige, men det verkar inte som
            om han kommer att få något svar. Kanske kan finansministern svara
            här i dag i stället och inte bara titta på problemet?
          </note>
          <note>
            Jag anser att vi måste ha en takregel som begränsar uttaget av
            fastighetsskatt. Ett begränsat fastighetsskatteuttag på maximalt
            ett halvt basbelopp, ca 17 000
          </note>
          <note>
            kr, för bofasta i småhus är ett bra förslag. Det finns alltså
            olika modeller för att lösa problemet. Är finansministern beredd
            att medverka till att vi får en takregel?
          </note>
          <note>
            Enligt en artikel i Dagens Nyheter ger planeringschefen vid Finansdepartementet,
            Knut Rexed, bl.a.
          </note>
          <note>
            följande råd till dem som anser att fastighetstaxeringen är orimlig:
            "Överväg att ta lån på bostaden, om alternativet är att sälja
            den." Det är intressant att Finansdepartementet som anser att
            Sverige skall minska sina skulder och underskott uppmanar småhusägare
            att ta lån för att klara av skatten. Jag måste fråga finansministern
            om det är rimligt att människor skall behöva ta lån för att klara
            fastighetsskatten?
          </note>
          <note>
            Det finns beräkningar på hur efterfrågan av bostäder påverkas
            av ökade boendekostnader. Peter Englund, professor i ekonomi i
            Uppsala, fann att skattehöjningen leder till ett efterfrågebortfall
            motsvarande
          </note>
          <note>
            5 % av beståndet. Det motsvarar 75 000 småhus. I år byggs det
            ca 3 000 villor. Därmed är småhusbyggandet borta för kanske tio
            år framåt. Socialdemokraterna lägger en död hand över småhusindustrin.
            De statliga miljarder som läggs på byggstimulans lär alltså mer
            än väl motverkas av de skattehöjningar på boendet som samtidigt
            beslutas. Som vanligt verkar den vänstra regeringshanden inte
            veta vad den högra gör.
          </note>
          <note>
            Småhusbeståndet är före skattehöjningen värt ca
          </note>
          <note>
            1 100 miljarder och belånat till ca 50 %. Ett prisfall på 10
            %, dvs. 100 miljarder leder till att 20 % av småhusägarnas egetkapital
            försvinner. De många unga familjer som har en hög belåning på
            70-80 % drabbas ännu värre. Deras eget kapital försvinner kanske
            med hälften, och en del tvingas sälja till underpris.
          </note>
          <note>
            Vad får då den minskade efterfrågan av bostäder och minskat eget
            kapital för effekter? Det leder till att nybyggandet minskar kraftigt,
            och jag som trodde att socialdemokraterna ville stimulera byggandet.
            Vidare leder hushållens minskade kapital till att man ökar sitt
            sparande för att kompensera minskningen, och jag som trodde att
            socialdemokraterna ville öka hushållens konsumtion.
          </note>
          <note>
            Vad händer med Göran Perssons kalkyler över svensk återhämtning?
            Finansministerns framtidsoptimism bygger på att det privata sparandet
            halveras på några år.
          </note>
          <note>
            Göran Persson talar om neutralitet när det gäller boendeformer.
            I en statlig utredning SOU 1992:11
          </note>
          <note>
            står att om det skall vara neutralitet skall skatten på småhus
            vara två tredjedelar av skatten på hyreshus.
          </note>
          <note>
            Den skall inte bara frysas, den skall sänkas.
          </note>
          <note>
            En höjning av skatten med 43 % på småhus är en mycket farlig
            politik i det läge som vi nu befinner oss i. Att bo i småhus skall
            inte behöva bli lika farligt som att köpa egna aktier - ett högriskprojekt.
            Är finansminister Göran Persson verkligen beredd att köra människor
            ut ur deras hus och hem? Före valet lovade han att fastighetsskatten
            inte skulle höjas. Vad det löftet var värt vet vi i dag.
          </note>
          <note>
            (Applåder)
          </note>
          <note>
            Anf. 10 Finansminister GÖRAN
          </note>
          <note>
            PERSSON (s)
          </note>
          <note>
            Herr talman! Applådernas styrka efter det senaste anförandet
            säger en del om dess innehåll. Det var ett av de rörigaste anföranden
            jag hört, herr Stjernström.
          </note>
          <note>
            Jag vill ha svar på ett par frågor för att kds inte skall sprida
            sina mest fantastiska påståenden. Ni vill sänka uttaget från 1,7
            % till 1,5 %. Det kostar ungefär 2,5
          </note>
          <note>
            miljarder kronor. Håller ni fast vid ert ursprungliga förslag,
            att det skall finansieras genom att de hus som är byggda under
            de senaste åren tar den bördan? Är det detta ni står för?
          </note>
          <note>
            Jag riktar samma fråga till Isa Halvarsson, som också tog upp
            ärendet. Michael Stjernström vet ju så mycket om hur det går till
            på fastighetsmarknaden.
          </note>
          <note>
            Berätta då hur försämrade avdrag, som ju var Stjernströms politik
            för ett år sedan, stimulerar byggandet och underlättar för dem
            som bor i småhus. Passa på att berätta också hur de höga räntor
            som Stjernströms politik medverkade till har underlättat för boendet
            och byggandet. Var så god och tala om det här i talarstolen!
          </note>
          <note>
            Lars Bäckström ligger i samma fålla som Michael
          </note>
          <note>
            Stjernström. I gårdagskvällens Rapportsändning lyckades han med
            bedriften att ansluta sig till Stjernströms förslag om att man
            skall ha ett tak för uttag av fastighetsskatt. Lars Bäckström,
            ledamot i skatteutskottet, sade så här i Rapporten i går: Man
            sätter en maximigräns för hur hög skatten får bli. Jag tror inte
            att regeringen i längden kan stå emot det tryck som vi kan utveckla
            från Vänstern och borgerlig opposition.
          </note>
          <note>
            Så långt Lars Bäckström i gårdagens TV-debatt.
          </note>
          <note>
            Det innebär att alla som har en villa med ett taxeringsvärde
            över 1 miljon kronor får en skattesänkning och alla därunder får
            skattehöjningar. Björn Borg jublar och alla andra som har de verkligt
            vackra och stora husen. Men är det en politik som kännetecknar
            kds? Det borde rimligen vara så att man skall bära varandras bördor.
            Är det en politik som kännetecknar ett vänsterparti som påstår
            sig stå för fördelningspolitik? Vänsterpartiet opportunisterna!
          </note>
          <note>
            Slutligen några ord till Bo Lundgren, som hade en första omgång
            som inte tog sig riktigt. Det var därför att jag har den fula
            ovanan att påpeka sådant som han har gjort förut. Det brukar aldrig
            uppskattas i debatten med Bo Lundgren. Jag pekade på de två utredningar
            som tog upp det problem som vi diskuterar i dag och som Bo Lundgren
            hade att hantera, nämligen hur de som är fastboende i attraktiva
            områden skall ha en lägre beskattning och hur det skall hanteras.
            Det fanns förslag på hans bord, men han gjorde ingenting. Varför,
            Bo Lundgren? Berätta det här i kammaren. Hela kampanjen bygger
            på dessa människor som bräckjärn för att bryta upp skatterna för
            dem som har det bäst ställt. Varför gjorde ni ingenting när ni
            kunde?
          </note>
          <note>
            Bo Lundgren säger att det handlar om den socialdemokratiska avundsjukepolitiken.
            Det är totalt fel.
          </note>
          <note>
            Bröderna Rausing och andra som inte velat betala skatt i Sverige
            är självklart välkomna tillbaka. Att genomföra så stora besparingar
            och försämringar som vi har genomfört i det sociala trygghetssystemet
            utan att samtidigt begära att de som har det gott ställt skall
            betala litet extra i skatt är inte avundsjukepolitik, utan det
            är någonting som är i samklang med uppfattningen om rättvis fördelning
            hos minst 70-80 % av svenska folket.
          </note>
          <note>
            Debatten om fastighetsskatten sammanfattas bäst i
          </note>
          <note>
            Bo Lundgrens eget uttalande om att det är avundsjukepolitik.
            Nej, det är det inte.
          </note>
          <note>
            Sedan säger Bo Lundgren att man inte skall ställa ut några ofinansierade
            löften. På väg in i kammaren i dag får jag i min hand ett flygblad
            från Moderaterna:
          </note>
          <note>
            Nej till höjd boskatt. Moderaterna har i utskottet lagt fram
            ett förslag som kostar 4 miljarder. De har inte klarat att visa
            hur det skall finansieras. Moderaterna i
          </note>
          <note>
            Stockholm säger: Gå med oss. Vi moderater har protesterat mot
            Socialdemokraternas höjning av fastighetsskatten. Vi anser i stället
            att den skall avskaffas.
          </note>
          <note>
            Det budskap som Bo Lundgrens partikamrater sprider utanför kammaren
            innebär 20 miljarder kronor mer i kostnader. Det är halva försvaret,
            för att ta något som Moderaterna brukar måna om. Det är mer än
            vad hela barnbidraget kostar. Så drivs Moderaternas politik när
            man frikopplad från ansvar skall utnyttja varje tillfälle till
            att attackera de offentliga finanserna.
          </note>
          <note>
            Offentliga finanser i balans är grundförutsättningen för att
            vi skall klara välfärdssamhället, vård, omsorg och utbildning.
            Då får också de som har det gott ställt vara med och bidra. Då
            skall de partier som ställer ut löften av det här slaget ställas
            till svars. Var så god och förklara, Bo Lundgren, vad ni menar.
          </note>
          <note type="speaker">
            Anf. 11 BO LUNDGREN (m)
          </note>
          <note>
            Herr talman! Jag har suttit i Sveriges riksdag i 20
          </note>
          <note>
            år, och jag har inte hört i någon av de debatter som jag deltagit
            i någon karakterisera meddebattörernas anföranden som röriga och
            säga att applådernas svaghet är någonting som karakteriserar anförandet
            som sådant. Det var inte länge sedan som Göran Persson ville brännmärka
            alla som hade en annan uppfattning än han själv. Jag tycker att
            det är litet övermaga. Göran Persson skulle kanske diskutera med
            oss på rimligare villkor i viktiga frågor.
          </note>
          <note>
            När jag talar om avundsjukepolitik menar jag vad jag säger. När
            Göran Persson och hans parti i valrörelsen talar om kapitalägare
            och aktieägare som någonting som skall hållas nere skapar det
            en bild hos människor som tror på Göran Persson - det blir färre
            och färre, men än så länge är det en hel del - att det är någonting
            som inte behövs. Kapitalägare, var och en som sparar i allemansfond
            bidrar till att det svenska näringslivet kan byggas ut och till
            att få nya jobb för alla dem som är arbetslösa. Det är en farlig
            politik och driver Göran Persson in i att höja skatter, vilket
            försämrar förutsättningarna för nya jobb, i stället för att sänka
            skatten på arbete, vilket jag tycker är viktigt, för framför allt
            låg- och medelinkomsttagare för att vi skall kunna få fram de
            nya jobben och för att människor skall få en chans att bestämma
            över större delen av sina inkomster. Han driver sig själv in i
            ett hörn, och det gör att han måste ta till skattehöjningar, som
            i sin tur ger negativa effekter. För inte är det väl bra att de
            som byggde upp Tetra Pak och IKEA flyttar från
          </note>
          <note>
            Sverige därför att skatterna är så höga? Då tappar vi möjligheten
            att beskatta avkastningen på deras förmögenheter. Dessutom förlorar
            vi i realiteten mycket mer - deras kompetens och duglighet.
          </note>
          <note>
            Göran Persson sade i sitt första anförande ungefär så här: Det
            är ju allvarligt att Bo Lundgren inte vill bidra till att höja
            fastighetsskatten och se de negativa effekterna för väldigt många
            enskilda människor och hushåll. Det är litet märkligt egentligen
            med tanke på att Göran Persson före valet, i september månad 1994,
            sade att det inte behövdes någon fastighetsskattehöjning, vilket
            de flesta av oss kunde höra i Morgonekot i morse. Eller när Ingvar
            Carlsson skrev ett brev till väljarna och sade till dem att Socialdemokraterna
            inte skulle höja skatterna med mer än 3,7 miljarder kronor. Bara
            denna höjning som nu gäller fastighetsskatten är nästan 5 miljarder
            kronor. Socialdemokraterna försökte ju själva tona ner det, för
            de insåg att detta inte är någon bra politik, men så fastnade
            de i sin egen fälla.
          </note>
          <note>
            I det fall vi nu diskuterar är det alltså enskilda människor
            som drabbas - ganska hårt. Jag bekymrar mig mindre om Björn Borg
            och dem som möjligen -
          </note>
          <note>
            man kan ju diskutera tillgångar hos olika personer -
          </note>
          <note>
            har stora tillgångar, än jag bekymrar mig om Dagny
          </note>
          <note>
            Johansson som beskrevs i Dagens Nyheter för några dagar sedan.
            Hon har en inkomst efter bidrag på
          </note>
          <note>
            5 500 kr, och får en fastighetsskattehöjning från
          </note>
          <note>
            4 350 kr till 11 300 kr ungefär. Det är hennes problem som är
            de allvarligaste.
          </note>
          <note>
            Ett av Sveriges problem är de höga skatterna rent generellt.
            Då är det ju märkligt att Göran Perssons enda recept för att klara
            budgetbalansen är att höja skatterna som gör att vi inte får ner
            arbetslösheten -
          </note>
          <note>
            som i sin tur gör att utgifterna fortfarande är för stora
          </note>
          <note>
            - och som gör att räntan inte kommer ner tillräckligt mycket.
            Misstroendet mot Göran Persson gjorde ju i våras att räntorna
            steg rejält. Nu visar det sig att vi som vanligt i en sådan här
            konjunktur får en bättre och snabbare förbättring av statsfinanserna
            liksom vi när Göran Persson satt vid makten förra gången fick
            en dramatisk försämring av statsfinanserna från 1989-
          </note>
          <note>
            1990 och framåt.
          </note>
          <note>
            Vi får alltså en förbättring som är snabbare nu, men den långsiktiga
            trovärdigheten finns inte där eftersom skatterna är så höga och
            utgifterna förblir så stora och arbetslösheten så hög. Därför
            måste vi bryta denna cirkel och sänka skatterna. Vi måste inse
            att utgifterna är problemet och faktiskt ta tag i utgifterna.
          </note>
          <note>
            Det är generellt.
          </note>
          <note>
            Fastighetsskatten är en extra skatt. Många har sagt att denna
            skatt finns i andra länder. Ja, det gör den, men dessa länder
            har inte alla våra skatter. I många länder är den en kommunalskatt,
            vilket någon också har sagt, men då har kommunerna oftast inte
            andra skatter också vilket man ju till rätt stor del har i Sverige.
            Jag vill absolut inte kommunalisera fastighetsskatten som Lars
            Bäckström. Jag vill att den skall slopas på sikt. Men det är på
            sikt, Göran Persson, och det är när vi kan finansiera den krona
            för krona, inte förr, som jag sade i mitt första inlägg.
          </note>
          <note>
            Jag vill också varna för att ha ett tak för uttaget av fastighetsskatt.
            En sak kan jag hålla med Göran Persson om: Jag är inte intresserad
            av en lösning som bara sänker skatten för dem vars villor nästa
            år är taxerade till litet drygt en miljon kronor. Ofta är det
            de som ligger under det som har de största problemen. Men då måste
            vi undanröja fastighetsskattehöjningen. Då måste vi titta på hur
            vi skall värdera marken, för där ligger det stora problemet i
            olika områden i Sverige: i
          </note>
          <note>
            Österlen, Bohuslän och Stockholms skärgård, men också i andra
            kommuner inne i landet.
          </note>
          <note>
            Om vi undanröjer hela eller en del av markvärdet vid beskattningen
            lindras dessa problem rejält. Och så skall vi höja gränsen för
            uttag av förmögenhetsskatt så att inte vanliga människor, som
            egentligen inte har någon förmögenhet, drabbas av den. Göran Persson,
            skulle det vara för mycket begärt att Göran Persson tar ett ansvar
            för Dagny Johansson och alla andra som drabbas hårt av denna skattechock?
          </note>
          <note>
            (Applåder)
          </note>
          <note type="speaker">
            Anf. 12 ROLF KENNERYD (c)
          </note>
          <note>
            Herr talman! Jag vill kort beröra en grupp som jag inte hann
            med i mitt förra anförande, nämligen de småhusägare som drabbas
            av förhöjd förmögenhetsskatt till följd av taxeringsvärdeshöjningen.
            Jag utgår ifrån, och jag bedömer som högst sannolikt, att den
            översyn av förmögenhetsskatten som nu sker i regeringskansliet
            resulterar i en särbeskattning mellan äkta makar. Det löser problemet
            för många, men jag anser vidare att grundavdraget i förmögenhetsbeskattningen
            bör höjas i enlighet med den praxis som vi tidigare har tillämpat
            vid väsentliga höjningar av taxeringsvärden på småhus.
          </note>
          <note>
            Sedan vill jag kommentera ett par saker som har sagts i debatten.
            Centern avvisar olika takregler som lösning på de problem som
            nu har presenterats. De har aktualiserats i debatten av Michael
            Stjernström, som i avsaknad av egna förslag okritiskt hoppar på
            de förslag som har presenterats så sent som i går. Takregler som
            innebär att fastighetsskatten enbart skulle begränsas till halva
            basbeloppet medför att man enbart löser problemen för de mest
            exklusiva fastigheterna. Det erkänner ju t.o.m. Bo Lundgren. Man
            löser alltså inte alls de problem som ligger i taxeringsvärden
            som är mera normala, och därför avvisar vi det.
          </note>
          <note>
            Jag har en fråga till Lars Bäckström m.fl. Vilket ansvar tar
            man genom att begära förslag från regeringen utan att själv ange
            några lösningar på problemen? Det är vad ni har gjort, historiskt
            sett, tillsammans med en del andra partiers representanter. Är
            inte det att göra det litet väl lätt för sig själv?
          </note>
          <note>
            Vi använder andra arbetsmetoder. Vi sätter oss ner med representanter
            för regeringen och diskuterar konkreta åtgärder för hur man kan
            lösa det här problemet. Det är en metod som har den absoluta fördelen
            att den har möjlighet att leda till resultat och icke enbart lättfärdiga
            opinionsvinster.
          </note>
          <note>
            Avslutningsvis, Bo Lundgren: Var ligger finansieringen när det
            gäller den skattehöjning som nu diskuteras och de övriga som Bo
            Lundgren berörde i sitt anförande? Nog vore det väl klädsamt,
            Bo Lundgren, om vi i de efterföljande anförandena kunde få något
            litet exempel på vad det konkret skulle innebära för enskilda
            människor?
          </note>
          <note type="speaker">
            Anf. 13 ISA HALVARSSON (fp)
          </note>
          <note>
            Herr talman! Centern och Miljöpartiet menar i dag att deras nej
            till lättnader för permanent boende i attraktiva områden skulle
            ha tolkats som ja, och det är ju bra, men faktum står ju i alla
            handlingar. Än har regeringen inte kommit med något förslag, och
            att döma av alla oförstående och provokativa svar som oroliga
            fastighetsägare fått från representanter för
          </note>
          <note>
            Finansdepartementet och från skatteutskottsledamöter eller från
            finansministern i dag har man inte heller haft för avsikt att
            komma fram med några förslag till lättnader. Upp till bevis!
          </note>
          <note>
            Ändå skriver man i EU-programmet för mål 5b,
          </note>
          <note>
            Skärgården, att skärgården måste utvecklas och värnas genom en
            aktiv skärgårdspolitik som möjliggör för framtida generationer
            att få uppleva en levande skärgård. Skärgårdsutredningen framhöll
            också mycket starkt behovet av att lösa problemet med de höga
            taxeringsvärdena i skärgården. De beskrevs som ett hot mot överlevnaden.
          </note>
          <note>
            I många kustsamhällen och på öar pågår en kamp för att få behålla
            skola, post och affär. Samhällets ena hand stöder den kampen med
            glesbygdsstöd och lokaliseringsstöd. Den andra handen får då inte
            genom en orimlig fastighetstaxering hota själva existensen av
            permanentboende i dessa områden.
          </note>
          <note>
            Vi är naturligtvis villiga att diskutera finansieringen, Göran
            Persson. Det viktiga är att göra något för de permanentboende
            i attraktiva områden, och det finns flera olika vägar att gå.
            Om inte annat borde det vara möjligt att hitta lösningar som innebär
            att dessa fastighetsägare får rätt till uppskjuten beskattning
            tills förmögenheten realiseras, dvs. villan säljs.
          </note>
          <note>
            Människor som i generationer bott vid havet för sin utkomsts
            skull skall inte tvingas sälja sina hus i panik för orättfärdiga
            skattereglers skull. Speciallösningar för de bofasta fastighetsägarna
            i skärgården och andra särskilt attraktiva områden är ett sätt
            att komma tillrätta med problemet. Försäkra dem nu att så skall
            ske. Tvinga dem inte att sälja sina hus i panik, herr minister.
          </note>
          <note type="speaker">
            Anf. 14 LARS BÄCKSTRÖM (v)
          </note>
          <note>
            Herr talman! Bo Lundgren säger att Göran Persson bara har ett
            enda recept - skattehöjningar. Men,
          </note>
          <note>
            Bo Lundgren, detta är grovt orättvist mot Göran Persson. Bo Lundgren
            har bara ett enda recept, och det är skattesänkningar. Men Göran
            Persson har ju många strängar på sin lyra. Han har ju t.o.m. slagit
            Bo Lundgren och Moderaterna när det gäller besparingar.
          </note>
          <note>
            Moderaterna vågade aldrig sänka a-kasseersättningen till 75 %.
            Men Göran Persson har många, många instrument i fördelningspolitiskt
            syfte.
          </note>
          <note>
            Sedan säger Rolf Kenneryd att jag inte har några konkreta förslag.
            Men har alla här i kammaren hört
          </note>
          <note>
            Rolf Kenneryds konkreta förslag till insatser? Det har inte jag.
            Men Göran Persson är faktiskt en bättre lyssnare än Rolf Kenneryd,
            för han har ju kritiserat mitt konkreta förslag som Rolf Kenneryd
            inte har uppfattat. Men det beror väl på att Göran Persson tittar
            på TV.
          </note>
          <note>
            Nu var det nog så att Göran Persson inte agerade som finansminister
            en stund utan återgick till de skolvalsdebatter som både han och
            jag förde en gång. Det är det medvetna missförståndets taktik.
            Men vi har ju båda två lämnat skolpolitiken. Eller hur, Göran
            Persson?
          </note>
          <note>
            Vad jag talade om var de attraktiva områdena i skärgården. Det
            var ju om dem som vi hade en reservation. Det var ju den som innehöll
            förslaget om takregeln, som jag nu diskuterar. Men jag kan diskutera
            andra metoder. Göran Persson har ju idéer. Eftersom han säger
            att han inte har lagt problemet åt sidan, så måste han ju ha andra
            idéer. Vad är det då för andra idéer som finns i den utredning
            som Göran Persson talar om? Jo, en av idéerna är att man skall
            få låna till skatten. Är det bättre, Göran Persson?
          </note>
          <note>
            Det finns en del varianter, men jag tror att den mest konstruktiva
            idén är att man inför en tillfällig takregel för de attraktiva
            områdena.
          </note>
          <note>
            Men låt oss sedan diskutera fördelningspolitik.
          </note>
          <note>
            Göran Persson skall få rangordna inkomstbeskattning, förmögenhets-
            och fastighetsskatt. Vilken av skatterna har sämst fördelningsprofil
            när det gäller att omfördela från rika till fattiga? Jag tycker
            att rangordningen är fastighetsskatten, förmögenhetsskatten och
            sedan inkomstskatten. Men när Göran Persson argumenterade mot
            mig lät det ungefär som när KFMLR-arna diskuterade Feldts skattereform
            - Ni sänker skatterna för miljonärerna. Samma taktik övergick
            Göran Persson till när jag sade att fastighetsskatten inte är
            ett så där jätteskarpt fördelningsinstrument.
          </note>
          <note>
            Detta är ett stort problem som vi kan diskutera sakligt. Jag
            deltar gärna i en sådan arbetsgrupp som
          </note>
          <note>
            Rolf Kenneryd efterfrågar. Jag ställer upp på det.
          </note>
          <note>
            Bara ring, så kommer jag.
          </note>
          <note>
            Men det stora problemet som vi skall åtgärda är ju fastighetsskatterna
            i de attraktiva områdena, Göran
          </note>
          <note>
            Persson. Det är vi överens om. Sedan är det problemet kring själva
            fastighetstaxeringen, som nu är aktuellt. Det har förekommit felaktiga
            värdeområden på några håll, och marknadskännedomen har varit dålig.
          </note>
          <note>
            Ibland har taxeringsvärdena legat över 75 %, och det har ibland
            t.o.m. gällt marknadsvärdena. Detta beror ju till en del också
            på de stora besparingar som regeringen har genomfört i taxeringsförfarandet.
            100 miljoner har man dragit in på det. Det har lett till kvalitetsförsämringar,
            vilket har drabbat en del. Låt oss därför också se över taxeringsförfarandet
            och särskilda åtgärder för attraktiva områden.
          </note>
          <note>
            Låt oss göra en total genomsyn, Göran Persson, men under saklig
            debatt.
          </note>
          <note>
            (Applåder)
          </note>
          <note type="speaker">
            Anf. 15 RONNY KORSBERG (mp)
          </note>
          <note>
            Herr talman! För dem som till äventyrs sitter kvar framför TV-apparaterna
            och för dem som råkar finnas kvar här i kammaren, vilka är betydligt
            färre än när debatten började, är det väl alldeles uppenbart att
            den här debatten som vanligt har kommit att handla om huruvida
            vi skall ha högre eller lägre skatter i landet och att om man
            bara sänker skatterna tillräckligt mycket, så kommer landet att
            blomstra. Så enkelt är det naturligtvis inte. Men de som drabbas
            och som egentligen är anledningen till denna debatt är inte särskilt
            betjänta av den här diskussionen, som man har hört så många gånger.
          </note>
          <note>
            Låt oss hålla oss till problemet. Problemet är ju inte att vi
            har så höga skatter att de rika flyr landet.
          </note>
          <note>
            Det är inte det vi talar om nu. Problemet är ju att de som vill
            bo kvar i landet kanske tvingas att fly. Det är ju det problemet
            vi skall lösa.
          </note>
          <note>
            Då dyker det upp sådana här fantastiska idéer som att man skall
            införa en takregel. Det är ju litet häpnadsväckande, för det kan
            ju bara betyda att de flesta som skulle omfattas av en sådan regel
            är de som inte behöver någon lättnad. Det vore ju mer rimligt
            att man såg över situationen för dem som har de lägsta värdena,
            att man började från botten och reducerade deras fastighetstaxeringsvärden.
            På det sättet skulle ju de omfattas som vi verkligen vill hjälpa.
          </note>
          <note>
            Det handlar återigen om dem som bor i områden med detta marknadstryck,
            och som faktiskt får ett fiktivt värde på sin fastighet beroende
            på att det finns ett högt köptryck. Det är inte deras eget agerande
            som är orsak till att de får en högre beskattning. Så enkelt är
            det ju - det en fiktiv skatt. Man kanske kan lösa problemen inom
            det befintliga systemet.
          </note>
          <note>
            Som jag sade i mitt inledningsanförande kan man också fundera
            över om man skall koppla detta till någonting annat. Men nu befinner
            vi oss i den situation som vi gör. Att börja tala om att vi i
            det här läget skall sänka skatten generellt och ytterligare undergräva
            statens finanser, framstår åtminstone för oss i Miljöpartiet som
            fullständigt oacceptabelt.
          </note>
          <note>
            Vi hade andra förslag på hur man skulle finansiera detta, men
            det fanns ingen majoritet för dem och då får vi acceptera läget
            som det är. Det har framförts många beskyllningar här ifrån andra
            talare om att vi i
          </note>
          <note>
            Miljöpartiet skulle ha motarbetat alla förslag till initiativ.
            Nej, vi har inte motarbetat konkreta förslag på hur man löser
            problemen för dessa människor. Vi välkomnar initiativ och diskussioner
            om hur man skall nå dessa människor som vi säger oss vilja värna
            -
          </note>
          <note>
            ingenting annat.
          </note>
          <note>
            Om vi till äventyrs skulle hitta andra modeller av det generella
            slaget som undergräver finanserna, är det väl inte så svårt att
            räkna ut att räntan snart äter upp den eventuella sänkning av
            fastighetsskatten som man i så fall skulle åstadkomma. Det tror
            jag nog att de flesta förstår vid det här laget.
          </note>
          <note type="speaker">
            Anf. 16 MICHAEL STJERNSTRÖM (kds)
          </note>
          <note>
            Herr talman! Jag måste tolka Göran Perssons utfall så att jag
            har trampat på en mycket öm tå. Göran
          </note>
          <note>
            Persson vill kanske brännmärka alla som kritiserar regeringens
            politik.
          </note>
          <note>
            Genom att höja fastighetsskatten på bostäder från
          </note>
          <note>
            1,5 % till 1,7 % har regeringen gått ifrån den överenskommelse
            om en nedtrappning av bostadssubventionerna som träffades med
            de borgerliga partierna
          </note>
          <note>
            1992. Fördelningen har gjorts på ett sådant sätt att årgångar
            med höga kapitalkostnader får en lägre nedtrappning eller befrias
            helt.
          </note>
          <note>
            Göran Persson kritiserar de förslag som flera partier lägger
            fram här i dag, t.ex. mitt förslag om att titta närmare på Bornholmsmodellen,
            som har ett skattetak för dem som varit bofasta i minst sex månader.
            Men
          </note>
          <note>
            Göran Persson har inga egna förslag.
          </note>
          <note>
            Finansministern är tydligen helt oförstående inför problemet
            med de permanentboendes skattehöjningar i attraktiva områden.
            Vidare har han inte förstått de problem som en hög fastighetsskatt
            i kombination med en hög förmögenhetsskatt kan innebära.
          </note>
          <note>
            En småhusägare som sedan länge bor i sitt hus finner plötsligt
            att han påstås sitta på en förmögenhet för vilken han skall betala
            skatt i reda pengar. En person från Värmdö kommun i Stockholms
            skärgård skrev ett brev till Göran Persson i våras om den orimliga
            beskattningen av skärgårdsfastigheter. I september fick han ett
            svar från finansministern som jag gärna vill citera några rader
            ur: "Förmögenhetsskatten riktar sig direkt till de personer som
            har bäst ekonomisk standard. Som socialdemokrat tycker jag att
            det är självklart att de som har en god ekonomisk standard skall
            betala mer skatt än andra, och därför är förmögenhetsskatten en
            av de mest ideologiska skatterna vi har."
          </note>
          <note>
            Jag tror knappt att det är sant att finansministern uppvisar
            en sådan arrogans. Skärgårdsborna betalar genom fastighetsskatten
            upp till tio gånger mer för nyttjandeförmånen av sina fastigheter
            än vad man betalar för likadana hus på andra håll i landet. Att
            dessutom genom en förmögenhetsskatt av ideologiska skäl beskatta
            permanentboende i skärgården så hårt att de måste lämna sina hem
            är minst sagt tragiskt. Vi måste bl.a. få en särbeskattning av
            förmögenhet.
          </note>
          <note>
            Pensionärer som under ett liv kämpat för att betala av lånen
            drabbas dubbelt - höjd fastighetsskatt och förmögenhetsskatt på
            taxeringsvärdet. Låna till skatten eller flytta, blir budskapet
            från regeringen till dem som lever på en mycket låg pension.
          </note>
          <note>
            Jag tvingas efter dagens debatt konstatera att regeringen, Miljöpartiet,
            Vänsterpartiet och Centerpartiet inte vill medverka till att frysa
            fastighetsskatten på nivån 1,5 %. Vidare verkar det inte finnas
            någon vilja hos regeringen att föreslå en lösning för de permanentboende.
          </note>
          <note>
            Jag tvingas också konstatera att jag inte har fått något svar
            från finansministern på följande frågor: Är det ett problem att
            enbart rika har råd att bo i skärgården i framtiden? Är det rimligt
            att människor skall behöva ta lån för att klara fastighetsskatten?
          </note>
          <note>
            Jag är säker på att vi får anledning att återkomma till dessa
            frågor. Debatten kommer att fortsätta utanför detta hus.
          </note>
          <note>
            Anf. 17 Finansminister GÖRAN
          </note>
          <note>
            PERSSON (s)
          </note>
          <note>
            Herr talman! Jag begärde, Michael Stjernström, i föregående replikskifte
            att få ett besked från er i kds om den sänkning från 1,7 till
            1,5 % i skattesats som ni vill göra och om ni fortfarande tycker
            att den skall finansieras genom att de 2,5 miljarder kronorna
            läggs ut på hushåll som bor i hus producerade under de senaste
            tio åren - det var ju förslaget. Jag fick inget svar, tyvärr!
            Om svaret ges avslöjas ju om ni står fast vid det ni har sagt
            förut, att ni inte tycker att hela kollektivet, samtliga ägare
            av fastigheter, kan bära det
          </note>
          <note>
            - det kan de ensamma bära som är mest skuldtyngda och som bor
            i hus av de senaste årgångarna. Det vore bra om kds i en fortsatt
            debatt kunde klara ut den saken.
          </note>
          <note>
            Michael Stjernström har nu fått sällskap av Lars
          </note>
          <note>
            Bäckström vad gäller takregeln. Det var inget falskt citat, Lars
            Bäckström, och det var inget försök att missförstå, utan det var
            ett rent citat från gårdagens sändning i Rapport som uppenbarligen
            bekräftas av
          </note>
          <note>
            Lars Bäckström här i kammaren.
          </note>
          <note>
            På den punkten har jag samma uppfattning som
          </note>
          <note>
            Bo Lundgren. Ett tak i det här sammanhanget löser inte problemet
            för dem som vi i dag diskuterar. De ligger ofta långt under det
            taket. Däremot skulle de som har orsakat problemet, Lars Bäckström,
            och som genom alltför höga och högt uppdrivna - många gånger fantasifulla
            - köpeskillingar lyft taxeringsvärdena med Lars Bäckströms förslag
            få en skattesänkning. Det är svårbegripligt hur detta går att
            förena med uppfattningen att man skall ha en rättvis fördelningspolitik.
          </note>
          <note>
            Sedan några ord till Rolf Kenneryd som jag borde ha sagt i det
            förra replikskiftet om tiden hade medgett det. Det är möjligt
            att lekmannainflytandet vid taxeringen var något som vi inte skulle
            ha undvarit. Där finns nämligen ofta en kompetens som, precis
            som
          </note>
          <note>
            Rolf Kenneryd sade, varken datorer eller de som sitter långt
            från fastigheterna alla gånger känner till. Men detta är gjort
            och beslut är taget i riksdagen. Det tjänar kanske inte alltid
            att i den delen vara efterklok.
          </note>
          <note>
            Jag vill erkänna att när riksdagen tog det beslutet var det något
            som kanske inte var rätt tänkt.
          </note>
          <note>
            Av Isa Halvarsson begärde jag, innan hon läste upp sitt sista
            inlägg här i talarstolen, att hon skulle replikera på det som
            rör Folkpartiets krav på en sänkning från 1,7 till 1,5 %. Var
            finns finansieringen?
          </note>
          <note>
            Är det på samma ställe som hos kds - hos de mest skuldtyngda
            hushållen, hos dem som bor i hus av de senaste årgångarna? Är
            det där som Folkpartiet sätter in stöten?
          </note>
          <note>
            Det svarade man inte på. I stället kom man tillbaka och krävde
            besked av regeringen kring den punkt där jag redan i mitt inledningsanförande
            gav besked:
          </note>
          <note>
            Från regeringens sida kommer vi inte att låta det bero vad gäller
            de människor som kan visa sig ha hamnat i en knepig situation
            just därför att de är fast boende i attraktiva områden. Vi såg
            det problemet redan vid taxeringen 1989. Vi tillsatte utredningar.
            Utredningarna presenterade resultat. Då skall en regering naturligtvis
            reagera och agera. Det är inte särskilt många människor som det
            handlar om, och det är säkert ingen stor belastning på statskassan.
            Men den regering som skulle ha agerat och reagerat vid det tillfället
            hade en skatteminister som hette Bo Lundgren. Han fick utredningarna
            men gjorde inget åt saken.
          </note>
          <note>
            Bo Lundgren har nu en replik kvar i den här debatten. Det är
            han som har begärt debatten utifrån just detta problem. Varför
            gjorde inte Bo Lundgren i regeringsställning det som han nu kräver
            att jag skall göra? Varför använde inte Bo Lundgren utredningarnas
            underlag för att vidta de åtgärder som var nödvändiga? Där är
            Moderaterna oss svaret skyldiga.
          </note>
          <note>
            Moderaterna säger att det bara finns skattehöjningar i den socialdemokratiska
            arsenalen. Det är inte sant! Alla som har följt debatten vet att
            vi också har tvingats genomföra utomordentligt svåra besparingar
            som varit långt ifrån populära och som väckt opinioner av ungefär
            samma omfattning och karaktär som fastighetsskatteförändringen
            väckte.
          </note>
          <note>
            När man genomför en sådan här sak kan man inte bortse från att
            man utmanar olika intressen; det vore dumt. Det vore också kortsiktigt
            att tro att man när varje intresse gör sin röst hörd omedelbart
            måste backa tillbaka och ändra i förslagen. Då är man förr eller
            senare förbrukad, och då kommer man inte att kunna klara saneringen
            av statsfinanserna. Det som är uppenbart orimligt skall självklart
            rättas till. Det beskedet är givet i dagens debatt. Men för Bo
            Lundgren återstår fortfarande att ge ett besked: Varför agerade
            inte Moderaterna i regeringsställning?
          </note>
          <note type="speaker">
            Anf. 18 BO LUNDGREN (m)
          </note>
          <note>
            Herr talman! Var och en som lyssnade på Göran
          </note>
          <note>
            Persson hörde vad han sade: Vi tvingas genomföra besparingar
            och neddragningar av utgifter.
          </note>
          <note>
            Tyngdpunkten ligger på skattehöjningar. Det är med större glädje
            som Göran Persson höjer skatten för människor och företag och
            försämrar förutsättningarna för jobb. Det har han klarat rätt
            bra. Lars
          </note>
          <note>
            Bäckström sade väl: Ring, så kommer jag! Det var det som man
            gjorde i höstas när skattehöjningarna drällde över svenska folket
            - och allt är ännu inte känt.
          </note>
          <note>
            Rolf Kenneryd frågade mig om finansieringen. Vi har ett alternativ
            som just innebär att vi skall sänka skatter och minska utgifter.
            Jag sade i skatteutskottet att vi är fullt beredda att diskutera
            olika former av finansiering. Vi har en "meny" i det budgetalternativ
            som vi lagt fram och kan tänka oss att diskutera både det ena
            och det andra, om bara viljan funnes hos Rolf
          </note>
          <note>
            Kenneryd.
          </note>
          <note>
            Göran Persson undrar varför jag inte gjorde något.
          </note>
          <note>
            Det är just vad jag gjorde. När vi tittar på de fastighetstaxeringar
            som genomfördes under min tid kan vi konstatera att vad gäller
            just hyresgästerna blev det en sänkning av fastighetsskatten.
            Carl Gustav Fernlund har bytt jobb på departementet. Men be honom
            ta fram de promemorior som handlar om hur markvärdet skulle reduceras
            för att man på det viset skulle kunna lindra de effekter som vi
            just nu diskuterar. Om inte annat så kan jag plocka fram den promemorian.
            Jag tog nämligen med ett exemplar från departementet.
          </note>
          <note>
            Göran Persson har över huvud taget inte tittat på den och vill
            heller inte göra något; det framgår av debatten.
          </note>
          <note>
            Jag hade hoppats att den här debatten skulle leda till att pressen
            på regeringen faktiskt visade sig vara så stor att man insåg att
            något måste göras för Dagny
          </note>
          <note>
            Johansson och alla andra som drabbas av de enormt stora skatteökningarna
            - från de enskilda människornas utgångspunkt. Så är det tydligen
            inte. Göran Persson vill inte. Rolf Kenneryd och andra säger:
            Ja, vi vill kanske åtminstone litet.
          </note>
          <note>
            Men ni tog inte chansen vare sig när skatteutskottet behandlade
            frågan eller i den här debatten, där vi skulle ha kunnat lägga
            grunden för en majoritet utan
          </note>
          <note>
            Socialdemokraterna.
          </note>
          <note>
            För oss är det fortfarande självklart att fastighetsskatten inte
            skall höjas nästa år, att markvärdet måste reduceras som underlag
            för fastighetsskatten och att gränsen för förmögenhetsskatt omedelbart
            höjs så att man inte drabbas av förmögenhetsskatt till följd av
            fastighetstaxeringen.
          </note>
          <note>
            Regeringens och Socialdemokraternas besked till svenska folket
            är Knut Rexeds "låna för att betala skatt" eller möjligen vad
            några av de kvinnliga socialdemokratiska ledamöterna i skatteutskottet
            säger: Vi kan väl ordna litet bidrag, så att ni kan betala skatt.
          </note>
          <note>
            Detta visar på en bristande respekt för de människor som drabbas
            och på en bristande insikt om Sveriges problem.
          </note>
          <note>
            Anf. 19 Finansminister GÖRAN
          </note>
          <note>
            PERSSON (s)
          </note>
          <note>
            Herr talman! Jag tror att Bo Lundgren i denna sista replik presterade
            en avslöjande beskrivning av sin egen ministertid. Han mottog
            två utredningar,
          </note>
          <note>
            Fastighetsskatteutredningen 1992 och Skärgårdsutredningen 1994,
            som båda pekade på det här problemet. Han hade möjligheter att
            agera. Det blev en promemoria hanterad av en namngiven tjänsteman
            i
          </note>
          <note>
            Finansdepartementet. Men det är inte tjänstemännen,
          </note>
          <note>
            Bo Lundgren, som för ärenden till regeringssammanträdet, utan
            det är den ansvarige ministern som gör det. Den ansvarige ministern
            var under sin tid inte intresserad av att lösa det problem vi
            diskuterar i dag.
          </note>
          <note>
            I dag är problemet däremot värt att diskuteras i en extradebatt.
            Det som det inte var meningsfullt att lösa
          </note>
          <note>
            1992, blir politiskt intressant 1995. Men detta handlar inte
            om de människor som drabbades 1992, 1994 eller
          </note>
          <note>
            1995 utan det handlar om att använda problemet som hävstång och
            bräckjärn för att attackera förmögenhetsskatten - avundsjukepolitiken,
            som Moderaterna kallar det för. Det är facit av dagens debatt.
          </note>
          <note>
            Avslutningsvis Herr talman: Vi har genomfört en statsfinansiell
            sanering som saknar motstycke. Så djup var krisen. Vi har fått
            begära av människor att genomföra förändringar i sin livsföring
            som ingen annan svensk regering behövt göra i modern tid. Det
            har gällt dem som har haft mycket små ekonomiska omständigheter.
            Det har då även ställts krav, och det är viktigt, på att också
            de som har det bättre ställt skall vara med och bidra.
          </note>
          <note>
            Den rättvisa fördelningen av bördorna är grundbulten för att
            det skall vara möjligt att i ett öppet, demokratisk samhälle med
            stark folkrörelsekaraktär ta den här typen av beslut genom en
            folkvald församling. Nu har vi gjort det.
          </note>
          <note>
            Det kan finnas felaktigheter. Men de som har litat på att Moderaterna
            skulle göra någonting åt detta tidigare, har blivit besvikna.
            De felaktigheter som finns kvar skall vi nu titta på tillsammans
            med de partier som har orkat ta ett helhetsansvar för
          </note>
          <note>
            Sveriges ekonomi. Det är beskedet från regeringen, och därmed
            är debatten om fastighetsskatten slut.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 13.33 på förslag av tredje vice talmannen
            att ajournera förhandlingarna till kl.
          </note>
          <note>
            14.30 då informationen från regeringen skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            2 § Information från regeringen om narkotika och trafik
          </note>
          <note>
            Anf. 20 Justitieminister LAILA
          </note>
          <note>
            FREIVALDS (s)
          </note>
          <note>
            Fru talman! Straffbestämmelser om rattfylleri och grovt rattfylleri
            finns i trafikbrottslagen. Bestämmelserna avser alkohol och samtliga
            andra medel, såväl narkotiska som andra, illegala och legala,
            som kan påverka förmågan att framföra ett fordon på ett betryggande
            sätt. Det är alltså fråga om allt från tung narkotika till olika
            allergimediciner.
          </note>
          <note>
            Enligt den allmänna straffbestämmelsen om rattfylleri döms den
            som framför ett motorfordon och då är så påverkad att det kan
            antas att han inte på ett betryggande sätt kan föra fordonet.
            Straffet är böter eller fängelse i högst sex månader. Om föraren
            har varit avsevärt påverkad eller framförandet har inneburit en
            påtaglig fara för trafiksäkerheten döms för grovt rattfylleri
            till fängelse i högst två år.
          </note>
          <note>
            En sådan allmänt hållen brottsbestämning har funnits i svensk
            lagstiftning i över 70 år. Efter hand gjordes från flera hålla
            gällande att det var alltför svårt för åklagaren att visa att
            en förare varit påverkad på detta sätt. För att underlätta bevisningen
            infördes därför år 1941 särskilda gränsvärden för alkohol.
          </note>
          <note>
            Dessa innebär att en förare döms för rattfylleri eller grovt
            rattfylleri om han har en viss alkoholkoncentration i kroppen.
            Någon bevisning utöver den uppmätta koncentrationen behövs inte.
            Gränsvärdena har fastställts med ledning av omfattande vetenskapliga
            undersökningar genom vilka man kunnat koppla olika koncentrationer
            i kroppen till viss i allmänhet ökad trafikfarlighet.
          </note>
          <note>
            Den nedre gränsen för straffbar alkoholpåverkan är i dag så låg
            som 0,2 % i blodet. Gränsen för grovt rattfylleri går vid 1 %.
            Dessa värden är internationellt sätt mycket hårda. När det gäller
            att markera att alkohol och trafik inte hör ihop är Sverige utan
            tvekan ett föregångsland.
          </note>
          <note>
            Sverige har också en mycket sträng narkotikalagstiftning. Vi
            verkar även internationellt för en sträng syn på hanteringen av
            sådana preparat. Några gränsvärden i trafikbrottslagen för narkotika
            eller de hundratals övriga medel som omfattas av lagen finns dock
            inte. Några sådana värden finns såvitt vi känner till inte heller
            i något annat land.
          </note>
          <note>
            Trots vår stränga syn på all form av rattfylleri har från flera
            håll rapporterats att antalet bilförare som är påverkade av narkotika
            och andra droger ökar. Även om detta till viss del kan bero på
            att polisen blivit bättre på att upptäcka den som är drogpåverkad
            är tendensen ändå mycket oroande och måste tas på största allvar.
          </note>
          <note>
            Min utgångspunkt är helt klar. Droger och trafik hör inte ihop,
            och detta måste klart framgå av lagen.
          </note>
          <note>
            Inom regeringen förbereds nu därför skärpningar av straffbestämmelserna
            för rattfylleri avseende andra medel än alkohol.
          </note>
          <note>
            När det gäller sådana medel finns som sagt inga gränsvärden.
            För att straffansvar skall komma i fråga krävs i stället att påverkan
            kan slås fast på något annat sätt, exempelvis genom iakttagelser
            av polisen, en läkare som undersökt föraren eller vittnen.
          </note>
          <note>
            Enligt vad jag har erfarit tillämpas bestämmelsen på ett sådant
            sätt att påverkan måste ha varit så stark att det synts på körsättet
            eller förarens beteende i övrigt i samband med körningen. Det
            säger sig självt att en sådan bevisbörda inte alltid är lätt att
            uppfylla.
          </note>
          <note>
            Den debatt som nu förs för en effektivisering är egentligen bara
            en repris av den debatt som för över
          </note>
          <note>
            50 år sedan fördes för att införa gränsvärden för alkohol.
          </note>
          <note>
            Hur kan man då åstadkomma en sådan effektivisering av lagstiftningen?
          </note>
          <note>
            Flertalet av de motionskrav som väcktes här i kammaren under
            vårriksdagen gick ut på att det skulle införas gränsvärden på
            samma sätt som för alkohol.
          </note>
          <note>
            För alkohol har genom en omfattande forskning som bedrivits under
            många år kunnat konstateras ett samband mellan uppmätt koncentration
            i kroppen och berusningsgrad - ju högre alkoholhalt desto mer
            berusad kan man antas vara. Detta samband har gjort det möjligt
            att fastställa de gränsvärden som finns i dag.
          </note>
          <note>
            När det gäller andra medel än alkohol har någon motsvarande forskning
            inte bedrivits. Det gäller inte bara i Sverige utan också utomlands.
            Anledningen till det är, i vart fall vad gäller narkotika, att
            det inte ansetts etiskt försvarbart att experimentera direkt på
            människor med preparat som man vet har skadlig effekt och skapar
            ett beroende även i små doser. Till följd härav är det vetenskapliga
            underlaget för att fastställa sådana värden mycket begränsat.
          </note>
          <note>
            Vad man vet är dock att det för flera av de vanligaste förekommande
            narkotiska preparaten saknas ett enkelt samband mellan uppmätt
            koncentration och berusningsgrad. För cannabispreparat gäller
            t.ex. att påverkan kan vara hög även när blodkoncentrationen är
            förhållandevis låg. För vissa andra medel, som heroin, sker en
            så snabb omvandling i kroppen till andra ämnen att något gränsvärde
            inte är meningsfullt att fastställa.
          </note>
          <note>
            Jag har gjort bedömningen att svårigheten att fastställa meningsfulla
            och konstaterbara gränsvärden för olika aktuella preparat är så
            stora att vi måste utreda också andra alternativ. Vilka är då
            de?
          </note>
          <note>
            Ett sätt är att införa en absolut eller vad man skulle kunna
            kalla för matematisk nollgräns. Ett sådant förbud skulle innebära
            att varje minsta förekomst, och oavsett möjlig påverkan på trafiksäkerheten,
            skulle medföra straffansvar. Med tanke på den mycket restriktiva
            syn vi har på droger i trafiken ligger en sådan lösning i och
            för sig nära till hands. Den är dock inte problemfri.
          </note>
          <note>
            Med hänsyn till att antalet medel som skulle kunna vara aktuella
            är flera hundra, varav många också har legal användning, skulle
            en avgränsning vara nödvändig. Det skulle alltså till att börja
            med förutsättas att man i lagstiftningen exakt definierade vilka
            preparat som är förbjudna. Från vissa håll har gjorts gällande
            att ett sådant förbud kan begränsas till narkotiska preparat.
            Detta skulle förstås vara ett enkelt sätt att avgränsa det straffbara
            området, men då skulle många medel som vi vet kan vara lika trafikfarliga
            falla utanför.
          </note>
          <note>
            En trolig svårighet skulle också vara att en absolut nollgräns
            där kriteriet för straffbarhet enbart är förekomsten av en drog
            inte skulle medge en önskvärd nyansering av straffvärdet och därmed
            straffet. Enbart ett påvisande av en drog utan utredning om närmare
            påverkan skulle förmodligen bara grunda ansvar för normalgraden
            av rattfylleri och på en förhållandevis låg straffvärdenivå. En
            sådan reglering kunde alltså riskera att motverka sitt eget syfte.
          </note>
          <note>
            Om man ändå införde ett sådant förbud och begränsade det till
            narkotiska preparat skulle en komplikation uppstå vad gäller kopplingen
            till den legala användningen. En absolut nollgräns utan undantag
            skulle nämligen omfatta också den som i medicinskt syfte och i
            kontrollerade former blir behandlad med ett medel som innehåller
            någon narkotisk substans, men i sådan liten mängd att någon fara
            för trafiksäkerheten inte kan anses föreligga.
          </note>
          <note>
            Här kunde förstås införas undantag för den som intagit medlet
            i medicinskt syfte. Men skulle en sådan reglering vara rimlig?
            Det kan ifrågasättas om det går att med trafiksäkerhetsskäl som
            utgångspunkt motivera att en person straffas men inte en annan,
            om den enda skillnaden är att den ena har ett recept.
          </note>
          <note>
            Det finns också anledning att hålla i minnet att all icke medicinsk
            konsumtion av narkotika redan är straffbar enligt narkotikastrafflagen,
            och den gäller förstås också om man brukar narkotika i trafiken.
          </note>
          <note>
            Med hänsyn till dessa principiella och praktiska svårigheter
            med att fastställa matematiska gränser finns enligt min uppfattning
            anledning att utreda om den skärpning som också jag anser vara
            nödvändig kan åstadkommas på något annat sätt.
          </note>
          <note>
            Ett sådant alternativ till en absolut nollgräns kan vara att
            införa vad man skulle kunna kalla en faktisk påverkansgräns. Den
            skulle avse att någon rent faktiskt är påverkad av ett medel,
            oavsett vilket, som typiskt sett är oförenligt med bilkörning.
            Det avgörande skulle inte vara ett medels klassificering, utan
            dess typiska trafikfarlighet. Bestämmelsen skulle med andra ord,
            liksom den nuvarande, omfatta allt, från tung narkotika till sömnmedel
            och allergipreparat, som kan vara trafikfarligt.
          </note>
          <note>
            Den avgörande skillnaden mot dagens ordning skulle vara att någon
            bevisning om effekter på körningen inte skulle behövas. Straffbar
            påverkan skulle alltid anses föreligga om det utretts att en viss
            drog har intagits och det genom ett särskilt utlåtande från exempelvis
            Rättsmedicinalverket eller genom iakttagelser av personen kan
            antas att drogförekomsten typiskt sett kan ha utgjort en fara
            för trafiksäkerheten.
          </note>
          <note>
            Med en sådan reglering skulle man undvika flera av de problem
            som är förknippade med en absolut nollgräns. Men budskapet skulle
            ändå bli detsamma:
          </note>
          <note>
            Droger och trafik hör inte ihop.
          </note>
          <note>
            Jag är emellertid inte beredd att i dag låsa mig vid vilken teknisk
            lösning som skall väljas. Det viktigaste är trots allt att lagstiftningen
            verkligen blir så effektiv som vi alla önskar.
          </note>
          <note>
            Ett slutligt ställningstagande kräver ett gediget kunskapsunderlag
            och bedömning av en rad olika frågor av delvis medicinskt slag.
            Det arbete som redan påbörjats inom Justitiedepartementet kommer
            därför att fortsätta inom ramen för en särskild utredning. Regeringen
            har i dag beslutat att ge en särskild utredare i uppdrag att skyndsamt
            bearbeta de alternativ jag nu har presenterat och ta fram förslag
            som på ett påtagligt sätt effektiviserar möjligheten att ingripa
            mot narkotika och andra droger i trafiken. Uppdraget skall redovisas
            senast den 31 augusti nästa år.
          </note>
          <note>
            De skärpta regler som utredaren kommer att föreslå innebär, oavsett
            hur de utformas, ett krav på nya, effektiva metoder, genom vilka
            polisen kan upptäcka att en förare är påverkad av droger. Regeringen
            har därför givit Rikspolisstyrelsen i uppdrag att i samråd med
            utredaren utveckla sådana metoder.
          </note>
          <note>
            Med anledning av det breda engagemang som finns i den här frågan
            och som är absolut nödvändigt för att bruket av droger i trafiken
            på sikt skall trängas tillbaka, har jag bedömt det som angeläget
            att ge en fördjupad information om de överväganden som ligger
            bakom regeringens beslut i dag. Jag har därför, som ni redan känner
            till, inbjudit till en särskild informationsstund kl. 15.00 i
            dag. Ni är alla hjärtligt välkomna dit, så kan vi diskutera frågan
            närmare.
          </note>
          <note>
            Överläggningen var härmed avslutad.
          </note>
          <note>
            3 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1995/96:50 till näringsutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1995/96:104 Skatteregler med anledning av nya årsredovisningslagar,
            m.m.
          </note>
          <note>
            Motioner
          </note>
          <note>
            med anledning av prop. 1995/96:78 Ansvaret för fastighetsbildningsverksamheten,
            m.m.
          </note>
          <note>
            1995/96:Bo3 av Bengt Harding Olson (fp)
          </note>
          <note>
            1995/96:Bo4 av Ulf Björklund och Rolf Åbjörnsson
          </note>
          <note>
            (kds)
          </note>
          <note>
            1995/96:Bo5 av andre vice talman Görel Thurdin m.fl. (c)
          </note>
          <note>
            5 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 8 november
          </note>
          <note>
            1995/96:19 av Ingrid Näslund (kds) till statsrådet
          </note>
          <note>
            Pierre Schori om bistånd till Kuba
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 14 november.
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 8 november
          </note>
          <note>
            1995/96:88 av Göte Jonsson (m) till socialministern
          </note>
          <note>
            om socialtjänstens möjligheter till tvång
          </note>
          <note>
            1995/96:89 av Margitta Edgren (fp) till
          </note>
          <note>
            miljöministern om miljöinriktad regionplanering i
          </note>
          <note>
            Skåne
          </note>
          <note>
            1995/96:90 av Lennart Rohdin (fp) till
          </note>
          <note>
            utrikesministern om den fängslade journalisten David
          </note>
          <note>
            Rohde
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 14 november.
          </note>
          <note>
            7 § Kammaren åtskildes kl. 14.44.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början till ajourneringen
            kl.13.33 och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
