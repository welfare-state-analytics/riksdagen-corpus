<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--54</head>
          <docDate when="2006-01-25">2006-01-25</docDate>
        </div>
      </front>
      <body>
        <div>
          <note n="8e9cba3e">
            ﻿
          </note>
          <note n="07948d46">
            Riksdagens protokoll
          </note>
          <note n="3bb638c6">
            2006/07:54
          </note>
          <note type="date" n="beeb773c">
            Torsdagen den 25 januari
          </note>
          <note n="a4194668">
            Kl. 12:00 - 14:46
          </note>
          <note n="52eee283">
            1 § Justering av protokoll
          </note>
          <note n="5ca1e1cd">
            Justerades protokollet för den 19 januari.
          </note>
          <note n="be53db04">
            2 § Senaste dag för avlämnande av propositioner
          </note>
          <note n="2760371d">
            I enlighet med 3 kap. 3 § riksdagsordningen hade talmannen föreslagit
            att propositioner som regeringen avsåg skulle behandlas under
            innevarande riksmöte och för vilka särskild tidpunkt inte var
            föreskriven skulle avlämnas senast torsdagen den 22 mars.
          </note>
          <note n="d0278874">
            Kammaren biföll detta förslag.
          </note>
          <note n="71b39f48">
            3 § Anmälan om fördröjda svar på interpellationer
          </note>
          <note n="b6e8240f">
            Till riksdagen hade inkommit följande skrivelser:
          </note>
          <note n="5c5648b0">
            Interpellation 2006/07:228
          </note>
          <note n="6f76b0a7">
            Interpellation 2006/07:228 Överskuldsättning
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="d992be30">
            Interpellation 2006/07:233
          </note>
          <note n="1c31a0c2">
            Interpellation 2006/07:233 Resurser mot människohandel
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="75d955f1">
            Interpellation 2006/07:234
          </note>
          <note n="bfaf78f7">
            Interpellation 2006/07:234 Människohandel
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="01389553">
            Interpellation 2006/07:235
          </note>
          <note n="b671ce95">
            Interpellation 2006/07:235 Preventiva tvångsmedel
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="922aa61e">
            Interpellation 2006/07:236
          </note>
          <note n="e42af745">
            Interpellation 2006/07:236 Polisutbildningen
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="dda097d5">
            Interpellation 2006/07:237
          </note>
          <note n="fcdb3018">
            Interpellation 2006/07:237 Säkerhetspolisens arbetsmetoder, flyktingspionage
            och Sveriges relationer till Iran
          </note>
          <note n="3249e9bd">
            Interpellationen kommer att besvaras tisdagen den 20 februari
            2007.
          </note>
          <note n="73351ec8">
            Skälet till dröjsmålet är andra sedan tidigare inbokade arrangemang.
          </note>
          <note n="7b7f6056">
            Beatrice Ask
          </note>
          <note n="a9cd0f3f">
            4 § Svar på interpellation 2006/07:201 om utsläpp av växthusgaser
          </note>
          <note type="speaker" n="2ead353b">
            Anf. 1 Miljöminister ANDREAS CARLGREN (c):
          </note>
          <u who="Q496604" xml:id="i-b9b0c19f1ba35aa8-0" n="a5fe3243">
            <seg n="24d1c7a8">
              Herr talman! Kent Persson har frågat statsministern vilka konkreta
              åtgärder och ekonomiska resurser regeringen avser att tillföra
              fram till 2008 för att uppnå det nationella målet med en 25-procentig
              minskning av växthusgaserna till år 2020, från 1990 års nivå.
            </seg>
            <seg n="9d506919">
              Interpellationen har överlämnats till mig.
            </seg>
            <seg n="3fa3793f">
              Växthuseffekten är en av de största utmaningar världen står inför
              och klimatfrågan är en av regeringen högt prioriterad fråga.
            </seg>
            <seg n="612216bb">
              Den förra regeringen beslutade i mars förra året om en ny klimatproposition
              vilken var en samarbetsprodukt med Vänsterpartiet. En bedömning
              som dåvarande regering gjorde var att utsläppen för Sverige år
              2020 bör vara 25 % lägre än utsläppen 1990. Den nuvarande regeringen
              vill se ett framtida klimatarbete väl förankrat i vetenskapliga
              bedömningar. Ett aktuellt och balanserat underlag kommer att vara
              viktigt vid nästa kontrollstation 2008.
            </seg>
            <seg n="f96e0a8a">
              Flera angelägna åtgärder är redan på plats. En särskilt stor
              utmaning är att få bukt med utsläppen från transportsektorn som
              uppvisar en stadigt ökande trend. Som ett led i detta finns åtgärder
              för att stimulera utbudet av alternativa drivmedel, till exempel
              krav på att tankställen tillhandahåller ett alternativt drivmedel
              och nedsatt skatt på biodrivmedel. Det finns även krav på att
              minst 85 % av det antal personbilar som en myndighet köper in
              eller leasar under 2007 ska vara så kallade miljöbilar. Vidare
              är förmånsskatten för bilförmån lägre för miljöbilar.
            </seg>
            <seg n="ae7ffeef">
              Inom energisektorn finns åtgärder för att stimulera en ökad användning
              av förnybar energi och energieffektivisering.
            </seg>
            <seg n="bc7acc4d">
              Alliansregeringen bedriver en ambitiös klimatpolitik som på ett
              ändamålsenligt sätt styr mot högt uppsatta mål. Att genomföra
              fortsatt stora utsläppsminskningar är nödvändigt, men utifrån
              den omställning som redan gjorts blir uppgiften en allt större
              utmaning. Detta kräver en målmedveten politik som sträcker sig
              utanför Sveriges gränser och en fördjupad internationell samverkan.
            </seg>
            <seg n="fd09bf40">
              För att möta de krav som den framtida klimatpolitiken har att
              hantera måste regeringen ta ett antal initiativ. Vi eftersträvar
              en klimatpolitik som inte bara har en solid vetenskaplig grund,
              utan som även har ett brett politiskt stöd och en stor uppslutning
              från hela det svenska samhället.
            </seg>
            <seg n="713c9f1e">
              Det första initiativet var att inrätta ett vetenskapligt råd
              för klimatfrågor, som ska bidra med vetenskapliga bedömningar
              inför kontrollstation 2008. Rådet beslutades den 8 december förra
              året.
            </seg>
            <seg n="463c076a">
              Det andra initiativet är att tillsätta en parlamentariskt sammansatt
              klimatberedning till vilken samtliga riksdagspartier inbjuds.
              Syftet med beredningen är att få till stånd en bred politisk uppslutning
              för Sveriges kommande klimatpolitiska insatser. Kommittédirektivet
              kommer inom kort att beredas inom Regeringskansliet.
            </seg>
            <seg n="113f2001">
              Det tredje initiativet är att regeringen inrättar en kommission
              för hållbar utveckling. Den höjda klimatpolitiska ambitionen kräver
              fördjupad och utvecklad samverkan mellan näringsliv, politik och
              forskning. Kommissionens arbete kommer att vara avgörande för
              omställningen i det svenska samhället. Regeringen fattar beslut
              om tidsplan, arbetssätt och organisation våren 2007.
            </seg>
            <seg n="33c589c9">
              Förra sommaren fick Naturvårdsverket och Statens energimyndighet
              i uppdrag att utvärdera klimatpolitiken inför kontrollstation
              2008. Utvärderingen utgör ett viktigt underlag för den parlamentariska
              klimatberedningens arbete.
            </seg>
            <seg n="d4cc8b81">
              Klimatberedningens slutrapport, vilken bygger på resultaten av
              de olika initiativen, kommer att remissbehandlas och bland annat
              utgöra regeringens underlag för den klimatproposition som regeringen
              avser att presentera under 2008.
            </seg>
          </u>
          <note type="speaker" n="909268f6">
            Anf. 2 KENT PERSSON (v):
          </note>
          <u who="Q6043221" xml:id="i-9c0582591b93279b-0" n="de6d53b4">
            <seg n="86be0bdc">
              Herr talman! Jag får tacka miljöministern för svaret. Det är
              bra att regeringen nu tar klimathotet på allvar. Det har inte
              alltid varit på det sättet.
            </seg>
            <seg n="9af012e7">
              Det ska också bli intressant att se varthän det leder. När jag
              tittar på svaret från ministern kan jag bara konstatera att det
              är tomma ord. Sanningen är att de konkreta åtgärder som jag var
              intresserad av att få höra om och beskedet om vilka ekonomiska
              resurser som regeringen är beredd att tillföra budgeten lyser
              med sin frånvaro.
            </seg>
            <seg n="3c34ac36">
              Vad får jag till svar? Ministern talar om krav på att varje tankställe
              ska tillhandahålla ett alternativt drivmedel. När då? blir min
              fråga. Sanningen är att när jag har försökt driva den politiken
              i den kommun som jag kommer från har jag fått svaret: tidigast
              2009 om vi har råd.
            </seg>
            <seg n="276d96a3">
              Frågan om miljöbilspremier blir ett hån. Det blir ett stort PR-jippo.
              Var ska vi tanka, och med vad? Det blir med bensin. Premien blir
              en subvention till dem som redan har råd och möjlighet att köpa
              nya bilar. Det är ett problem.
            </seg>
            <seg n="be2a9ad0">
              Om man läser i dagens nummer av Svenska Dagbladet, som jag studerat
              med noggrannhet, förstår man att det här är det stora problemet
              i regeringen i dag. Det finns fyra olika alternativ till hur miljöbilspremien
              ska utformas om det blir någon. Det var den enda konkreta miljöfråga
              som ni lyfte fram inför valet.
            </seg>
            <seg n="35f22fbb">
              Man kan också titta på vilken politik man för och vilka ekonomiska
              resurser som regeringen har tillfört i budgeten. Min fråga blir:
              Vad kommer att hända med klimatinvesteringsprogrammet? Efter 2008
              är det ju borta. En konkret åtgärd som regeringen har vidtagit
              är att lyfta bort pengarna för det programmet ur budgeten. Det
              har varit en av de mest effektiva åtgärderna under de senaste
              åren för att minska energiåtgången i våra fastigheter och minska
              växthusgasutsläppen från våra fordon. Pengarna har inte heller
              räckt till för den efterfrågan som har varit. Vad tänker regeringen
              göra?
            </seg>
            <seg n="92cc7ddb">
              Miljöministern har ju nu ett gyllene tillfälle att säga: Det
              här ska vi ompröva. Vi kommer att ta det här på allvar. Vi kommer
              att lyssna på miljörörelsen. Vi kommer att ompröva vår inställning.
            </seg>
            <seg n="11608f41">
              En annan fråga som har varit avgörande för att få fart på energisparåtgärder
              i kommunerna är energispararna. Även de lyser med sin frånvaro
              i budgeten för 2008 och framåt.
            </seg>
            <seg n="7c515035">
              Jag kan berätta för miljöministern att för den lilla kommun som
              jag har varit aktiv i har det varit avgörande för att få fart
              på energisparåtgärderna, inte bara i själva kommunen utan även
              bland enskilda människor och företagare. Jag efterlyser en fortsatt
              satsning på detta som är oerhört viktigt för att vi ska nå klimatmålen.
            </seg>
            <seg n="b09109c9">
              Det är några konkreta frågor som jag önskar få svar på.
            </seg>
          </u>
          <note type="speaker" n="bf6a1f86">
            Anf. 3 Miljöminister ANDREAS CARLGREN (c):
          </note>
          <u who="Q496604" xml:id="i-b9b0c19f1ba35aa8-1" n="a5fe3243">
            <seg n="74623446">
              Herr talman! Det råder ingen som helst tvekan om att det självklart
              är viktigt att göra allt som ska göras för att Sverige ska minska
              sina utsläpp tillräckligt. Det är därför vi redan har lagen i
              gång om skyldighet att vid tankställena ha alternativa bränslen.
              Det är därför vi tillförde pengar för att det också ska bli ekonomiskt
              möjligt att se till att det inte bara blir etanol i pumparna utan
              även biogas. Det är redan tillförda pengar. Det är därför som
              vi redan har skärpt miljökraven vid offentlig transportupphandling.
              Regeringen tog det beslutet före jul, och det är redan genomfört.
            </seg>
            <seg n="444e4f66">
              Det är också därför som vi i budgeten talade om att vi skulle
              göra en satsning på klimatrelaterad forskning och utveckling.
              Det var därför vi lade fram pengar för klimatinvesteringarna,
              precis på det sätt som ni hade förberett i den budget ni lämnade
              efter er.
            </seg>
            <seg n="4bc1cfb7">
              Inga pengar har tagits bort, Kent Persson, inte en krona, inte
              ett öre. Det är en myt som ständigt upprepas. Vi ger i stället
              besked om att den klimatmiljard som alliansen har talat om i sitt
              valmanifest också ska levereras under valperioden.
            </seg>
            <seg n="502b3890">
              När det gäller stimulansen till privatpersoner att byta till
              miljöbil ska vi självklart leverera det. Om du är så oroad för
              alliansens olika uppfattningar på den punkten kan jag lugna dig
              med att finansministern och jag så småningom kommer att kunna
              leverera mycket lugnande besked till både dig och andra. Oenighet
              är över huvud taget inte problemet. Vi ska självklart se till
              att få fram bra förslag som är tillräckligt effektiva för både
              konsumenterna, miljön och biltillverkningen framöver. Det ska
              vara fasta spelregler också framöver.
            </seg>
            <seg n="6ad50892">
              Det är lite modigt av en vänsterpartist som förhandlade fram
              den förra regeringens klimatproposition att göra åtgärder till
              en huvudfråga. Skillnaden mellan det som vi redan har levererat
              efter bara några månader och den proposition som levererades när
              den förra regeringen satt på sitt tolfte år är att det i den propositionen
              inte finns en åtgärd som riksdagen skulle besluta om. Det fanns
              inte en åtgärd som man föreslog att riksdagen skulle besluta om.
              Det enda man levererade var en bedömning av ett mål som regeringen
              gjorde. Vad ger det för möjligheter att samla hela landet och
              nå tillräckligt långt?
            </seg>
            <seg n="9072f18c">
              Jag skulle själv ligga lite lågt om jag inte hade en bättre historia.
            </seg>
            <seg n="1579ab01">
              Den stora frågan är ju att vi inte kan lösa detta i Sverige.
              Vi ska göra allt det som vi ska göra, men det kommer inte att
              räcka. Den stora frågan är ju att lyckas få EU att fortsätta det
              ledarskap man redan har när det gäller klimatfrågorna. Där vill
              ni ju inte ens vara med och driva på.
            </seg>
            <seg n="ecee4538">
              Framöver gäller det att se till att vi har framgångsrika diskussioner
              med USA och andra delar av världen där utsläppen ökar för fullt
              i växande ekonomier. Det är först då vi kan lösa klimatproblemen.
            </seg>
          </u>
          <note type="speaker" n="0c74b19d">
            Anf. 4 KENT PERSSON (v):
          </note>
          <u who="Q6043221" xml:id="i-9c0582591b93279b-1" n="de6d53b4">
            <seg n="f7ab2007">
              Herr talman! Jag noterar att det finns ett åtgärdspaket i de
              budgetar som har varit. Det borde ministern känna till vid det
              här laget. Den budget som ni har lagt fram med energisparåtgärder
              och effektiviseringar bygger ju på den tidigare budgeten. Det
              är ingen nyhet. Det är ju den budget som Socialdemokraterna, Miljöpartiet
              och Vänsterpartiet har jobbat fram och det är en fortsättning
              på det programmet. Men vad händer efteråt? Klimp:en och satsningarna
              på den delen är borta. Vi vet att det har varit ett viktigt och
              många gånger avgörande investeringsbidrag för kommuner att ställa
              om energianvändningen i fastigheterna. Det har varit väldigt viktigt
              och det har varit en väldigt bra åtgärd.
            </seg>
            <seg n="67e68a2b">
              Man pratar om miljöbilspremien. Jag kan konstatera att det finns
              fyra partier i alliansen och det finns minst fyra förslag på utformningen.
              Vi får se var ni landar.
            </seg>
            <seg n="bd7909b5">
              Om man tittar på de konkreta förslagen ser man att det bara är
              två förslag som ni har lagt fram inför valet. Den stora PR-grejen
              inför valet var ju miljöpremierna som inte ens finns med i budgeten
              för 2007. Om den kommer 2008 eller 2009 får vi se. Frågan är om
              det är en bra satsning. Vore det inte klokare att hårt driva frågan
              om en ökad andel etanol i bensinen, från 5 % till 10 %, och driva
              frågan hårt inom EU? Det får bättre effekt på minskningen av utsläppen
              av koldioxid.
            </seg>
            <seg n="1d7c456d">
              Åtgärderna och satsningarna på det som finns i landet är givetvis
              väldigt viktiga. Vad ni nu gör i regeringen är att tillsätta nya
              utredningar tre utredningar eller parlamentariska grupper. Vi
              kommer givetvis att vara med i det arbetet och vi kommer att bidra
              med våra förslag som vi delvis presenterade i vår budgetproposition
              och i förslaget till energiomställning. Ministern kan läsa det.
              Det finns en del förslag.
            </seg>
            <seg n="7cf751b5">
              Vi är ju inte utan förslag i Sverige. Det gror oerhört på våra
              universitet, inte minst uppe i Umeå och nere i Lund. Varför inte
              ta fasta på vad LRF säger om energi från åker och skog? Man talar
              om 30 nya terawattimmar och 25 000 nya jobb. Det finns en hel
              del. Det här är ju inga nyheter. Det borde vår miljöminister,
              som ju tillhör Centerpartiet, väl känna till.
            </seg>
            <seg n="2815b9dc">
              Jag hoppas att vi kan få se lite genomslag för den gröna delen
              av Centerpartiet i regeringen, annars tror jag att detta kommer
              att få en ände med förskräckelse.
            </seg>
          </u>
          <note type="speaker" n="df292c51">
            Anf. 5 Miljöminister ANDREAS CARLGREN (c):
          </note>
          <u who="Q496604" xml:id="i-b9b0c19f1ba35aa8-2" n="a5fe3243">
            <seg n="ff817e35">
              Herr talman! Det är alldeles självklart även för Kent Persson,
              hoppas jag, att klimatfrågan sannerligen inte är något som gäller
              PR. Det krävs långt mer.
            </seg>
            <seg n="91c7ecec">
              Det krävs också långt mer än det som hittills har gjorts. Det
              kanske hade varit enklare ur Kent Perssons och många andras perspektiv
              om det hade gått att få fram de förslag som du så vältaligt talar
              om när ni själva samarbetade med en regering som faktiskt lade
              fram en proposition som inte innehöll en enda åtgärd när det gäller
              klimatet. Det är det som är så förvånande. Jag hade inte vågat
              göra det. Det var en klimatproposition utan en enda åtgärd när
              det gäller klimatet. Redan efter några månader har vi hunnit mycket
              längre.
            </seg>
            <seg n="fa2b30fe">
              Men vad som behövs är inte att vi hittar alla sätt att angripa
              varandra i riksdagen. Vad vi behöver är i stället ett samarbete
              långt ut i samhället och i politiken för att se till att mobilisera
              hela samhället för de förändringar som nu kommer att behöva göras.
            </seg>
            <seg n="cc9152be">
              Det är därför som vi bjuder in näringslivet och säger att detta
              nu är en gemensam fråga i samhället, vilket innebär att vi behöver
              utveckla ny teknik, att vi ska exportera, att vi ska vinna nya
              marknader ute i världen och att vi ska ställa om här hemma så
              att vi inför en värld som verkligen kommer att behöva lösningar
              också kan visa exempel här hemma. Det är därför som vi nu inleder
              detta arbete. Vi kommer till exempel att göra det under statsministerns
              ledning i Kommissionen för hållbar utveckling. Det är sannerligen
              inte att tillsätta nya utredningar. Det är att se till att vi
              når långt mycket längre ut i samhället och gör mycket av det som
              redan borde ha gjorts.
            </seg>
            <seg n="ef88e433">
              När det gäller politiken är det också dags för partierna i opposition
              att inse att detta är en fråga som kräver långt mer av oss än
              i vanliga fall. Hur kan vi då, i stället för att bara skylla på
              varandra, skapa samarbetsytor och se till att tillräckligt mycket
              händer också i fortsättningen?
            </seg>
            <seg n="b3ba467a">
              Och internationellt måste vi göra de stora insatserna, inte minst
              inom EU. Det är klart att det då är besvärande om man inte ens
              vill vara med. Det gäller när vi sitter vid bordet till exempel
              i Nairobi och ser engagemanget hos de andra miljöministrarna i
              EU, ser hur EU tar ledningen i det globala samarbetet och ser
              vad vi behöver göra framöver för att också USA ska ta den chans
              som det innebär att vara med i fråga om teknikfront och miljöutveckling.
              Och jag hoppas att vi den vägen ska kunna få en verklig dialog
              med länder som Indien, Kina och andra där ekonomierna nu växer
              oerhört snabbt och där det är nödvändigt för världens klimatframtid
              att vi lyckas med förändringarna. Det är de avgörande frågorna.
            </seg>
            <seg n="3a7356c5">
              Då ska vi göra det som vi behöver göra här hemma. Det är därför
              som vi redan har tagit initiativ, och det är därför som vi också
              i närtid ska se till att genomföra effektiva program när det gäller
              energisparande i industrin och se till att få i gång de åtgärder
              som redan borde ha vidtagits när det gäller energisparande i bostadssektorn.
              Och vi ska självklart se till att lägga fram ett förslag som stimulerar
              privatpersoner att byta till miljöbil. På den punkten är jag inte
              ett dugg orolig över att vi inte ska kunna lägga fram ett bra
              förslag, ett för konsumenter och miljö effektivt förslag, ett
              förslag där jag och finansministern självklart kommer att ha en
              gemensam lösning. Vi måste se till att det inte bara är lönsamt
              att köpa bilen. Det ska också vara lönsamt att köra den. Därför
              ska vi också se till att ändra spelreglerna och se över miljöklassningen
              när det gäller drivmedlen. Mycket kunde ha gjorts långt tidigare.
              När det inte har blivit gjort ser vi till att det nu blir gjort,
              och jag välkomnar ett samarbete om det framöver.
            </seg>
          </u>
          <note type="speaker" n="3b7c9f36">
            Anf. 6 KENT PERSSON (v):
          </note>
          <u who="Q6043221" xml:id="i-9c0582591b93279b-2" n="de6d53b4">
            <seg n="07a506c1">
              Herr talman! Givetvis behöver vi överstatliga beslut om våra
              kommande miljömål. Och vi från Vänsterpartiet kommer också att
              vara med i det arbetet. Vi finns ju med i EU-parlamentet. Och
              så länge vi är medlemmar kommer vi också att arbeta aktivt där.
              Det har vi gjort tidigare, och det kommer vi att fortsätta med,
              så det är inga konstigheter. Det är bara gammal retorik att säga
              att vi, bara därför att vi har varit kritiska mot EU, inte kan
              vara med och försöka påverka detta i rätt riktning. Självklart
              ska vi samarbeta. Det är inte tu tal om det. Det är ju därför
              som vi är så engagerade i dessa frågor.
            </seg>
            <seg n="17e821d9">
              Men det blir lite märkligt här, att vi på något sätt ska börja
              om från början igen med att tillsätta parlamentariska utredningar
              och expertråd. Det är som om det inte finns förslag redan i dag.
              Energisparrådgivarna har ju lagt fram en rapport om att det ska
              vara mer verkstad, där man är ganska kritisk. Och självklart faller
              detta tillbaka på tidigare regeringar och deras politik, men därmed
              inte sagt att vi borde gå snabbare fram. Tittar man på alliansens
              budgetförslag och valplattform som man gick fram med så fanns
              miljön inte med över huvud taget om man ska vara riktigt ärlig.
              Det var först i och med att Sternrapporten kom och man fick se
              att miljön faktiskt hade ett pris som man vaknade till lite grann
              och började tala om att tillsätta nya arbetsgrupper, expertgrupper
              och så vidare. Det är ju sanningen. Sanningen är att det är väldigt
              mycket ord och väldigt lite verkstad. Det finns förslag. Och detta
              handlar om tid, så att vi inte gör samma misstag som på 80-talet
              då hela utvecklingen inom vindkraften tog fart här i Sverige och
              vi var världsledande. Men i dag är det borta, och det har försvunnit
              till Danmark.
            </seg>
          </u>
          <note type="speaker" n="ffe2360d">
            Anf. 7 Miljöminister ANDREAS CARLGREN (c):
          </note>
          <u who="Q496604" xml:id="i-b9b0c19f1ba35aa8-3" n="a5fe3243">
            <seg n="0037c5ab">
              Herr talman! Problemet, Kent Persson, är att det inte räcker
              med retorik i opposition heller. Den där retoriken om att vi inte
              drev frågorna före regeringsskiftet kan ni lägga åt sidan. Det
              var en av huvudfrågorna i valplattformen, och det som fanns i
              valplattformen ska genomföras. Det är självklart.
            </seg>
            <seg n="94b47443">
              Vindkraften är ett exempel. Det bakslag som Kent Persson med
              rätta beskriver hade kunnat förhindras om man hade gjort något
              tidigare. Därför handlar det inte om att vi nu börjar om från
              början. Sanningen är ju att vi gör det som redan borde ha gjorts.
              Och redan på några månader har vi levererat det som den förra
              regeringen borde ha klarat under sina tolv år och som oppositionen
              borde ha varit med och samarbetat om under de åtta år man hade
              på sig med den förra regeringen. Nu är inte Kent Persson den enda
              som beklagar hur lite som har gjorts. Men då tänker jag att det
              måste vara ett fruktansvärt dåligt samvete som skaver i fråga
              om det dåliga arv som man lämnar efter sig när nu plötsligt allt
              rasar ihop på några månader. Lämnade ni verkligen ett sådant korthus
              efter er också när det gäller klimatpolitiken?
            </seg>
            <seg n="bf8c1d11">
              När det gäller EU kan jag lova att man inte kan driva krav där
              om man inte också vill vara med. Då lyssnar ingen. Vi arbetar
              nu där för att sätta tydliga mål när det gäller att minska användningen
              av fossil energi. Vi vill införa regler för maximala utsläpp för
              nytillverkade fordon i EU. Det är klart att om vi lyckas göra
              det inte bara för nio miljoner svenskar utan för över 400 miljoner
              européer så påverkar det klimatet oerhört mycket mer. Vi vill
              utveckla systemet med handelsrätter som kan minska utsläppen i
              Europa. Det är klart att det betyder mycket mer än att vi bara
              gör det i Sverige. Men de andra lyssnar bara på oss om vi också
              vill vara med och utnyttja verktyget fullt ut. Och det är där
              som jag tror att det också är viktigt att tänka om här hemma i
              Sverige.
            </seg>
          </u>
          <note n="4a01fef1">
            Överläggningen var härmed avslutad.
          </note>
          <note n="fad67a98">
            5 § Svar på interpellation 2006/07:199 om spelandets negativa
            verkningar
          </note>
          <note type="speaker" n="a5e9445f">
            Anf. 8 Finansminister ANDERS BORG (m):
          </note>
          <u who="Q182050" xml:id="i-b9b0c19f1ba35aa8-4" n="6f0b5b8a">
            <seg n="346fc3b9">
              Herr talman! Siv Holma har frågat mig vad jag avser att göra
              för att förbättra ålderskontrollen när det gäller tillgång till
              olika spel och hur jag vill ta itu med problemen kring och i Casino
              Cosmopols verksamheter. Hon har också frågat mig om jag är beredd
              att vidta åtgärder för att begränsa AB Svenska Spels och ATG:s
              spelreklam och om jag är beredd att verka för att en mycket större
              andel av Svenska Spels vinster går till forskning och behandling.
            </seg>
            <seg n="c41065b7">
              Regeringens ambition är att bedriva en ansvarsfull spelpolitik.
              Jag avser att lägga stor vikt vid de spelberoendes situation när
              framtidens spel- och lotteripolitik utformas. I januari 2006 presenterade
              Lotteriutredningen sitt slutbetänkande. Utredningens förslag bereds
              för närvarande inom Regeringskansliet.
            </seg>
            <seg n="c8bd0651">
              Det är givetvis viktigt att åldersgränserna följs. Svenska Spel
              är en egen juridisk person och sköter sin verksamhet självständigt.
              Jag har fullt förtroende för att bolagets styrelse och verkställande
              ledning ser till att ålderskontrollen hanteras på ett ansvarsfullt
              sätt.
            </seg>
            <seg n="fcb65fff">
              Vad gäller Casino Cosmopols verksamheter så kan jag nämna att
              Kasinoutvärderingen överlämnade sitt betänkande i juni förra året.
              Utredningen hade i uppdrag att kartlägga förekomsten av sociala
              eller hälsomässiga skadeverkningar och brottslighet i samband
              med den internationella kasinoverksamhet som bedrivs i Göteborg,
              Malmö, Helsingfors och Sundsvall.
            </seg>
            <seg n="6458ffae">
              Enligt utredningen så kan etableringen av kasinona i sig knappast
              ha ökat spelberoendeproblemen. Utredningens tolkning av preliminära
              forskningsresultat visar inga direkta eller tydliga samband mellan
              kasinoetableringen och spelberoendeproblem på kasinoorterna.
            </seg>
            <seg n="9b85f467">
              Utredningen anför dessutom att tillkomsten av de internationella
              kasinona endast haft en marginell inverkan på omfattningen av
              det illegala spelet. Enligt polisen finns det inte något stöd
              för uppfattningen att kasinona skulle vara speciellt brottsutsatta.
              Registreringen av besökarna och kameraövervakningen fungerar som
              en brottshämmande faktor.
            </seg>
            <seg n="5d9e05f6">
              Jag delar emellertid interpellantens oro över att kasinona kan
              bidra till ökat spelberoende. Den nyligen utkomna forskningsrapporten
              från Centrum för socialvetenskaplig alkohol- och drogforskning
              vid Helsingforss universitet visar också att det skett en ökning
              av andelen spelberoendeproblem i Malmö. Det är därför angeläget
              att Svenska Spel fortlöpande utvecklar och utvärderar sina spelansvarsåtgärder.
            </seg>
            <seg n="b0c22e2a">
              När det gäller frågan om begränsning av AB Svenska Spels och
              ATG:s spelreklam samt frågan om hur mycket av Svenska Spels vinster
              som ska gå till forskning och behandling så ingår dessa frågor
              i den pågående beredningen inom Regeringskansliet.
            </seg>
          </u>
          <note type="speaker" n="05b67cff">
            Anf. 9 SIV HOLMA (v):
          </note>
          <u who="Q4609260" xml:id="i-ee5d59ac485f08e2-0" n="1b5eceec">
            <seg n="7958f3e2">
              Herr talman! Jag får börja med att tacka för svaret på interpellationen.
              Därefter måste jag, tyvärr, konstatera att svaren på mina konkreta
              frågor måste betecknas som icke-svar.
            </seg>
            <seg n="93d9bc65">
              Jag har noterat att finansministern uttalar att det är regeringens
              ambition att bedriva en ansvarsfull spelpolitik där stor vikt
              ska läggas vid de spelberoendes situation när framtidens spel-
              och lotteripolitik utformas.
            </seg>
            <seg n="38af2b8c">
              De här frågorna har utretts sedan år 2004. För ett år sedan,
              i januari 2006, presenterade Lotteriutredningen sitt resultat.
              Ministern anger att utredningens förslag för närvarande bereds
              inom Regeringskansliet.
            </seg>
            <seg n="aed5f9e7">
              Kan ministern ange en tidpunkt för när förslag om en ansvarsfull
              spel- och lotteripolitik kommer till riksdagen?
            </seg>
            <seg n="c3f55000">
              Herr talman! Det hade varit bra om ministern hade kunnat uttala
              sig för bättre ålderskontroller. Jag frågade vad ministern avser
              att göra för att förbättra ålderskontrollen när det gäller tillgång
              till olika spel. För finansministern verkar åldersgränser inte
              vara något problem bortsett från att han kallt konstaterar att
              de ska hållas. Vidare säger han att Svenska Spel är en egen juridisk
              person och att han har fullt förtroende för att dess styrelse
              och verkställande ledning hanterar åldersgränserna på ett ansvarsfullt
              sätt. Problemen med åldersgränserna och med att dessa inte hålls
              kan väl ändå inte ha undgått finansministern?
            </seg>
            <seg n="3b0beb3d">
              Delar ministern min och Vänsterpartiets uppfattning att barn
              och unga bör skyddas så långt det är möjligt från att utsättas
              för risken att bli spelberoende? Och delar ministern vår uppfattning
              att det bör införas en åldersgräns för köp av lotter och för alla
              spel som innebär insatser med pengar?
            </seg>
            <seg n="b503f358">
              En av mina frågor gällde vad ministern avser att göra för att
              förbättra ålderskontrollen. Delar ministern min och Vänsterpartiets
              uppfattning att det krävs en skärpning av kontrollen av åldersgränserna
              och att i de fall ombuden i ATG och Svenska Spel bryter mot reglerna
              deras tillstånd ska kunna dras in?
            </seg>
            <seg n="39e6862f">
              Herr talman! När det gäller min fråga om problemen kring Casino
              Cosmopols verksamhet stöder sig ministern på Kasinoutvärderingen
              där det framgår dels att det inte finns några tydliga samband
              mellan kasinoetablering och spelberoende på kasinoorterna, dels
              att kasinona haft endast marginell inverkan på omfattningen av
              det illegala spelet. Enligt ministern bekräftar även polisen att
              kasinona inte är speciellt brottsutsatta.
            </seg>
            <seg n="c1f49847">
              Herr talman! Jag vill belysa frågan om samband mellan kasinoetablering
              och spelberoende. Enligt en forskningsrapport från Centrum för
              socialvetenskaplig alkohol- och drogforskning vid Helsingforss
              universitet av Lars Westfelt, Statliga kasinon i Sundsvall och
              Malmö , ökade antalet spelberoende i Malmö från 2 000 till 4 000
              på tre år efter etableringen. Det finns flera olika aspekter att
              väga in i ökningen. Men det går inte att bortförklara ökningen
              med att kasinot bara haft marginell betydelse.
            </seg>
            <seg n="00aca9d3">
              Delar ministern min uppfattning att etablerandet av kasinot haft
              stor del i fördubblingen av antalet spelberoende i Malmö?
            </seg>
            <seg n="4827f238">
              Herr talman! När det gäller påståendet om att det saknas tydliga
              kopplingar mellan kasinon och brottslighet återkommer jag till
              den punkten i mitt nästa inlägg.
            </seg>
          </u>
          <note type="speaker" n="c4561fcc">
            Anf. 10 LARS WEGENDAL (s):
          </note>
          <u who="Q6234203" xml:id="i-5c32dc3f1babdddb-0" n="b4368068">
            <seg n="f2498135">
              Herr talman! Först vill jag naturligtvis tacka interpellanten
              för att interpellationen framställts men också ministern för det
              svar som är levererat. Men jag tycker att svaret faktiskt är ganska
              begränsat till sin utformning. Det kan naturligtvis ha sin förklaring.
            </seg>
            <seg n="dcfb75d5">
              Det kan bero på att det är finansministern som avlämnar svaret.
              Jag tycker att det är lite märkligt att inte socialministern så
              att säga är involverad i svaret. Jag tycker också att det är lite
              märkligt att det när jag ställer frågor till regeringen till exempel
              om främjandeförbudet i dagens lagstiftning är finansministern
              som svarar, inte justitieministern.
            </seg>
            <seg n="51bc6859">
              När det gäller ålderskontrollen tycker jag nog att ministerns
              svar är ganska torftigt. Visst är det så att staten som ägare
              av ett bolag kan ställa, och ställer, krav på bolaget vad gäller
              till exempel spelansvar. Det är egentligen endast av sociala skyddshänsyn
              som vi kan hävda den reglerade spelmarknaden; så är det. Det är
              liksom själva poängen med en statligt reglerad marknad.
            </seg>
            <seg n="26e1efe6">
              När jag är ute internationellt och pratar om spelpolitik är det
              en sak som man verkligen slås av, nämligen av det fantastiskt
              goda rykte som Svenska Spel har när det gäller spelansvarsfrågor
              och hur Svenska Spel tillsammans med ytterligare något statligt
              bolag internationellt också leder den här utvecklingen i världen.
              Men även nationellt bedriver man tillsammans med övriga legala
              aktörer på marknaden ett mycket framgångsrikt spelansvarsarbete.
            </seg>
            <seg n="29e2b90c">
              Det som jag tycker är det stora problemet både med svaret och
              med den här marknaden är att det finns ett antal andra aktörer
              som penetrerar marknaden och som inte reglerar den, det vill säga
              Internetspelsbolagen. Varken av interpellanten eller av ministern
              i dennes svar nämns något om dem. Det är ofta deras aktiviteter
              som styr omfattningen av de legala aktörernas marknadsföringsinsatser.
            </seg>
            <seg n="70baff55">
              Inte heller nämns någonting om vinståterbetalningen och dess
              storlek. Också det har enorm betydelse när det gäller omsättningen
              på spel och viljan till återspel så att säga och därmed också
              när det gäller de negativa verkningarna för spelaren.
            </seg>
            <seg n="8e692de8">
              Inte någonting nämns om spelens utformning, om hur de legala
              aktörerna frivilligt begränsar just spelens utformning på ett
              sådant sätt att man inte maximerar vinsten på de olika spelen.
              Typexemplet är Jack Vegas-automaterna men också den välfyllda
              papperskorg där lysande idéer om spel ligger lysande idéer i ett
              företagsekonomiskt perspektiv men som blivit kasserade just därför
              att det är högriskspel. Inte kan man nå motsvarande resultat på
              en marknad där spelföretagens vinster hamnar i privata fickor
              och där själva poängen är att maximera vinsten, eller hur, ministern?
            </seg>
            <seg n="96ae2dbf">
              Inte någonting nämns om de 3 000 illegala spelautomater som fortfarande
              finns runtom i vårt land. År efter år bedriver polisen en ojämn
              kamp för att få bort dessa från spellokaler där ägarna lockas
              med löften om stora pengar.
            </seg>
          </u>
          <note type="speaker" n="ad7b402f">
            Anf. 11 Finansminister ANDERS BORG (m):
          </note>
          <u who="Q182050" xml:id="i-b9b0c19f1ba35aa8-5" n="6f0b5b8a">
            <seg n="da7140b7">
              Herr talman! Det är naturligtvis bra att vi får den här diskussionen
              där både Siv Holma och Lars Wegendal har viktiga inlägg.
            </seg>
            <seg n="daf7109a">
              Men låt oss ändå här konstatera att vi nu å ena sidan haft en
              period av ett långt socialdemokratiskt regeringsinnehav, en lång
              period då Vänsterpartiet har haft ett stort inflytande över politiken.
              Då känns det lite märkligt när Siv Holma i stort sett ger beskrivningen
              att vi inte har någon kontroll över spelpolitiken, att vi inte
              har någon kontroll över att man upprätthåller ålderskontrollen
              och att det finns uppenbara grova brister på spelsidan med ett
              stigande antal spelberoende. Å andra sidan berättar Lars Wegendal
              att han när han är ute i världen erfar att Svenska Spel har ett
              fantastiskt rykte de leder utvecklingen.
            </seg>
            <seg n="75f1e6a0">
              Å ena sidan säger Siv Holma att jag inte är trovärdig när jag
              säger att vi ska uppmuntra Svenska Spel att förstärka sitt arbete
              på det här området. Å andra sidan säger Lars Wegendal att just
              Svenska Spel som jag hänvisar till har ett fantastiskt rykte därför
              att de leder utvecklingen och runtom i världen anses vara ledande
              på detta område.
            </seg>
            <seg n="bd9de425">
              Det blir lite haltande. Har vi ett stort problem? Vilket ansvar
              har i så fall vänsterpartierna? Om vi inte har ett stort problem
              utan har kunnat hantera det här och vi då säger att Svenska Spels
              arbete bör förstärkas, är det då trovärdigt därför att Lars Wegendal
              säger att de är fantastiska och kunniga? Eller är det torftigt
              och tomt som Siv Holma beskriver när jag hänvisar till detta?
            </seg>
            <seg n="8a2432d8">
              Låt mig ta också detta med Malmö. Vad Kasinoutredningen visar
              är att kasinoverksamheten har en marginell inverkan. Det är till
              och med så att det möjligen kan finnas en viss positiv effekt
              därför att man har kanaliserat tidigare illegalt spel dit. Så
              har vi en ökning på Malmöområdet. Som jag påpekade kan det sammanhänga
              med andra saker. Vi vet att det är ett storstadsområde. Det är
              många yngre män som deltar i den här verksamheten. Det kan vara
              andra faktorer som förklarar det, det kan vi inte utesluta. Det
              är därför vi säger att det är viktigt att fortlöpande utveckla
              arbetet på det här området.
            </seg>
            <seg n="06b5a686">
              Vi vill ta ett stort ansvar för att vi ska ha en ansvarsfull
              spelpolitik, och den ska naturligtvis bygga på de skyddshänseenden
              som vi har. Spel är en mycket speciell verksamhet. Jag kan säga
              att mitt eget personliga förhållningssätt är att jag är utomordentligt
              skeptisk till spelande. Om man skulle hantera andra sorters pengar
              på det sättet och visste att huvuddelen av de pengar människor
              satsar gav förluster, då skulle vi ju inte tillåta en sådan verksamhet.
              Men å andra sidan är spelet ett förhållandevis harmlöst nöje som
              människor kan ha trivsel av.
            </seg>
            <seg n="0a8895a7">
              Mellan att det är ett harmlöst nöje och att det kan leda till
              ett missbruk måste vi alltid hitta en spelpolitik som bygger på
              en avvägning där skyddshänseendena har en stor roll. Det är precis
              som Lars Wegendal påpekar, att den svenska spelpolitikens förenlighet
              med EU-reglerna bygger på att vi har en tung betoning av de sociala
              skyddshänseendena.
            </seg>
            <seg n="c36d8f3c">
              Vi kan konstatera att det finns anledning att göra en översyn.
              Den lotteriutredning som nämns här begärde att få en förlängd
              tid för att kunna slutföra sitt uppdrag, men det fick den inte
              av den tidigare majoriteten. Följaktligen är inte utredningsarbetet
              slutfört. Vi behöver göra en översyn, titta på olika alternativ,
              väga av de olika hänsynstagandena och återkomma med en aktiv spelpolitik
              den kommande tiden.
            </seg>
          </u>
          <note type="speaker" n="b5b63a62">
            Anf. 12 SIV HOLMA (v):
          </note>
          <u who="Q4609260" xml:id="i-ee5d59ac485f08e2-1" n="1b5eceec">
            <seg n="c7211adf">
              Herr talman! Finansministern vill göra ett stort nummer av vänsterpartierna
              som har olika uppfattningar om spelpolitiken. De har funnits innan
              den nya regeringen tillträdde, så det är ingen hemlighet. Man
              ska inte kasta sten i glashus. Jag vet att det finns en spänning
              även inom alliansregeringen. Det viktigaste är att föra fram det
              vi tycker är viktigt från våra utgångspunkter.
            </seg>
            <seg n="499892f9">
              Jag lovade att jag skulle ta upp kopplingen mellan kasino och
              brottslighet. I Expressen säger Tommy Kangasvieri, chef för finanspolisen
              vid Rikskriminalpolisen, den 18 januari att kasinot är ett naturligt
              led i kriminellas konsumtion och att det i den kriminella kulturen
              ingår att flasha på kasinon. Lotteriinspektionen har vid flera
              tillfällen rapporterat upptäckter av rödfärgade, tvättade och
              förfalskade sedlar på Casino Cosmopol i Helsingfors och i Malmö.
              Rödfärgen kommer från färgbomber i värdetransportboxar och bankautomater.
              Från Casino Cosmopol i Göteborg har elva anmälningar gjorts för
              november 2006. Motsvarande rapporteringssiffra från Cosmopol i
              Helsingfors är två.
            </seg>
            <seg n="72f5e3cb">
              Vad tror finansministern att orsaken är till att Kasinoutvärderingen
              inte beaktat dessa uppgifter som Lotteriinspektionen rapporterat
              in?
            </seg>
            <seg n="3dfadd65">
              Herr talman! En annan aspekt på problematiken är de särskilda
              arrangemang som erbjuds de så kallade stamkunderna eller storspelarna.
              Svenska Spels vd Jesper Kärrbrink uttalar sig i Expressen den
              10 januari i år och säger att spelare kan bjudas på såväl taxiresor
              som hotellnätter.
            </seg>
            <seg n="25faa6b9">
              Anser ministern att de nämnda arrangemangen är förenliga med
              en ansvarsfull spelpolitik och att man därmed visar hänsyn till
              de spelberoendes situation?
            </seg>
            <seg n="5f4726bf">
              Herr talman! Mina avslutande frågor handlade om att dels agera
              för att begränsa spelreklam, dels att se till att en större andel
              av spelvinsterna riktas till forskning och behandling. Dessa frågor
              besvarar ministern med att de för närvarande bereds i Regeringskansliet.
            </seg>
            <seg n="9492b1c3">
              Då är min fråga: Kan ministern ange när dessa frågor är färdigberedda
              och när förslagen kommer till riksdagen?
            </seg>
          </u>
          <note type="speaker" n="d17239ab">
            Anf. 13 LARS WEGENDAL (s):
          </note>
          <u who="Q6234203" xml:id="i-5c32dc3f1babdddb-1" n="b4368068">
            <seg n="1d77fc64">
              Herr talman! Lagstiftningen kring spelpolitik och spelande är
              kristallklar. Vi har förbudslagstiftning. Allt spel är förbjudet
              utom det som vi tillåter. Så fungerar lagstiftningen. Det är en
              självklarhet att vi ser på spel som en riskmiljö, naturligtvis.
            </seg>
            <seg n="dd152c82">
              Finansministern tar upp det här med vänsterpartierna. Det är
              lite löjeväckande, måste jag ändå säga. Det är högerpartiet Moderaterna
              som har stått ensamma helt och hållet. Jag har haft debatter där
              Moderaterna har pläderat för att släppa marknaden helt fri. Så
              har det varit, så var det för inte så många år sedan. Sedan kom
              man på att man inte kan komma någonvart med det, och då hoppade
              man över till samma fålla som Folkpartiet har gjort, det vill
              säga att ha licensmarknad i stället. Jag tror att det är ni två
              som för de övriga borgerliga partierna framför er. Jag blir bekymrad
              över när Mats Odell två dagar efter det att han har blivit minister
              kommer och säger: Nu har vi bytt fot inom Kristdemokraterna.
            </seg>
            <seg n="655f40e0">
              Centern har än så länge inte sagt någonting. Mitt hopp står till
              Centern. Vi socialdemokrater har i alla lägen haft ett gott samarbete
              med både Centerpartiet och Kristdemokraterna när det gäller spel-
              och lotterifrågor.
            </seg>
            <seg n="21299a14">
              Jag hoppas att ministern, för de spelberoendes skull, ser till
              att hålla omsättningarna nere, att hålla vinståterbetalningen
              nere så att omsättningen inte springer i väg, för det genererar
              spelberoende. Det är där vi skiljer oss från de bolag som ligger
              ute på nätet i dag och producerar spelberoende.
            </seg>
          </u>
          <note type="speaker" n="5e1bc18a">
            Anf. 14 Finansminister ANDERS BORG (m):
          </note>
          <u who="Q182050" xml:id="i-b9b0c19f1ba35aa8-6" n="6f0b5b8a">
            <seg n="2ca016f8">
              Herr talman! Lars Wegendal menar att alliansregeringen är löjeväckande.
              Jag antar att den är löjeväckande därför att den på 100 dagar
              inte har löst alla de problem som ett mycket långt socialdemokratiskt
              regeringsinnehav har gett upphov till. Det blir väldigt märkligt
              när representanter för ett parti som tidigare ingått i regeringsunderlaget
              hävdar att vi har stora och allvarliga problem på ett område som
              vi har haft ansvar för i 100 dagar.
            </seg>
            <seg n="57c8cf20">
              Vi har haft en serie utredningar om spelområdet. Om alla problem
              var så enkla att lösa, om det var så enkelt att upprätthålla de
              skyddsmål som vi alla vill ska ligga till grund för spelpolitiken,
              till exempel ålderskontrollen vi vet att Svenska Spel upprätthåller
              ålderskontroll och liknande varför är de inte lösta? Varför ska
              jag avkrävas svar efter 100 dagar då inte ens en beredning får
              förekomma därför att problemen är så akuta och allvarliga, när
              man har haft en så lång tid på sig att lösa dessa?
            </seg>
            <seg n="d38e1b8c">
              Jag håller väldigt starkt med Lars Wegendal när han sätter sitt
              hopp till Centern och Kristdemokraterna. Jag är dock också hoppfull
              om att Folkpartiet och Moderaterna tillsammans i en allians kan
              få fram en mycket bra och kraftfull spelpolitik, som gör att vi
              klarar av att hantera de här frågorna.
            </seg>
            <seg n="0d2215a8">
              När det gäller kasinon och brottslighet ska jag inte raljera,
              men det är klart att brottslingar går på kasino. De går också
              på Konsum. Det är inte självklart att det faktum att människor
              som begår brott har ett visst konsumtionsmönster gör att en viss
              verksamhet är suspekt. Det är inte tillräckligt. Man måste visa
              att de som driver den verksamheten har någon typ av brister i
              sin verksamhet. Då kan man hänvisa till Svenska Spel. Men som
              jag uppfattar det är Svenska Spel väldigt tydliga med att alkohol
              inte får förekomma i marknadsföringen av kasinoverksamheten. De
              är tydliga med att de normalt sett inte erbjuder några taxiresor.
              Det ska i sådana fall handla om något undantag, om en person som
              har glömt sin legitimation eller något liknande.
            </seg>
            <seg n="4ce56326">
              Jag kan inte överpröva Svenska Spels verksamhet. Det är inte
              så en minister och ett departement fungerar. De har ett eget ansvar.
              De försöker ta det ansvaret, och vi försöker understryka för dem
              vikten av att de uppfyller de krav som ligger till grund för att
              vi ska få ha en reglerad spelmarknad och upprätthålla den spelpolitik
              vi har. Jag är övertygad om att de tar de här frågorna på mycket
              stort allvar.
            </seg>
            <seg n="64e46161">
              Vi som departement och jag som minister kan inte lita till uppgifter
              som finns i en kvällstidning. Det är naturligtvis så att Expressen
              alltid anstränger sig att belägga sina källor och vara noggrann.
              Det är också tydligt att Svenska Spel har en helt annan bild av
              förloppen än vad Expressen har.
            </seg>
            <seg n="b61e413b">
              Jag kan inte som ansvarig minister säga att det här företaget,
              med den styrelse och den inriktning som det har och med den kontroll
              Lotteriinspektionen utför, har begått misstag. Vi ska naturligtvis
              följa detta noggrant. Jag är övertygad om att Svenska Spel inser
              att detta är en viktig fråga, och vi vill att de fortlöpande utvecklar
              arbetet. Men det är inte så att detta är en avgrundsdjup katastrof.
            </seg>
            <seg n="699a411c">
              Vi kan inte samtidigt ha Lars Wegendals uppfattning att Svenska
              Spel är världsledande och utför ett fantastiskt arbete och samtidigt
              säga att ingenting fungerar. Sanningen ligger nog någonstans mittemellan.
              Det är kanske utifrån ett sådant pragmatiskt förhållningssätt,
              där vi inser att det handlar om avvägningar, som vi kan bygga
              en spelpolitik framöver. Det ska varken handla om att allt ska
              avregleras eller att allt ska regleras, utan om att vi ska ha
              en bra spelpolitik där vi väger av olika intressen.
            </seg>
          </u>
          <note type="speaker" n="c233c1d1">
            Anf. 15 SIV HOLMA (v):
          </note>
          <u who="Q4609260" xml:id="i-ee5d59ac485f08e2-2" n="1b5eceec">
            <seg n="87038838">
              Herr talman! Om jag vore finansminister och hade hand om spelfrågor
              skulle jag komplettera Kasinoutvärderingen med just dessa frågor.
              Nu exemplifierade jag dem med uppgifter som fanns i massmedierna,
              men jag skulle vilja rekommendera finansministern att lyssna mycket
              noga på Spelberoendes riksförbund. Många av de utgångspunkter
              som jag och Vänsterpartiet har utgår just från de aspekterna.
              De spelberoende möts ännu inte av samma respekt som andra som
              är beroende av till exempel alkohol, droger eller läkemedel. Jag
              tycker att det lyssnas alldeles för lite på de spelberoendes röst.
            </seg>
            <seg n="40fee07b">
              Jag har också en känsla av att Finansdepartementet ser till inkomsterna
              och allt vad man kan göra med pengarna. Naturligtvis har man väl
              goda ambitioner att ha någon form av social spel- och lotteripolitik,
              men jag har samma invändningar som Lars Wegendal. Jag tycker att
              frågorna borde ligga på Socialdepartementet eftersom det handlar
              om sociala konsekvenser. Det skulle också innebära att det skulle
              vara en garant för att de sociala konsekvenserna kom i första
              rummet.
            </seg>
            <seg n="003a5551">
              Nu har jag varit hård i min kritik av organiseringen. Den fanns
              även på den gamla regeringens tid, och visserligen var vi med
              i regeringsunderlaget, men alla frågor var vi inte överens i,
              det vet Anders Borg också. Det här var en sådan fråga.
            </seg>
            <seg n="40f37178">
              Jag upplever att Vänsterpartiet ligger närmare till exempel Kristdemokraterna
              och Centerpartiet i dessa frågor.
            </seg>
          </u>
          <note type="speaker" n="cfaff006">
            Anf. 16 Finansminister ANDERS BORG (m):
          </note>
          <u who="Q182050" xml:id="i-373ce77ab6bc226d-0" n="6f0b5b8a" next="i-680164434852075a-0">
            <seg n="8c1d8e42">
              Herr talman! Det är naturligtvis så att kontrollen i spelfrågorna
              är komplicerad, det vet vi. Jag skulle kunna citera Bosse Ringholm
              när han utvecklade sina tankar om de svårigheter som finns med
              att upprätthålla kontrollen i spelfrågorna och polisens intresse
              för frågorna.
            </seg>
            <seg n="67de8ec8">
              Alla regeringar försöker föra arbetet framåt. Det är klart att
              vi ska lyssna på de spelberoende, men vi ska också väga av andra
              intressen som finns i frågan.
            </seg>
            <seg n="9b43b93c">
              Siv Holma säger att Finansdepartementet sannolikt har ett fiskalt
              intresse. För bara någon dag sedan anklagade Svenskt Näringslivs
              vd mig indirekt för att vara socialist av den anledningen att
              jag anser att man ska hålla inkomster och utgifter under kontroll.
              Jag vidgår gärna, inte att jag är socialist för till skillnad
              från Siv Holma är jag inte det, att Finansdepartementet har ett
              starkt fiskalt intresse. Vi kan inte ha låga skattesatser om vi
              inte har breda skattebaser. Vi kan inte ha bra skatteintäkter
              och ett väl fungerande skattesystem om vi inte upprätthåller en
              god kontroll som ger oss intäkter. Vi kan inte klara vare sig
              låga skatter eller god välfärd om vi inte värnar våra intäkter.
              Det tycker jag naturligtvis är oerhört viktigt.
            </seg>
            <seg n="dfa5f645">
              Det är nog ingen slump att spelfrågorna har legat på Finansdepartementet
              jag höll på att säga sedan Hedenhös tid sedan väldigt lång tid
              tillbaka. Det är en viktig del i hanteringen av hela den samlade
              politiken att vi upprätthåller detta.
            </seg>
            <seg n="1e06f465">
              Samtidigt är det centralt att understryka att vi inte driver
              en spelpolitik för inkomster; vi driver en spelpolitik som bland
              annat är byggd på sociala hänseenden. Det är kärnan i den svenska
              spelpolitiken, och det ska vi naturligtvis upprätthålla.
            </seg>
            <seg n="4176d5ce">
              Jag är djupt övertygad om att jag själv och det parti som jag
              företräder ligger väsentligt närmare både Centerpartiet och Kristdemokraterna
              än vad Siv Holma gör, inte bara i spelfrågan utan i många frågor.
              Men jag välkomnar naturligtvis att vi har haft denna diskussion
              för det är svåra och viktiga frågor där vi har ett gemensamt intresse
              i att värna en god svensk spelpolitik.
            </seg>
          </u>
          <note n="4a01fef1">
            Överläggningen var härmed avslutad.
          </note>
          <note n="06a4bd0f">
            6 § Hänvisning av ärenden till utskott
          </note>
          <note n="f472e46d">
            Föredrogs och hänvisades
          </note>
          <note n="6a43858c">
            Ajournering
          </note>
          <note n="012d9d40">
            Kammaren beslutade kl. 12.56 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <u who="Q182050" xml:id="i-680164434852075a-0" n="6f0b5b8a" prev="i-373ce77ab6bc226d-0">
            <seg n="0865f69d">
              Återupptagna förhandlingar
            </seg>
            <seg n="9150c1e2">
              Klockan är nu 14, och vi börjar statsministerns frågestund.
            </seg>
            <seg n="52725cb1">
              Skattesänkning för ålderspensionärerna
            </seg>
          </u>
          <note n="a0560777">
            Förhandlingarna återupptogs kl. 14.00.
          </note>
          <note n="1acee217">
            7 § Statsministerns frågestund
          </note>
          <note n="f45a9384">
            Anf. 17 ANDRE VICE TALMANNEN:
          </note>
          <note type="speaker" n="4d93ee30">
            Anf. 18 BRITT BOHLIN OLSSON (s):
          </note>
          <u who="unknown" xml:id="i-444ab3b3141048fc-0" n="d8e22aff">
            <seg n="5e05a1f4">
              Fru talman! Just precis denna dag tror jag man kan påstå är en
              väldigt stor dag för svensk borgerlighet. Det är nog den här dagen
              som man hoppas att minnet av de erbarmliga hundra första dagarna
              ska förklinga och suddas ut.
            </seg>
            <seg n="1a66d498">
              Brutaliteten mot de arbetslösa, chockhöjda avgifter för arbetstagare
              och bilister och inte minst statsministerns eget tillkortakommande
              vid regeringsbildningen ska falla i barmhärtighetens glömska tack
              vare den inkomstskattesänkning som just precis denna dag kommer
              att synas i plånboken för en del.
            </seg>
            <seg n="52a39bc1">
              I partiledardebatten förra veckan raljerade statsministern om
              att svenska folket nog självt kunde förstå sina egna bankomatkvitton.
              Det tror jag alldeles säkert. Jag tror därtill att väldigt många
              kommer att förstå att de inte tillhör den lyckliga skara som får
              några hundralappar extra. Därför har jag nu egentligen bara en
              endaste fråga. Hur stor inkomstskattesänkning får landets ålderspensionärer
              just precis i dag?
            </seg>
          </u>
          <note type="speaker" n="91f918ee">
            Anf. 19 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-0" n="d88f319a">
            <seg n="4d4fb4df">
              Fru talman! Det är väl känt att vi sänker skatten på förvärvsarbete
              och att det är det som många i svenska folket kommer att upptäcka
              i dag. När det gäller mitt sätt att beskriva detta med ett bankomatkvitto
              handlade det ju om att ställa i fråga framför allt de fackliga
              organisationer som ju ganska oblygt har beskrivit det som att
              det inte ens kommer att bli någon förbättring för dem som arbetar.
              Det skulle i princip vara likvärdigt med det som a-kassans finansiering
              skulle innebära i form av ökade utgifter. Det tycker jag är ett
              ganska fräckt och lite modigt påstående när vi talar om inkomstförstärkningar
              som motsvarar ett avtalsutfall på nära 4 % löneökning.
            </seg>
            <seg n="48954671">
              För landets äldre sänks boendeskatterna. Vi har också från årsskiftet
              höjt de kommunala bostadstilläggen. Det är också tydligt att gruppen
              äldre, som ju har mycket av sin välfärd finansierad genom att
              dagens generation i arbetsför ålder faktiskt arbetar, har mycket
              att vinna på att de som kan och vill arbeta också får jobb, vilket
              ju är syftet med den förda politiken.
            </seg>
          </u>
          <note type="speaker" n="19f76e0f">
            Anf. 20 BRITT BOHLIN OLSSON (s):
          </note>
          <u who="unknown" xml:id="i-444ab3b3141048fc-1" n="d8e22aff">
            <seg n="f65a2fb7">
              Fru talman! Det kom liksom ett valtal till där. Men jag skulle
              nog ändå vilja dra den slutsatsen att detta bara kan tolkas på
              ett sätt: Landets ålderspensionärer får i dag absolut ingenting.
            </seg>
            <seg n="c472f4cd">
              Då vill jag gärna tala om för statsministern att det finns väldigt
              många pensionärer som upplever sig vara rent ut sagt diskriminerade
              en dag som denna när de får bidra med en högre skatt än vad löntagarna
              får göra. Frågan är ju då, om vi nu har ett så gott ekonomiskt
              utrymme att vi kan unna oss dessa inkomstskattesänkningar: Varför
              ska landets ålderspensionärer, två miljoner människor som har
              jobbat ett långt liv och sannerligen bidragit till vårt välstånd,
              undantas? Statsministern har kanske ett bra förslag. Vilket yrkesliv
              ska en 76-årig före detta byggnadsarbetare eller en människa som
              har jobbat i vården eller städat hela sitt liv gå ut i för att
              ha råd att höja sin ekonomiska status, kanske för att kunna bibehålla
              bilresorna till barnbarnen eller så i fortsättningen?
            </seg>
          </u>
          <note type="speaker" n="b42a26cc">
            Anf. 21 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-1" n="d88f319a">
            <seg n="65a7285a">
              Fru talman! Det är väl ändå lite ovanligt att en ledande socialdemokrat
              ropar på mer av skattesänkningar för grupper som vi möjligen inte
              hade med just när det gäller jobbavdraget. Jag vet inte om det
              fanns några sådana förslag i den socialdemokratiska ekonomiska
              motionen, som väcktes i höstas.
            </seg>
            <seg n="5bc9a5b4">
              Vi har, precis som jag påpekade, sänkt boendeskatter för dem
              som bor i hyresrätt, för dem som bor i bostadsrättsförening och
              för dem som äger sin egen fastighet. Det är klart att många äldre
              på det sättet kommer att se en lättnad. Och vi har varit tydliga
              med att detta är en politik för jobb. Det är en politik för välfärd.
              Det är en politik för möjligheter att få bättre stöd i äldreomsorg,
              bättre stöd i den svenska sjukvården och bättre villkor som följer
              av att den svenska välfärden får sina resurser. Det är bra för
              alla men särskilt bra för de äldre i Sverige.
            </seg>
            <seg n="27170151">
              Kollektivavtalen
            </seg>
          </u>
          <note type="speaker" n="996138d2">
            Anf. 22 LARS OHLY (v):
          </note>
          <u who="Q262285" xml:id="i-99cd170e65bfc0fb-0" n="06a8f2e6">
            <seg n="569928e8">
              Fru talman! Statsministern leder ett parti som brukar kalla sig
              för de nya moderaterna. Ibland använder man beteckningen det nya
              arbetarpartiet.
            </seg>
            <seg n="166cb9c3">
              Gunilla Carlsson, vice ordförande i Moderaterna och nu biståndsminister,
              sade på Moderaternas stämma att hon älskar kollektivavtal. Och
              även statsministern har ju uttryckt sin förtjusning över kollektivavtal
              och den så kallade svenska modellen.
            </seg>
            <seg n="f176ecd8">
              Nu hotas kollektivavtalen på bred front genom att privata arbetsgivare
              vägrar att teckna avtal. Men det gäller också inom den offentliga
              sektorn, där privata vårdgivare och andra vägrar att underteckna
              avtal och reglera förhållanden på arbetsmarknaden. Vi har också
              de så kallade Plymouthbröderna i Jönköpings län. På område efter
              område attackeras kollektivavtalen.
            </seg>
            <seg n="b1976bcd">
              Då är det väldigt viktigt att Sverige vinner det mål som just
              nu finns i EG-domstolen som handlar om rätten för fackliga organisationer
              att vidta stridsåtgärder.
            </seg>
            <seg n="c5733b17">
              Är det statsministerns mening att det är viktigt att Sverige
              vinner detta mål?
            </seg>
          </u>
          <note type="speaker" n="4b0f749d">
            Anf. 23 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-2" n="d88f319a">
            <seg n="69493cc8">
              Fru talman! Eftersom jag var närvarande när Gunilla fällde dessa
              ord ska jag bara göra en korrigering i marginalen. Hon sade att
              hon var kollektivavtalsfantast. Det är kanske inte ett sådant
              där ord som man direkt tycker ligger bra till; det är inte så
              lätt att uttala i alla fall. Men det var det som Gunilla sade.
            </seg>
            <seg n="e3e01659">
              Vi får ju, i Nya moderaterna och i det nya arbetarpartiet, kritik
              för att vi fullföljer den linje där vi hävdar svenska lagar och
              svenska arbetsmarknadsregler också inför EG-domstolen. Vi menar
              att de har tjänat oss väl. Vi bör ha rätten att också i framtiden
              få fortsätta med bland annat denna kollektivavtalsmodell som ligger
              till grund för mycket av vårt sätt att sätta löner i Sverige.
              I det ingår också möjligheter att strida för sina rättigheter,
              vilket ju också har varit kopplat till detta.
            </seg>
            <seg n="b894e9f6">
              Jag tror att vägen framåt för jobben i Sverige handlar om förändringar
              i skatte- och bidragssystem och inte om att utmana grunderna för
              den svenska arbetsmarknadsmodellen. Det har jag framfört här i
              dag. Det har jag framfört i många andra sammanhang.
            </seg>
          </u>
          <note type="speaker" n="a8ebf836">
            Anf. 24 LARS OHLY (v):
          </note>
          <u who="Q262285" xml:id="i-99cd170e65bfc0fb-1" n="06a8f2e6">
            <seg n="51f3f48a">
              Fru talman! En statsminister har ju till uppgift att ibland korrigera
              andra ministrar när de inte riktigt vet vad som är regeringens
              uppfattning, och jag är glad över att statsministern så tydligt
              tar avstånd från sin vice statsminister som har vägrat att svara
              ja på frågan om det är viktigt att Sverige vinner det mål som
              just nu ligger i EG-domstolen för avgörande. Det här är nämligen
              avgörande för fackföreningarnas och de anställdas möjligheter
              att hävda sina intressen på arbetsmarknaden.
            </seg>
            <seg n="76eb2169">
              Vi har inte en jämställd arbetsmarknad. Vi har inte lika villkor,
              utan vi har fortfarande en makt som i allt väsentligt tillfaller
              arbetsgivarna medan de anställda saknar inflytande både över sin
              vardag och över sin livssituation i stort. Därför är kollektivavtalen
              så viktiga.
            </seg>
            <seg n="954fe514">
              Jag är väldigt glad för att statsministern, till skillnad från
              vice statsministern, tydligt tar ställning för att Sverige bör
              vinna målet i EG-domstolen. Jag tackar för det svaret.
            </seg>
          </u>
          <note type="speaker" n="9c91506d">
            Anf. 25 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-3" n="d88f319a">
            <seg n="ea08f5f0">
              Fru talman! Jag vet inte om jag uttalade mig om huruvida detta
              domslut ska landa på det ena eller det andra sättet, av det enkla
              skälet att jag känner en viss respekt för att den rättsliga miljön
              fattar sina beslut. Däremot hävdar jag, så att säga, att vi tycker
              att den svenska lagen ska fortsätta att gälla här i Sverige. Det
              var för övrigt en enig regering utan reservationer som slöt upp
              bakom uppfattningen att vi skulle hävda den linjen i EG-domstolen.
            </seg>
          </u>
          <note n="42ccbdab">
            EU:s konstitution
          </note>
          <note type="speaker" n="a6cda156">
            Anf. 26 MIKAEL JOHANSSON (mp):
          </note>
          <u who="Q303488" xml:id="i-920d0429e51979e6-0" n="b7bddd8f">
            <seg n="95aca68f">
              Fru talman! Jag tänkte backa lite grann i historien. För ungefär
              14 dagar sedan var ju statsministern på besök hos den tyska förbundskanslern
              Angela Merkel. Jag tänkte ställa en fråga när det gäller hennes
              roll som EU-ordförande just nu. Hon har nämligen försökt att beskriva
              något slags process i fråga om hur ett nytt grundlagsförslag ska
              se ut, den nya EU-konstitutionen. Riktigt vilken process det är
              vet vi inte, eftersom regeringen har hemligstämplat de papperen.
            </seg>
            <seg n="20a34767">
              Jag tänkte höra lite grann med statsministern: Vilken typ av
              samtal förde statsministern utifrån argumentet att vi i Sverige
              har en tradition att vi ska föra öppen debatt om viktiga politiska
              frågor? Vi ska låta människor och organisationer engagera sig
              i sådana här ganska stora frågor. Framfördes det någon typ av
              kritik mot det i så fall från Angela Merkel?
            </seg>
          </u>
          <note type="speaker" n="a75b5dd6">
            Anf. 27 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-4" n="d88f319a">
            <seg n="f6aa4e03">
              Fru talman! Angela Merkel som tillträdande ordförande i Europeiska
              rådet har att hantera en situation med ett fördrag som har ratificerats
              av 18 länder. Två länder har sagt nej i folkomröstning. Övriga
              länder avvaktar. Dit hör Sverige. Då blir frågan hur man ska gå
              fram i den nu uppkomna situationen.
            </seg>
            <seg n="37a6efcb">
              Jag har till Angela Merkel kunnat säga att det i Sveriges riksdag
              finns fem partier som har sagt att de står bakom fördraget och
              nu avvaktar om det blir någon förändring i förhållande till detta
              fördrag, givet att två medlemsländer har haft nej i folkomröstningar.
              Det förbereds nu ett arbete för att utröna det land för land.
              Situationen ser lite olika ut.
            </seg>
            <seg n="d6caab7b">
              Det finns inget hemlighetsmakeri kring detta. Vi är helt öppna
              med vad vi säger och vad jag säger i dessa samtal med Angela Merkel.
              Hur den tidtabell man möjligen ser framför sig ser ut har det
              bland annat berättats om i EU-nämnden. Jag tror alltså inte att
              vi ska hävda att det finns någon dramatik kring detta. Det gör
              dock inte att det är en alldeles enkel situation att lösa.
            </seg>
          </u>
          <note type="speaker" n="cc5f89a7">
            Anf. 28 MIKAEL JOHANSSON (mp):
          </note>
          <u who="Q303488" xml:id="i-920d0429e51979e6-1" n="b7bddd8f">
            <seg n="8a1dc865">
              Fru talman! Då inställer sig ytterligare en fråga. Nu nämnde
              statsministern här ungefär vilken attityden är, att redovisa riksdagens
              majoritet avseende EU-konstitutionen. Men vi har haft två folkomröstningar,
              dels om medlemskapet, dels om EMU, om huruvida vi skulle byta
              valuta. Jag tänkte höra med statsministern om han även försökte
              redovisa att vi kanske kommer att ha en folkomröstning och vilken
              respons det i så fall fick hos Angela Merkel.
            </seg>
          </u>
          <note type="speaker" n="821ace71">
            Anf. 29 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-5" n="d88f319a">
            <seg n="fd8c9738">
              Fru talman! Det är inte Angela Merkels sak att avgöra. Det är
              upp till oss att definiera hur vi fattar våra beslut i för nationen
              viktiga frågor. Samma fem partier som har sagt sig villiga att
              stödja detta fördrag har sagt att man bedömer att det är av en
              karaktär som inte lämpar sig för en folkomröstning. Det är det
              besked vi har givit. Nu är det ett tag sedan, men det var en mycket
              omfattande process för att få fram detta fördrag, vilken både
              regering, riksdag och en bred allmänhet hade möjlighet att följa
              och föra fram sina synpunkter i.
            </seg>
            <seg n="6edf2594">
              Det vi nu försöker förhålla oss till är ett läge där två länder
              har sagt nej och där man försöker ställa sig frågan hur dessa
              nej ska tolkas och om det ska göras någon förändring av detta
              fördrag. På Europeiska rådets möte i december sade ordföranden
              Vanhanen efter att ha pratat med samtliga länder att det kanske
              inte blir exakt det fördrag som är, men det kan inte heller bli
              något annat av just det skälet att det här är det som är förankrat.
              Möjligen kan det tas ned något lite i format. Möjligen vet vi
              mer om detta i juni i slutet av det tyska ordförandeskapet.
            </seg>
          </u>
          <note n="4fa3c683">
            Vårdnadsbidrag
          </note>
          <note type="speaker" n="3da2c150">
            Anf. 30 CHATRINE PÅLSSON AHLGREN (kd):
          </note>
          <u who="Q4973700" xml:id="i-c1b1d8867d3db17f-0" n="6f9f31c4">
            <seg n="0af7454b">
              Fru talman! Familjepolitik är en av Kristdemokraternas hjärtefrågor.
              Vi vet att familjen är en oerhörd resurs av betydelse för oss
              alla. Statsministern drabbas av många frågor som regeringschef.
              Ibland kan svaren bli inte alltför klara utan ibland lite luddiga.
              I Agenda i söndags kände jag lite så.
            </seg>
            <seg n="013b66c5">
              Vi vet att många barnfamiljer i Sverige väntar på ett besked
              om det vårdnadsbidrag som kommunerna ska få möjlighet att införa,
              allt enligt regeringsförklaringen. Samtidigt är det många kommuner
              som vill vara med och bli försökskommuner. Den senaste i raden
              är Helsingfors.
            </seg>
            <seg n="2a492d99">
              Därför är min fråga till Fredrik Reinfeldt: Vad är regeringschefens
              ambitioner? Var nu klar och tydlig! Och när i tiden kan jag som
              kristdemokrat, och Sverige, få veta när vi får denna möjlighet?
            </seg>
          </u>
          <note type="speaker" n="7cb623eb">
            Anf. 31 Statsminister FREDRIK REINFELDT (m):
          </note>
          <u who="Q52920" xml:id="i-f7748bc54bada65c-0" n="d88f319a" next="i-2cb18d888a203315-0">
            <seg n="8c7187ca">
              Fru talman! Alla eventuella oklarheter beror helt och hållet
              på brister i min förmåga att precisera våra besked. Alliansen
              har i den här delen varit mycket tydlig. Det som möjligen tar
              en liten stund att beskriva är att vi har fyra komponenter i vår
              familjepolitiska överenskommelse som bygger på att samtliga fyra
              behövs. Det är den barnomsorgspeng som ska öka valfriheten. Det
              är den förstärkning av kvaliteten i förskolan som vi också anser
              nödvändig. Det är införandet av den jämställdhetsbonus som vi
              menar ska addera möjligheter för kvinnor med lägre lön att i förhandlingar
              hemma kunna få maken att gå hem och ta större del av ansvaret
              med föräldraförsäkring samtidigt som kvinnor får större möjlighet
              att etablera sig i förvärvsarbete. Till det kommer en möjlighet
              för kommuner som så önskar att införa ett kommunalt vårdnadsbidrag.
            </seg>
            <seg n="8b4a0936">
              Delvis är det lite olika inriktning på de här förslagen. Det
              är därför det är viktigt för oss att föra fram alla fyra under
              mandatperioden. Det står inskrivet i våra förhandlingar, i vår
              överenskommelse, det vill säga före 2010 när det finns reformutrymme
              för att göra allt detta, helst på samma gång.
            </seg>
            <seg n="f483dbc4">
              Upprättelse för tvångsomhändertagna
            </seg>
          </u>
          <note n="96d4a2a4">
            Anf. 32 ANITA BRODÉN (fp):
          </note>
          <u who="Q52920" xml:id="i-2cb18d888a203315-0" n="d88f319a" prev="i-f7748bc54bada65c-0">
            <seg n="4ce2ff1b">
              Fru talman! Jag vill lyfta fram de personer som från 1940-talet
              fram till 70-talet tvångsomhändertogs och institutionaliserades.
              Jag menar att samhället svek under den perioden då man bland annat
              brast i tillsyn och uppföljning. Man lyssnade inte heller till
              barnens synpunkter och vilja. Man kan aldrig någonsin få tillbaka
              en förlorad barndom, men samhället kan ändå erkänna begångna misstag
              och på så sätt medverka till återupprättelse åt väldigt många
              människor. Man kan då också hjälpa tusentals människor till en
              bättre framtid, att få lämna det här bakom sig och gå vidare.
            </seg>
            <seg n="7a8b568e">
              Min fråga till statsministern är om statsministern är beredd
              att medverka till att så sker.
            </seg>
          </u>
          <note type="speaker" n="9f3e2e56">
            Anf. 33 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-6" n="d88f319a">
            <seg n="f9f99e7b">
              Fru talman! Jag kan säga att genom mina år i politiken jag är
              själv född i mitten av 60-talet har det slagit mig hur vi i Sverige
              ofta har beskrivit situationen som att det i andra länder har
              pågått en mängd felaktigheter, till och med övergrepp. Därför
              är det något av en chock när vi upptäcker saker i vår egen historia,
              tvångssteriliseringar och omhändertaganden som inte verkar välgrundade,
              som är en del av hur vår utveckling har sett ut. Vi har en känsla
              nu i efterhand att det har brustit i människosyn och i känsla
              för att människor faktiskt ska kunna få ett eget beslutsfattande.
            </seg>
            <seg n="8e79ebfa">
              Det kan säkert summeras i att många fel begicks, att de bör uppmärksammas
              och att man bör lära sig mer om detta. När det gäller någon särskild
              form för hur det ska gå till har jag inget besked att ge annat
              än att jag åtminstone har lärt mig mycket av debatten. Den har
              pågått nu några år med hänvisning till lite olika situationer
              som vi har lärt känna i vår historia. Jag har precis som frågeställaren
              själv känt att det här har varit viktigt för mig att lära känna,
              eftersom det lite grann går på tvärs med vår självbild, tror jag.
            </seg>
            <seg n="b7817081">
              Följderna av stora pensionsavgångar
            </seg>
          </u>
          <note type="speaker" n="e3822c0e">
            Anf. 34 LARS-ARNE STAXÄNG (m):
          </note>
          <u who="Q6187608" xml:id="i-f3b4e402dee22685-0" n="54657e5c">
            <seg n="c3440263">
              Fru talman! Jag har följande fråga till statsministern. Vad gör
              regeringen åt att väldigt många kvalificerade yrkesgrupper går
              i pension de närmaste åren?
            </seg>
            <seg n="9aff2f71">
              Inom en tioårsperiod kommer många arbetstagare i alla branscher
              här i Sverige att nå sin pensionsålder. Det riskerar att dränera
              Sverige på en enorm kompetens om de skulle försvinna från arbetsmarknaden
              för gott. Det kommer inte minst att drabba många kvalificerade
              yrken som till exempel läkare, psykiater, inte minst tandläkare
              samt nyckelpersoner inom våra högskolor och universitet. Detta
              är ett stort problem eftersom utbildningslängden där ligger på
              minst fem, ofta tio år.
            </seg>
            <seg n="1d99e187">
              Min fråga till statsminister Fredrik Reinfeldt blir därför: Vilka
              åtgärder kommer regeringen att initiera för att klara den stora
              kompetensbrist i många yrken som befaras inom en tioårsperiod?
            </seg>
          </u>
          <note type="speaker" n="4f5abf52">
            Anf. 35 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-7" n="d88f319a">
            <seg n="a551dea8">
              Fru talman! Jag kan bara instämma i att man hör väldigt mycket
              om det här nu i Sverige. Frågeställaren nämner en del kvalificerade
              yrken med mycket lång utbildning. Man stöter också på många hantverksyrken
              med mycket kvalificerade yrkesarbetare som säger: Vi är oroade
              för att vårt kunnande kommer att dö ut. Vi har inte haft tid att
              lära upp, och det har inte funnits ett tillräckligt intresse.
            </seg>
            <seg n="c65d7315">
              Då försöker vi ställa oss frågan hur vi kan se till att stimulera
              äldre arbetskraft att vara kvar, framför allt de med lång utbildning
              som kanske har börjat studera först lite senare i livet, och kunna
              använda sitt kunnande längre upp i åren. Med det jobbar vi nu
              med särskilda skattelättnader mot äldre. Men vi ställer oss också
              frågan hur vi ska få i gång riktigt bra lärlingsutbildningar för
              att kunna använda kunnandet så att det inte försvinner, så att
              vi inte får se den typen av jobb försvinna ut ur vårt land, för
              vi tror att den risken är stor. Därför utformar vi också förbättrade
              lärlingsutbildningar som finns med i vårt regeringsprogram.
            </seg>
            <seg n="d2c490c2">
              Det handlar alltså om stimulanser för äldre att vara kvar längre
              i arbetslivet och, som sagt, välfungerande lärlingsutbildningar
              för att se till att vi får in nytt kunnande i yrkeslivet.
            </seg>
            <seg n="b352ddac">
              Stöd för internationella idrottsevenemang i Sverige
            </seg>
          </u>
          <note type="speaker" n="ad6f46d9">
            Anf. 36 LARS WEGENDAL (s):
          </note>
          <u who="Q6234203" xml:id="i-5c32dc3f1babdddb-2" n="b4368068">
            <seg n="ee619a86">
              Fru talman! Under Almedalsveckan, i flera valdebatter i radio
              och tv och även i regeringsförklaringen talade ni moderater gärna
              om er vilja att stödja idrotten i att genomföra internationella
              evenemang i vårt land. Nu efter några månaders regeringsmakt ser
              vi den moderatledda regeringens verkliga vilja.
            </seg>
            <seg n="671de26b">
              I de två fall som regeringen har haft att hantera, friidrotts-VM
              i Göteborg och alpina VM i Åre, har man givit avslag. Av den anledningen
              vill jag gärna ställa frågan: När och på vilket sätt menar den
              moderatledda regeringen att stödja idrottsrörelsen i dess strävan
              att anordna internationella evenemang i Sverige?
            </seg>
          </u>
          <note type="speaker" n="be700e72">
            Anf. 37 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-8" n="d88f319a">
            <seg n="220fa663">
              Fru talman! Vi har förstärkt det allmänna stödet till idrotten
              och givit större frihetsgrader för idrottsrörelsen att själv fatta
              sina beslut, vilket är någonting som efterfrågats länge inom idrottsrörelsen.
            </seg>
            <seg n="a1a80580">
              Till detta kommer också att vi naturligtvis ska pröva de fall
              där vi också får förfrågningar eller begäran om stöd till enskilda
              evenemang. Då kommer det att göras en budgetprövning där vi ställer
              oss frågan om det finns ett bra beräkningsunderlag, om det handlar
              om att ge ett stöd som liknar det som vi har givit tidigare. Så
              har vi gjort vid de tillfällen då det har varit aktuellt, och
              det har helt enkelt fallit på att det inte riktigt har sett ut
              så.
            </seg>
            <seg n="443e94fb">
              Jag lovade inte att okritiskt betala ut stora resurser till vem
              som än frågar utan en kritisk granskning. Så kommer jag aldrig
              att behandla skattebetalarnas pengar.
            </seg>
            <seg n="664cb413">
              Det förutsätter naturligtvis en ganska noggrann granskning och
              gärna en tidigare förvarning än vad som kanske var fallet i de
              här två enskilda fallen. Då ska vi gärna vara med och se efter
              om vi också kan ha en roll i att attrahera fler större idrottsevenemang
              till Sverige.
            </seg>
            <seg n="42dd7c48">
              Hemligstämplat brev om EU-fördraget
            </seg>
          </u>
          <note type="speaker" n="93217e3a">
            Anf. 38 SUSANNE EBERSTEIN (s):
          </note>
          <u who="Q3370127" xml:id="i-45ff77eee7f041e5-0" n="31110ea2">
            <seg n="1e1858a7">
              Fru talman! Den 17 januari diarieförde regeringen ett brev från
              den tyska förbundskanslern. Enligt uppgift innehåller brevet en
              inbjudan och en tidsplan för att diskutera och senare under hösten
              2007 godkänna det nya EU-fördraget.
            </seg>
            <seg n="e4dabbc2">
              Brevet har i vart fall till i dag varit hemligstämplat, och EU-minister
              Cecilia Malmström berörde inte brevet med ett ord vid sitt besök
              i riksdagens EU-nämnd den 19 januari. Hon har heller inte senare
              velat kommentera det i pressen, utöver att hon har sagt att brevet
              är harmlöst.
            </seg>
            <seg n="7fd2f1a9">
              Tycker statsminister Reinfeldt att hemlighetsmakeriet och EU-ministerns
              brist på vilja att tala om fördraget för frågan framåt för Sveriges
              del? Och har regeringen tänkt över vilken signal man sänder till
              allmänheten när man hemligstämplar ett brev som handlar om EU-fördraget
              och låter bli att informera EU-nämnden om något som, enligt uppgift
              från EU-minister Cecilia Malmström, är harmlöst?
            </seg>
          </u>
          <note type="speaker" n="f9763889">
            Anf. 39 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-9" n="d88f319a">
            <seg n="d282e699">
              Fru talman! Det finns ingen dramatik i detta. Vi är väldigt öppna
              i de besked vi lämnar om fördragets framtid. Jag har bland annat
              berättat om det i ett tidigare frågesvar här i dag.
            </seg>
            <seg n="782c9b69">
              Däremot finns det ju en principiell fråga: Om en regeringschef
              i ett annat land skriver ett brev till Sveriges regeringschef
              och inte själv går ut och offentligt berättar vad som står i brevet
              är det kutym att vi hemligstämplar det brevet. Jag skulle bli
              väldigt förvånad om ledande socialdemokrater menar att det inte
              längre gäller. Ska vi ha en ordning där vi offentliggör den typen
              av brev kan vi sluta skriva brev till varandra. Då kan ju jag,
              Angela Merkel och andra börja skicka pressmeddelanden till varandra.
              Det kan också vara en bra ordning. Jag säger inte att det inte
              skulle vara ett sätt att agera, men det blir ju en annan typ av
              kommunikation.
            </seg>
            <seg n="105935de">
              Låt oss inte göra detta större än vad det är. Det finns ingen
              dramatik kring detta, och det finns total öppenhet från vår sida
              om hur vi ser på det fortsatta arbetet med fördraget och beskeden
              om hur Sverige vill att det ska växa fram.
            </seg>
            <seg n="f1b891dc">
              Öppenheten kring EU-fördraget
            </seg>
          </u>
          <note type="speaker" n="1363c948">
            Anf. 40 JACOB JOHNSON (v):
          </note>
          <u who="Q5888881" xml:id="i-355fd7a4bfe03c40-0" n="95e26f6d">
            <seg n="2d847da8">
              Fru talman! Jag vill liksom Susanne Eberstein ställa en fråga
              med anknytning till det hemligstämplade brevet från Merkel till
              Fredrik Reinfeldt.
            </seg>
            <seg n="eb0bdc40">
              I sin regeringsförklaring säger statsministern bland annat att
              han vill verka för en europeisk union som är öppen, effektiv och
              dynamisk. Även EU-minister Cecilia Malmström har uttryckt sin
              vilja till en öppen debatt om EU:s konstitution, vilket vi i Vänsterpartiet
              länge har eftersträvat. Jag ställde själv en interpellation i
              frågan till EU-ministern i höstas. Men exemplet med det här brevet
              som rutinmässigt tycks ha hemligstämplats ger ett annat intryck,
              nämligen att medierna i allmänhet inte ska ha insyn ens i harmlösa
              inbjudningar till samtal.
            </seg>
            <seg n="fc84d0b7">
              Jag vill fråga statsministern om han delar EU-ministerns uppfattning
              som uttalades i gårdagens Rapportsändning, att Angela Merkels
              föreslagna upplägg av översynen av fördraget med bilaterala överenskommelser
              bakom lyckta dörrar är en rimlig procedur.
            </seg>
          </u>
          <note type="speaker" n="7815dfb7">
            Anf. 41 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-10" n="d88f319a">
            <seg n="7578ffa2">
              Fru talman! Återigen är det ingen dramatik i detta. Vi har alltid
              förfarit på det sättet vid korrespondens regeringschefer emellan
              att om den som sänder brevet inte själv offentliggör det så hemligstämplar
              vi det.
            </seg>
            <seg n="79dd9f15">
              När det sedan gäller det bilaterala upplägget är detta ordförandeskapets
              uppfattning. Så vill Angela Merkel arbeta. Jag vill påminna riksdagens
              ledamöter om att först på plats var jag. I diskussionerna med
              Angela Merkel kunde jag säga det jag tidigare har sagt: Vi tillhör
              den krets av länder som inte har ratificerat, och vi avvaktar
              processen eftersom vi vill veta vad det är vi ska ta ställning
              till. Vi har sedan tidigare en bred uppslutning kring att bejaka
              fördraget och kan då rimligen också acceptera om det blir i någon
              mindre del som fördraget förs fram. Vi kan dock inte acceptera
              att det blir något helt annat det finns ju den typen av åsikter
              runtom i Europa.
            </seg>
            <seg n="e6c05606">
              Jag tycker att det är ganska naturligt att Angela Merkel land
              för land, för att visa respekt men samtidigt få veta exakt hur
              positionerna ser ut, ställer just den frågan: Hur ser det ut för
              Tjeckien? Hur ser det ut för Storbritannien? Hur ser det ut för
              Danmark?
            </seg>
            <seg n="a2cc8741">
              Föreningsfriheten
            </seg>
          </u>
          <note type="speaker" n="db808523">
            Anf. 42 FREDRICK FEDERLEY (c):
          </note>
          <u who="Q513301" xml:id="i-ba9a176b30960cd3-0" n="4e84bf46">
            <seg n="ff7b75fc">
              Fru talman! I Sverige har vi länge tillämpat negativ föreningsfrihet.
              Det innebär att jag kan fatta vilka beslut jag vill om vilka föreningar
              jag är med i, och därmed förbinder jag mig att till föreningen
              betala exempelvis en medlemsavgift.
            </seg>
            <seg n="7746ffff">
              I Sverige har vi också en ganska stark hyresgästförening som
              tar ut en förhandlingsavgift för att förhandla om hyresläget med
              dem som äger fastigheterna. Det är helt rimligt att man har det
              förfaringssättet; det problematiska är när man från Hyresgästföreningens
              sida väljer att ta ut avgifter också av dem som har valt att inte
              vara medlemmar i Hyresgästföreningen.
            </seg>
            <seg n="dbad06a6">
              Jag skulle vilja veta om statsministern tycker att detta är förenligt
              med svensk föreningstradition och dessutom om han tycker att den
              negativa föreningsfriheten är rimlig.
            </seg>
          </u>
          <note type="speaker" n="9062295e">
            Anf. 43 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-11" n="d88f319a">
            <seg n="737c9af3">
              Fru talman! Jag är själv ett exempel på det Fredrick Federley
              beskriver. Jag har bott i en hyresrätt utan att vara medlem i
              hyresgäströrelsen. Det kan diskuteras hur företrädd man känner
              sig när de för ens talan, men samtidigt är detta ett system som
              har fungerat på ett ganska rimligt sätt i och med att de trots
              allt är med och sätter även min hyra.
            </seg>
            <seg n="1a33ec45">
              Huruvida detta är förenligt med olika grundläggande principer
              i vår grundlag har diskuterats fram och tillbaka. Det är väl känt
              att det finns lite olika uppfattningar i de politiska partierna
              också i mitt, som är lite negativt i den delen. Jag antar dock
              att frågan till landets statsminister också är om regeringen har
              någon samlad uppfattning, och vi har inte formulerat någon sådan
              för att på något sätt ändra detta.
            </seg>
            <seg n="3c2dc594">
              Konsekvenser av nedskärningar i arbetsmarknadsprojekt
            </seg>
          </u>
          <note type="speaker" n="3b61932e">
            Anf. 44 CARIN RUNESON (s):
          </note>
          <u who="Q3363839" xml:id="i-e97905b5ef9bcb8e-0" n="7fd2c282">
            <seg n="36e92792">
              Fru talman! Det är inte enbart genom förändringar i a-kassan
              och pensionssystemet som människor i dag får vidkännas försämringar.
              Betydligt fler kommer också att bli öppet arbetslösa i och med
              att anslagen till arbetsmarknadsprojekt minskas väsentligt. För
              det län jag kommer ifrån, Dalarna, är det en reducering med 47
              % eller 2 375 personer som blir utan jobb i och med att plusjobb,
              utbildningsvikariat och friår försvinner. En stor del av dessa
              människor tvingas med all sannolikhet att begära bistånd i form
              av socialbidrag för sin försörjning, vilket är negativt för den
              enskilde och negativt för kommunerna. För en liten kommun handlar
              det snabbt om 12 miljoner extra i utgifter. Med statsbudgetmått
              mätt är det en försumbar summa, men för en liten kommun är det
              en kännbar utgift.
            </seg>
            <seg n="bb095433">
              Min fråga är därför: Hur anser statsministern att kommunerna
              ska klara den här utgiften? Ska pengarna tas från barnomsorg,
              handikappomsorg, missbrukarvård eller kanske äldreomsorg?
            </seg>
          </u>
          <note type="speaker" n="0c86deac">
            Anf. 45 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-12" n="d88f319a">
            <seg n="d2a93203">
              Fru talman! Låt mig bara påpeka att detta var väldigt många faktiska
              konstateranden som möjligen är något tidigt väckta. Det är väl
              ännu inte alldeles givet hur sysselsättningen utvecklas. Vi har
              väldigt många tydliga tecken på att jobben nu kommer, jobb som
              också bland annat via de nystartsjobb som gäller från nyåret kommer
              människor till del som stått utanför länge och som på olika sätt
              därmed kan lämna ersättningar av olika slag och komma in i egen
              försörjning och eget arbete.
            </seg>
            <seg n="0b65f086">
              Det är riktigt att vi har dragit ned en del av de arbetsmarknadsåtgärder
              som vi menar har varit fel därför att de mer har varit ett sätt
              att dölja arbetslöshet än att göra varje ansträngning för att
              folk ska få jobb och som dessutom rent konjunkturellt har varit
              väldigt felaktiga eftersom de legat på stora volymer i ett läge
              där vi nu till och med ser bristsituationer på den svenska arbetsmarknaden.
              Därför är det oerhört viktigt att möta det med en matchningspolitik
              som uppmuntrar folk att komma in på den reguljära arbetsmarknaden.
            </seg>
            <seg n="25578672">
              Den budget som vi nu arbetar utifrån har gällt i 25 dagar. Jag
              tycker som sagt att vi får avvakta lite och se hur sysselsättningen
              verkligen utvecklas innan vi för den här diskussionen.
            </seg>
            <seg n="d98b90aa">
              Resurser till akut missbrukarvård
            </seg>
          </u>
          <note type="speaker" n="2d4a0f29">
            Anf. 46 FINN BENGTSSON (m):
          </note>
          <u who="Q5570168" xml:id="i-664dca7cd2b400f4-0" n="199cc516">
            <seg n="1ec57cc7">
              Fru talman! I den långa raden av misslyckanden som tolv års socialdemokratiskt
              nationellt styre av hälso- och sjukvården har staplat på varandra
              har i dagarna ännu en sådan problematik kommit upp till ytan genom
              att den nationella samordnaren för narkotikafrågor, Björn Fries,
              uppskattar kostnaden för att korta väntetiden för akut missbrukarvård
              till hisnande 500 miljoner kronor. Att vara tung missbrukare och
              vänta på vård är att bokstavligen varje dag riskera sitt liv.
            </seg>
            <seg n="8ccf3d2a">
              Min fråga till statsministern är: I den långa raden av prioriteringar
              som vi nu måste göra för att åtgärda en bristande hälso- och sjukvård
              undrar jag hur regeringschefen ser på dessa olika inbördes strukturförändringar.
              Var någonstans ligger till exempel angelägenheten att förbättra
              en uruselt dålig tillgänglighet i svensk sjukvård?
            </seg>
          </u>
          <note type="speaker" n="22d62167">
            Anf. 47 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-13" n="d88f319a">
            <seg n="0406d694">
              Fru talman! En kritik vi har haft är ju att det inte har funnits
              en fungerande vårdgaranti och att vi har mycket bristande tillgänglighet
              i den svenska sjukvården till att börja med. Men det är också
              väl känt för alla oss som har följt narkotikapolitik och kriminalpolitik
              genom åren att det är stora brister när det gäller möjligheten
              att komma i vård för tunga narkomaner.
            </seg>
            <seg n="dbe51dac">
              Det är klart att det inte går med mindre än att man förbättrar
              tillgängligheten, att man säger åt dem som är i svensk sjukvård
              att det är väldigt viktigt för oss att ni är tillgängliga, att
              man inte möter stängda dörrar och köer.
            </seg>
            <seg n="afa75b1a">
              I grunden handlar det naturligtvis om vilka resurser vi har till
              grundläggande välfärd. Ska vi lägga dem på ersättningar till folk
              som inte jobbar men som har arbetsförmåga, eller ska vi satsa
              dem i kärnan av välfärden på sjukvård, på att kunna följa upp
              så att brottsbekämpning fungerar och på att ha vårdutrymme när
              det gäller svensk narkomanvård? Det är ett viktigt vägval att
              göra. Vi vill där, vilket jag också redovisade i partiledardebatten,
              tillföra resurser till det som är välfärdens kärna. Det handlar
              om över 5 miljarder ytterligare för innevarande år, 2007, jämfört
              med 2006 års budget.
            </seg>
          </u>
          <note n="9f62b217">
            Kontaktperson för Sverige i arbetet med EU:s konstitution
          </note>
          <note type="speaker" n="47d17f92">
            Anf. 48 URBAN AHLIN (s):
          </note>
          <u who="Q3369220" xml:id="i-29f80893bd285a7f-0" n="a8cc5ff4">
            <seg n="79bd1ed4">
              Fru talman! Jag har i tidigare frågestunder tagit upp frågan
              just hur Sverige ska behandla det konstitutionella fördraget.
              Statsministern har då haft en väldigt kommenterande attityd och
              talat om vad andra länder gör och hur andra länder har gjort.
              Det kan ju synas vara lite förvånande med tanke på att statsministern
              företräder en regering som säger sig vilja tillhöra kärnan i den
              europeiska unionen.
            </seg>
            <seg n="10a18076">
              Tidigt efter nyår skickades ett brev från Angela Merkel som hemligstämplats,
              som sagt. Men om man läser det här brevet, och då utgår jag från
              att du har fått samma brev som andra regeringschefer i Europeiska
              unionen har fått, ser man att det står att du ska utse en kontaktperson
              som just i dagarna ska vara i Berlin för bilaterala kontakter
              med Tyskland för att redovisa Sveriges syn på hur en Berlindeklaration
              ska se ut och hur arbetet med det konstitutionella fördraget ska
              se ut i fortsättningen.
            </seg>
            <seg n="38151ea3">
              Det är klart att man kan säga att det inte är någon dramatik
              i detta. Vem är kontaktpersonen för Sverige? Ha förståelse för
              att riksdagen faktiskt vill ha ett inflytande över och en insyn
              i hur den processen ser ut! Minns hur de borgerliga partierna
              under förra mandatperioden krävde att riksdagen faktiskt skulle
              ha inflytande över regeringens positioner!
            </seg>
          </u>
          <note type="speaker" n="d44bceb7">
            Anf. 49 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-14" n="d88f319a">
            <seg n="95440f68">
              Fru talman! Regeringen har till det kontaktuppdraget utsett statssekreterare
              Nicola Clase i Statsrådsberedningen. Det är en fullt berättigad
              synpunkt att riksdagen precis som tidigare vill ha insyn i om
              Sverige gör någon förflyttning av position eller om det sägs någonting
              i det här sammanhanget som rimligen måste ha riksdagens stöd.
              Faktum är också att till exempel Socialdemokraterna annars inte
              kan känna till det som ju har varit en del av majoritetsunderlaget
              i synen på detta fördrag.
            </seg>
            <seg n="93755d12">
              När jag säger att det inte var någon dramatik menar jag mer själva
              hanteringen av brevet i sig. Därtill kommer vi, precis som jag
              sade i dag, att vara öppna både med vilka eventuella positioner
              vi för fram och om hur processen ska hanteras.
            </seg>
            <seg n="37d84460">
              Det fanns ju en förväntan att när det tyska ordförandeskapet
              trädde till, åtminstone om man går tillbaka några år, var det
              den stora stund då fördraget skulle lösas. Det är inte mitt intryck
              att det är det Angela Merkel riktigt säger. Hon säger mer att
              hon vill föra samtal för att föra fram de olika synpunkter och
              positioner som finns för att frågan möjligen ska få en lösning
              senare än vi då trodde. Och, som sagt, varje gång det sker en
              förflyttning bör det naturligtvis förankras i riksdagen och i
              riksdagens EU-nämnd.
            </seg>
            <seg n="43b61273">
              Regeringens mediepolitik
            </seg>
            <seg n="3e59fcf5">
              Anf. 50 HELENE PETERSSON i Stockaryd (s):
            </seg>
            <seg n="4b33140d">
              Fru talman! I Dagens Nyheter i tisdags kunde vi läsa att utbildningsminister
              Lars Leijonborg lägger fram ett mediepolitiskt paket. Det här
              blir grunden för alliansens regeringspolitik, säger ministern.
            </seg>
            <seg n="79b96cd0">
              Det är inte så konstigt att ett parti lyfter fram sina frågor,
              och Folkpartiets inställning i mediefrågor är heller ingen hemlighet.
              Men det är anmärkningsvärt att det är en regeringsmedlem som gör
              det. Hur ser statsministern på att en av statsministerns regeringsmedlemmar
              gör ett så omfattande utspel inom ett politiskt sakområde som
              ett annat statsråd har ansvar för?
            </seg>
          </u>
          <note type="speaker" n="e19561e3">
            Anf. 51 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-15" n="d88f319a">
            <seg n="9e13169f">
              Fru talman! Det finns väl två principer. Den ena är att man konstaterar
              att det är fyra partier som bildar en koalitionsregering, där
              samtliga fyra partiledare sitter i regeringen med fortsatta ambitioner
              och naturligtvis möjligheter att uttrycka hur det egna partiet
              ser på olika frågor, men i full förvissning om att det fortsatt
              är ansvarigt statsråd, i det här fallet Lena Adelsohn Liljeroth,
              som har beredningsansvaret för frågan och som också har givit
              synpunkter utifrån hela alliansregeringens uppfattning. Det är
              det ena sättet att hantera det. Och vi är öppna med detta.
            </seg>
            <seg n="91caa2f7">
              Det andra tycker jag är det som var Perssonregeringens idé. En
              person bestämmer allt och kommenterar allting. Alla vet att det
              någon annan säger sedan alltid kan överprövas av regeringschefen.
              Eventuella samverkanspartiers åsikter och uppfattningar är helt
              ointressanta och syns inte i debatten.
            </seg>
            <seg n="82896c18">
              Jag noterar att det nu pågår en stor diskussion inom socialdemokratin
              om hur man ska förhålla sig till den typen av ledarskap. Jag kan
              rekommendera er att titta på den form som vi andra har valt, som
              är att vara mer öppen med att man får tycka olika, att olika partier
              har rätt att föra fram sina synpunkter, men att man då måste vara
              tydlig med när det är regeringslinjen och när det inte är det,
              vilket jag tycker att Lars Leijonborg var i det här fallet.
            </seg>
          </u>
          <note n="eb24f7a6">
            Utbildning i härskartekniker
          </note>
          <note type="speaker" n="539c91a4">
            Anf. 52 MONICA GREEN (s):
          </note>
          <u who="Q3358763" xml:id="i-ced848003de8b360-0" n="fb6937c1">
            <seg n="bb720400">
              Fru talman! Jag skrev ett brev till statsministern för två månader
              sedan. Det handlade om den fråga som jag hade en diskussion med
              Mats Odell om, huruvida han var jävig eller inte på grund av att
              han ägde ett vårdföretag. Jag skrev ett brev den 24 november med
              en rekommendation att man skulle utbilda statsråd i härskartekniker
              och hur man inte använder sig av dem bland annat här i kammaren.
            </seg>
            <seg n="bb99eb15">
              Jag har inte fått något svar från statsministern, och därför
              blev jag lite nyfiken på hur ni hanterar brev. Gör ni så med alla,
              eller är det bara socialdemokratiska riksdagsledamöter som inte
              får svar? Dessutom undrar jag om ministrarna kommer att utbildas
              i härskartekniker.
            </seg>
          </u>
          <note type="speaker" n="e8d5bb15">
            Anf. 53 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-16" n="d88f319a">
            <seg n="e732abf5">
              Fru talman! Detta är onekligen en frågestund i postens linje.
              Det är brev det handlar om.
            </seg>
            <seg n="9fa57068">
              Låt mig säga att genom alla mina år i riksdagen har härskartekniker
              diskuterats och hur man tycker att statsråd, faktiskt av en annan
              kulör än de som nu sitter, ofta har begagnat sig av olika härskartekniker
              som har lett till en bra offentlig diskussion om vad det är för
              sätt vi bemöter varandra på.
            </seg>
            <seg n="e15f98b3">
              Varför det i det enskilda fallet inte har svarats på det här
              brevet vet jag inte. Vi får väl titta på varför det inte har besvarats.
              Det är inte så att vi har någon särsortering där vi säger att
              vi svarar på allt utom brev från s-ledamöter. I den delen diskriminerar
              vi inte.
            </seg>
            <seg n="af506dc3">
              Följderna av höjningen av a-kasseavgifterna
            </seg>
          </u>
          <note type="speaker" n="400d8757">
            Anf. 54 SVEN-ERIK ÖSTERBERG (s):
          </note>
          <u who="Q3370194" xml:id="i-e428c9d99ecb2c28-0" n="081ab0d5">
            <seg n="aab9f0e6">
              Fru talman! I ett uppmärksammat radioinslag i P 1 i början av
              veckan kallade arbetsmarknadsministerns statssekreterare dem som
              inte anser sig ha råd att vara kvar i den betydligt försämrade
              och inte minst mycket dyrare a-kassan för friåkare, översatt från
              free riders . Det senare är kanske ännu mer tillspetsat.
            </seg>
            <seg n="d9277dda">
              När jag försökte få en debatt i P 1-morgon med arbetsmarknadsministern
              om dessa märkliga uttalanden meddelade ansvarig journalist att
              arbetsmarknadsministern var mycket svår att få till radion över
              huvud taget för debatt, varför det nog inte var möjligt att få
              det denna gång heller. Det blev ingen debatt. Huruvida arbetsmarknadsministern
              var tillfrågad eller inte vet jag däremot inte.
            </seg>
            <seg n="af9b1d4c">
              Mina frågor till statsministern blir därför: Är det ett vedertaget
              begrepp i regeringen att kalla dem som efter de här kraftiga fördyringarna
              och försämrade villkoren i a-kassan lämnat den för free riders
              eller friåkare? Är det också vedertaget inom regeringen att så
              långt som möjligt undanhålla sig offentlig debatt med sina politiska
              motståndare för att slippa konfronteras med obehagliga frågor?
              Till sist: Är regeringens företrädare lika upprörda över dem som
              lämnar facket av kostnadsskäl som man är över dem som lämnar a-kassan
              och på så sätt slipper avgiften till finansministerns intäktssida
              i statsbudgeten?
            </seg>
          </u>
          <note type="speaker" n="147fbc5d">
            Anf. 55 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-17" n="d88f319a">
            <seg n="6b4d91cf">
              Fru talman! Nej, det är inte uttryck vi använder. Regeringen
              syftar till att göra a-kassesystemet obligatoriskt. Därmed blir
              alla en del av detta.
            </seg>
            <seg n="63ea0f17">
              Jag har de senaste veckorna noterat att jag ganska ofta hör debatter
              mellan olika statsråd och företrädare för oppositionen. Skälet
              till att jag har noterat det är att det är så ovanligt jämfört
              med hur det brukade gå till. Jag satt här i åratal och följde
              hur svårt det var att få enskilda socialdemokratiska statsråd
              att ta mediedebatter i Studio Ett i radion och i morgonsoffor.
              Det var alltid svårt med tiden. Sven-Erik Österberg vet säkert
              mer om det än vad jag vet.
            </seg>
            <seg n="7d764133">
              Utrikesministerns aktieinnehav i Vostok Nafta
            </seg>
          </u>
          <note type="speaker" n="8c49a910">
            Anf. 56 BERIT ANDNOR (s):
          </note>
          <u who="Q4891887" xml:id="i-b8dca05eb7cb60ca-0" n="6c4767d5">
            <seg n="fc2f4848">
              Fru talman! Utrikesminister Carl Bildt har utsatts för massiv
              kritik för sitt sätt att handlägga sina optionsaffärer. I höstas
              påstod utrikesministern att det inte var möjligt för honom att
              avstå från att behålla sina optioner i Vostok Nafta. Detta påstående
              visade sig vara felaktigt. Tvärtom måste utrikesministern, enligt
              egen utsago, agera aktivt för att inte bli av med optionerna.
              Det behövdes dessutom ett styrelsebeslut i bolaget där man gjorde
              avsteg från normalregeln för att utrikesministern skulle få behålla
              optionerna. Han löste sedan in dem för 4,8 miljoner.
            </seg>
            <seg n="17d762c4">
              När fick statsministern information om att utrikesminister Carl
              Bildt kunde avstå från sina optioner?
            </seg>
          </u>
          <note type="speaker" n="862b66b6">
            Anf. 57 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-18" n="d88f319a">
            <seg n="a7d21c51">
              Fru talman! Inför ordföranden i konstitutionsutskottet på en
              så specifik fråga klockslag och datum ber jag att få passa eftersom
              jag inte exakt har sett när detta tillfälle var. Jag tycker att
              Carl i övrigt har svarat för sig, det vill säga hur han uppfattade
              de olika besked han fick och hur han har hanterat detta inför
              mig. När han tillfrågades om att bli statsråd angav han att det
              skulle innebära krav på att lämna flera engagemang och styrelser
              och att han ämnade göra det så fort det var möjligt. Det innebar
              också att han skulle avyttra en del tillgångar. Det är något som
              han därefter gjorde i enlighet med vad han hade sagt till mig.
            </seg>
            <seg n="a97890bb">
              Personal inom äldreomsorgen
            </seg>
          </u>
          <note type="speaker" n="7ce328f3">
            Anf. 58 CHRISTIN HAGBERG (s):
          </note>
          <u who="Q4951904" xml:id="i-71eab57baac1b408-0" n="e33301db">
            <seg n="16c4cb1d">
              Fru talman! Jag skulle vilja fortsätta med det som min kollega
              från statsministerns eget parti tog upp genom att ta upp frågan
              om åldersförändringarna. Det blir fler och fler äldre i landet.
              Vi behöver också se till att det finns personal som kan ta hand
              om de äldre.
            </seg>
            <seg n="9807754a">
              Vi har under många år med hjälp av utbildningsvikariat och Kompetensstegen
              utbildat och lyft fram den här gruppen på ett bra sätt.
            </seg>
            <seg n="6eedfe4c">
              Hur vill statsministern jobba så att det finns personal inom
              äldreomsorgen i framtiden men också så att de får den kompetensutveckling
              som följer utvecklingen i forskningen om de äldre?
            </seg>
          </u>
          <note type="speaker" n="7ba69146">
            Anf. 59 Statsminister FREDRIK REINFELDT (m):
          </note>
          <u who="Q52920" xml:id="i-6621b465a420da87-19" n="d88f319a">
            <seg n="67abf46a">
              Fru talman! Vi ifrågasätter inte behovet av relevant utbildning
              och kompetensutveckling. Diskussionen har gällt att en hel del
              av det som har kallats för utbildningsinsatser delvis har medverkat
              till att dölja en arbetslöshet. Bland annat har det synts i att
              många av dem som går i dessa utbildningsprogram själva söker jobb.
              Det indikerar att de egentligen vill jobba. När nu sysselsättningsnivån
              förbättras kan vi se att många ur dessa grupper söker sig till
              arbetsmarknaden.
            </seg>
            <seg n="45492c46">
              Frågan om hur arbetskraft ska attraheras till äldrevården kommer
              vi att återkomma till många gånger. Det borgerliga konceptet är
              att det ska finnas olika utförare. Det ska vara möjligt att byta
              arbetsgivare. Det ska finnas bättre möjlighet till lönekonkurrens,
              och det ska finnas arbetsgivare som är lite mer intresserade av
              sina arbetstagare än det gamla monopolets personer ofta distanserade
              långt från sin egen personal, där personalen ofta kände sig osedd
              och dåligt företrädd.
            </seg>
            <seg n="cb12134c">
              Vi hoppas att vårt sätt att tänka, att släppa fram pluralismen,
              också ska förbättra möjligheten att attrahera unga människor att
              välja äldreomsorgen. Det är något som kommer att vara viktigt.
            </seg>
            <seg n="c3a1421b">
              Kommunismens brott mot mänskligheten
            </seg>
          </u>
          <note type="speaker" n="24a185ed">
            Anf. 60 HANS WALLMARK (m):
          </note>
          <u who="Q5650816" xml:id="i-2774625a8c5bdf2f-0" n="fec67949">
            <seg n="210716d7">
              Fru talman! Den 27 januari är Förintelsens minnesdag, det vill
              säga nu på lördag. Det kommer att vara stunder av hågkomst på
              flera håll både i vårt eget land och i andra länder.
            </seg>
            <seg n="fbcb3018">
              Samtidigt får statsministerns företrädare Göran Persson ta emot
              beröm både för sitt initiativ att arrangera en internationell
              konferens om Förintelsen i Helsingfors och också för starten av
              Forum för levande historia.
            </seg>
            <seg n="344253d9">
              Den 21 december fick Forum för levande historia tilläggsdirektiv
              i regleringsbrevet att också upplysa kring kommunismens brott
              mot mänskligheten. Sverige kommer att bli ordförandeland i EU
              om två år, och vi kommer att bli ordförandeland i Nordiska ministerrådet.
            </seg>
            <seg n="d97280c2">
              Kommer statsministern att ta några initiativ för att också sprida
              kunskap om kommunismens brott mot mänskligheten?
            </seg>
          </u>
          <note type="speaker" n="292e66c4">
            Anf. 61 Statsminister FREDRIK REINFELDT (m):
          </note>
          <u who="Q52920" xml:id="i-f7748bc54bada65c-1" n="d88f319a" next="i-2cb18d888a203315-1">
            <seg n="7d20b654">
              Fru talman! Detta finns inskrivet i regeringsförklaringen. Vi
              ämnar återkomma till det. Jag har inte specifika besked i dag.
              Jag har flera gånger pekat på betydelsen av Göran Perssons insatser
              på området. Det gäller också den balanserade syn på den mycket
              svåra konflikten mellan Israel och Palestina som Göran Persson
              har gjort sig till tolk för.
            </seg>
            <seg n="1b0b96bd">
              Jag ämnar själv på plats i Judiska Församlingen på lördag kväll
              hålla ett tal till åminnelse av Förintelsen, i en tradition som
              faktiskt Göran Persson lade grunden för.
            </seg>
          </u>
          <note n="fe7e847a">
            Anf. 62 ANDRE VICE TALMANNEN:
          </note>
          <u who="Q52920" xml:id="i-2cb18d888a203315-1" n="d88f319a" prev="i-f7748bc54bada65c-1">
            <seg n="a7030915">
              Med detta är statsministerns frågestund avslutad för i dag. Vi
              tackar statsminister Fredrik Reinfeldt och alla som har deltagit
              i frågestunden.
            </seg>
          </u>
          <note n="d64dcdb8">
            8 § Anmälan om frågor för skriftliga svar
          </note>
          <note n="e395bb61">
            Anmäldes att följande frågor för skriftliga svar framställts
          </note>
          <note n="15186372">
            den 24 januari
          </note>
          <note n="afdfcfd9">
            Sinikka Bohlin
          </note>
          <note n="507d91a6">
            Bengt-Anders Johansson
          </note>
          <note n="16bd172d">
            den 25 januari
          </note>
          <note n="ea4b3679">
            Lars Wegendal
          </note>
          <note n="663b89f2">
            Finn Bengtsson
          </note>
          <note n="e3a59581">
            Birgitta Eriksson
          </note>
          <note n="e3a59581">
            Birgitta Eriksson
          </note>
          <note n="5dff5e88">
            Frågorna redovisas i bilaga som fogats till riksdagens snabbprotokoll
            tisdagen den 30 januari.
          </note>
          <note n="4d0e253a">
            9 § Kammaren åtskildes kl. 14.46.
          </note>
          <note n="f18686c2">
            Förhandlingarna leddes
          </note>
          <note n="09881795">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
