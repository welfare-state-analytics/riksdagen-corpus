<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--132</head>
          <docDate when="2007-08-16">2007-08-16</docDate>
        </div>
      </front>
      <body>
        <div>
          <note xml:id="i-YEg8zhKg9tJeSpbaU4EHPi">
            Riksdagens protokoll
          </note>
          <note xml:id="i-89Faaj4qfR1erVNvjPZE2d">
            2006/07:132
          </note>
          <note xml:id="i-U4FdrnqTw551a3NHViBxNY">
            Torsdagen den 16 augusti
          </note>
          <note xml:id="i-WCVPcee58ADNaJzywLPcqL">
            Kl. 13:00 - 17:31
          </note>
          <note xml:id="i-DbefLy1A9aWSJPz8jrJSAG">
            1 § Justering av protokoll
          </note>
          <note xml:id="i-H23RWSjYF9Dok6hesxXe91">
            Justerades protokollen för den 1821 juni.
          </note>
          <note xml:id="i-PB2VDcbtuMcFzpCZFgCL1J">
            2 § Anmälan om återtagande av plats i riksdagen
          </note>
          <note xml:id="i-3irZmCv84KWkC8Htp6gxLh">
            Talmannen meddelade
          </note>
          <note xml:id="i-WDeW4GAMSDQy4y9HBe9jmy">
            att Mehmet Kaplan (mp) återtagit sin plats i riksdagen från och
            med den 9 juli, varigenom uppdraget som ersättare upphört för
            Christopher Ödmann,
          </note>
          <note xml:id="i-UwDf3JFj9XWFdTfQdhnYfd">
            att Jan Andersson (c) återtagit sin plats i riksdagen från och
            med den 16 juli, varigenom uppdraget som ersättare upphört för
            Kristin Oretorp och
          </note>
          <note xml:id="i-9W5EUoM5ewK1e61vSRRVNz">
            att Roger Tiefensee (c) återtagit sin plats i riksdagen från
            och med den 30 juli, varigenom uppdraget som ersättare upphört
            för Christina Andersson.
          </note>
          <note xml:id="i-FtMyXP9CFtUXVH1375WQCF">
            3 § Avsägelser
          </note>
          <note xml:id="i-Kd77MuyswvTuSBhZni3Nyx">
            Talmannen meddelade
          </note>
          <note xml:id="i-Xv775mdPwoMwbVKZJ9wm6x">
            att Mats Pertoft (mp) avsagt sig uppdraget som suppleant i finansutskottet,
          </note>
          <note xml:id="i-NbxTmva8eeuttA7c8KcwJ9">
            att Helena Leander (mp) avsagt sig uppdraget som suppleant i
            civilutskottet och
          </note>
          <note xml:id="i-Jhthfdo82KSfAArPjXG7ZQ">
            att Maria Wetterstrand (mp) avsagt sig uppdraget som suppleant
            i miljö- och jordbruksutskottet.
          </note>
          <note xml:id="i-PXXDB3SQ5ZTDb8oBeYYsUQ">
            Kammaren biföll dessa avsägelser.
          </note>
          <note xml:id="i-AmU5ve4s6TjS2w9JUU78qY">
            4 § Anmälan om kompletteringsval till utskott
          </note>
          <note xml:id="i-6qyKArZcsZXSoSYqocDz1c">
            Talmannen meddelade att Miljöpartiet de grönas riksdagsgrupp
            på grund av uppkomna vakanser anmält Christopher Ödmann som suppleant
            i finansutskottet och civilutskottet samt Helena Leander som suppleant
            i miljö- och jordbruksutskottet.
          </note>
          <note xml:id="i-Rtpv9gFawuTJ4HDXDhWVhp">
            Talmannen förklarade valda till
          </note>
          <note xml:id="i-XyUAdBowf4eYgduSmUNUWZ">
            suppleant i finansutskottet
          </note>
          <note xml:id="i-SoFSPcrZz2Snjq6ahfonZf">
            suppleant i civilutskottet
          </note>
          <note xml:id="i-KGGVbBa8TMntFMzcwxMgh5">
            suppleant i miljö- och jordbruksutskottet
          </note>
          <note xml:id="i-NPyoZRsJwX6v1k9LgiqfVg">
            5 § Ledighet
          </note>
          <note xml:id="i-PR3RAwEFE1HCNYS5ruoaRB">
            Talmannen meddelade att Matilda Ernkrans (s) anmält ändrat slutdatum
            för sin ledighet, från den 2 september till den 28 augusti .
          </note>
          <note xml:id="i-WtKx6MCANnDsCBds8aDuDp">
            Talmannen anmälde att Helena Frisk (s) skulle fortsätta att tjänstgöra
            som ersättare för Matilda Ernkrans.
          </note>
          <note xml:id="i-Diu2Up5gT4iADkPh2Mfpoh">
            6 § Meddelande om statistiska uppgifter för riksdagsarbetet
          </note>
          <note xml:id="i-V6965kVonYw6CFeYQe7Kot">
            Talmannen meddelade att statistiska uppgifter för riksdagsarbetet
            under riksmötet 2006/07 till och med den 21 juni 2007 delats ut
            till kammarens ledamöter.
          </note>
          <note xml:id="i-HipAyfpW2BJUm8reYvSELn">
            Statistiken skulle fogas som bilaga till detta protokoll.
          </note>
          <note xml:id="i-MTydWieTASBJVUYUb6TpMs">
            7 § Meddelande om korrigeringar av statistiska uppgifter
          </note>
          <note xml:id="i-LZf9FNyKf9Wut58qbwb3zY">
            Talmannen meddelade att ett meddelande om korrigeringar av statistiska
            uppgifter avseende partiställningen delats ut till kammarens ledamöter.
          </note>
          <note xml:id="i-QDTqEvcWbCSyG4NgToT1q6">
            8 § Anmälan om namnändringar
          </note>
          <note xml:id="i-BaaotDQKnrdkm1HFdDBivP">
            Talmannen meddelade att Kerstin Andersson (s) ändrat namn till
            Kerstin Haglö samt att Maria Öberg (s) ändrat namn till Maria
            Stenberg.
          </note>
          <note xml:id="i-WZXCmcBLD4SYtxTgDBSXEo">
            9 § Anmälan om interpellationer
          </note>
          <note xml:id="i-DF7nhBCzuCd4wVdyJVX8PR">
            Talmannen anmälde att under tiden den 215 augusti hade 32 interpellationer
            framställts.
          </note>
          <note xml:id="i-4ttqF52H53rgEvRkusiySv">
            Interpellationerna redovisas i bilaga som fogats till riksdagens
            snabbprotokoll tisdagen den 18 september.
          </note>
          <note xml:id="i-Tqm3xm3ywVMgamVzpUhsqT">
            10 § Anmälan om skriftliga frågor med skriftliga svar
          </note>
          <note xml:id="i-5PSJAqazWFdQUG2iE2Br4o">
            Talmannen anmälde att under tiden den 22 juni15 augusti hade
            138 skriftliga frågor framställts samt att det under samma tid
            hade inkommit 114 skriftliga svar på frågor.
          </note>
          <u xml:id="i-JcGnXCwDqYtwaR4GB9xfAq" who="unknown">
            <seg xml:id="i-HXDjHJ2iVV8S5ZZHbh35Tk">
              Frågorna och svaren redovisas i bilaga som fogats till riksdagens
              snabbprotokoll tisdagen den 18 september.
            </seg>
          </u>
          <note xml:id="i-BmkGC81gT2KTpBkDdUZ3NM">
            11 § Anmälan om fördröjda svar på interpellationer
          </note>
          <note xml:id="i-5sytB7Qzkyy3kK82n7Tcfn">
            Till riksdagen hade inkommit följande skrivelser:
          </note>
          <note xml:id="i-2exZS7gnXuoX57us87qcSt">
            Interpellation 2006/07:641
          </note>
          <note xml:id="i-aDVZtNTEmPsxemykaz3K4">
            Interpellation 2006/07:641 Kampen mot dödsstraff
          </note>
          <u xml:id="i-2Gtd3W1bABrduaWS2VM5hL" who="unknown">
            <seg xml:id="i-NZcFJ9bmVse3zMe51hUJyR">
              Interpellationen kommer att besvaras torsdagen den 23 augusti
              2007.
            </seg>
          </u>
          <u xml:id="i-44cb5d78018fd5a4-1" who="unknown">
            <seg xml:id="i-HG3EKGWK5w5bEzLhydQCoa">
              Skälet till dröjsmålet är utlandsresor.
            </seg>
          </u>
          <note xml:id="i-4HEF7xHyvXJcV7HKtKA7UH">
            Harald Fälth
          </note>
          <note xml:id="i-Mcvvru3RQnYKHH834W2try">
            Interpellation 2006/07:643
          </note>
          <note xml:id="i-2Gw5VQcosBpuPoHRWsbKYg">
            Interpellation 2006/07:643 Arbetsmiljökonsekvenser vid neddragningar
            inom myndigheter
          </note>
          <u xml:id="i-7xghd95JEu9ksGCKev9Ugs" who="unknown">
            <seg xml:id="i-SuVay6i45BgXURadmE2BcU">
              Interpellationen kommer att besvaras torsdagen den 23 augusti
              2007.
            </seg>
          </u>
          <u xml:id="i-44cb5d78018fd5a4-2" who="unknown">
            <seg xml:id="i-AxjTfba1jEFm7QNpg2hENf">
              Skälet till dröjsmålet är utlandsresa.
            </seg>
          </u>
          <note xml:id="i-CKhZR2xJdnd16nG3TTtBx">
            Anne Wartin
          </note>
          <note xml:id="i-UrV9MNuRacSDmU7ZoahAxb">
            Interpellation 2006/07:645
          </note>
          <note xml:id="i-TxTsHdkPMDtzwPoDYNgauy">
            Interpellation 2006/07:645 Nationella och internationella åtgärder
            på grund av ökad oljetankertrafik i Östersjön
          </note>
          <u xml:id="i-L8mh1FUMAvXFgXYpK6KUte" who="unknown">
            <seg xml:id="i-7CSev6jVs9ukTYhofpxRwY">
              Interpellationen kommer att besvaras torsdagen den 23 augusti
              2007.
            </seg>
          </u>
          <u xml:id="i-44cb5d78018fd5a4-3" who="unknown">
            <seg xml:id="i-QQZQuuyCgj97FnD7P9F7gw">
              Skälet till dröjsmålet är sedan tidigare planerat engagemang.
            </seg>
          </u>
          <note xml:id="i-L6iWyvRUQji3momZYaURT7">
            Dag Ekman
          </note>
          <note xml:id="i-14pSvriAqRmdH3Rr9W4vrs">
            Interpellation 2006/07:647
          </note>
          <note xml:id="i-EJPQUUsRA7tuop2wa2yGhq">
            Interpellation 2006/07:647 Svenskt agerande vid tillsättning
            av ny chef för Valutafonden
          </note>
          <note xml:id="i-XoTxuPyQgv9bb7tfSoXvrt">
            Interpellationen kan besvaras torsdagen den 30 augusti 2007.
          </note>
          <u xml:id="i-44cb5d78018fd5a4-4" who="unknown">
            <seg xml:id="i-3tWwVTgCGn8yzhLdvrjqpC">
              Skälet till dröjsmålet är andra åtaganden som inte har gått att
              ändra på.
            </seg>
          </u>
          <note xml:id="i-5KCrxYF1bq5rFpufDUB7RC">
            Lilian Wiklund
          </note>
          <note xml:id="i-7Jz4kKy29y1dN1RQcth847">
            Interpellation 2006/07:652
          </note>
          <note xml:id="i-TyjQSUrskeHdXmtAQLaukw">
            Interpellation 2006/07:652 Nollvision och stöd till självmordsförebyggande
            arbete
          </note>
          <u xml:id="i-VSQjz9XkXZht6bEsBDFS8p" who="unknown">
            <seg xml:id="i-BtAAY6h1BRNc4kE7Ba6LTB">
              Interpellationen kommer att besvaras den 23 augusti 2007.
            </seg>
          </u>
          <u xml:id="i-44cb5d78018fd5a4-5" who="unknown">
            <seg xml:id="i-kwtYEMJpZQehwuQ42YT2n">
              Skälet till dröjsmålet är sedan tidigare inbokade engagemang.
            </seg>
          </u>
          <note xml:id="i-nXyipcM5DuTQYhgZecFY9">
            Marianne Jenryd
          </note>
          <note xml:id="i-2DX9HJj2oTWQDv7LrHJeNd">
            Interpellation 2006/07:653
          </note>
          <note xml:id="i-84mEKhiQXaB5SjoVdZHoxC">
            Interpellation 2006/07:653 Bredbandsutbyggnaden
          </note>
          <u xml:id="i-Qf7uvNxCExW7bshKk7TRka" who="unknown">
            <seg xml:id="i-jzT8YsMqTMQpwDd4GqoMf">
              Interpellationen kommer att besvaras torsdagen den 23 augusti
              2007.
            </seg>
          </u>
          <u xml:id="i-44cb5d78018fd5a4-6" who="unknown">
            <seg xml:id="i-GcRgLwpY6nQsya3q8DUeUS">
              Skälet till dröjsmålet är sedan tidigare planerat engagemang.
            </seg>
          </u>
          <note xml:id="i-E8A2XjUM2HfqnVesyJuzYQ">
            Dag Ekman
          </note>
          <note xml:id="i-MmV7JU6DrAxZ8Q1hQqoBWD">
            Interpellation 2006/07:659
          </note>
          <note xml:id="i-SovmmERXwDz95bkgXFHr7P">
            Interpellation 2006/07:659 Granskningen av finanspolitiken
          </note>
          <u xml:id="i-DhYJEQH7R1wpmo1uf2x3aU" who="unknown">
            <seg xml:id="i-URNySqW15QFokjcqrt4bdu">
              Interpellationen kommer att besvaras torsdagen den 30 augusti
              2007.
            </seg>
          </u>
          <u xml:id="i-44cb5d78018fd5a4-7" who="unknown">
            <seg xml:id="i-2VLn5mYv8CJFaMEvjSxfy3">
              Skälet till dröjsmålet är andra åtaganden som inte har gått att
              ändra på.
            </seg>
          </u>
          <note xml:id="i-X2HGFSABGii1EHZSDkyKtA">
            Lilian Wiklund
          </note>
          <note xml:id="i-2G6fDQ6SF7bKGkBQaNRzK5">
            Interpellation 2006/07:661
          </note>
          <note xml:id="i-6sFDJ2jAhvGEc5hhRufK88">
            Interpellation 2006/07:661 Antalet universitet i Sverige
          </note>
          <u xml:id="i-4m5v9nxLjfUmjQTfLTTauQ" who="unknown">
            <seg xml:id="i-MgKw6FBKqGz2bTkYxiskqR">
              Interpellationen kommer att besvaras torsdagen den 30 augusti
              2007.
            </seg>
          </u>
          <u xml:id="i-44cb5d78018fd5a4-8" who="unknown">
            <seg xml:id="i-CqSwt7kLdBK4bw7P2MQbPA">
              Skälet till dröjsmålet är att jag måste delta i arbetsmöten kring
              budgetpropositionen.
            </seg>
          </u>
          <note xml:id="i-BgpnKLjcfgyxzMSAzAdYKw">
            Lars Leijonborg
          </note>
          <note xml:id="i-KugqeAwZiMdfbRnAK77ozL">
            12 § Svar på interpellation 2006/07:651 om lagen om allmän kameraövervakning
          </note>
          <note type="speaker" xml:id="i-PhTYmiKMJCM4ju9TDhYBuJ">
            Anf. 1 Justitieminister BEATRICE ASK (m):
          </note>
          <u xml:id="i-44cb5d78018fd5a4-9" next="i-44cb5d78018fd5a4-13" who="Q297850">
            <seg xml:id="i-J5p2PmHEHKm3hksEtvzrTb">
              Herr talman! Luciano Astudillo har frågat mig vilka åtgärder
              jag är beredd att vidta för att modernisera lagen om allmän kameraövervakning.
            </seg>
          </u>
          <u xml:id="i-q8huo2UHKHeeZyz5DbV38" prev="i-44cb5d78018fd5a4-9" who="Q297850">
            <seg xml:id="i-7sSoSvXdcdFy6fTPvA6RU4">
              Kameraövervakningsutredningen presenterade för knappt fem år
              sedan en översyn av lagen om allmän kameraövervakning ( Allmän
              kameraövervakning , SOU 2002:110). I betänkandet konstaterades
              att lagstiftningen i huvudsak fungerar väl och att inga mer genomgripande
              förändringar bedömdes vara nödvändiga.
            </seg>
          </u>
          <u xml:id="i-JjB89gXfJzv2LJNB6Ztwfo" prev="i-44cb5d78018fd5a4-9" who="Q297850">
            <seg xml:id="i-3KVi1TFfBruKkz9iT8zsHm">
              Vissa förslag till ändringar i lagen lämnades dock, bland annat
              rörande möjligheterna för polisen att utan tillstånd bedriva övervakning
              av vissa särskilt brottsutsatta platser och utvidgade möjligheter
              för butiksinnehavare att utan tillstånd bedriva övervakning i
              sina butikslokaler. Dessa förslag utsattes dock delvis för tämligen
              hård remisskritik.
            </seg>
          </u>
          <u xml:id="i-44cb5d78018fd5a4-10" prev="i-44cb5d78018fd5a4-9" who="Q297850">
            <seg xml:id="i-4LRjg3dXLsnD4TA4h8GVVh">
              Sedan dess har mycket hänt. Den snabba teknikutvecklingen gör
              att det i dag är möjligt att ta mycket skarpare bilder och att
              färgbilder kan tas även på mycket mörka platser. Överföring av
              bilder kan ske med allt högre hastigheter och lagringskapaciteten
              ökar stadigt. Utveckling har också skett av så kallade intelligenta
              system. Sådana system kan till exempel utrustas med bild- och
              röstminne och programmeras så att övervakningen blir helt händelsestyrd.
            </seg>
          </u>
          <u xml:id="i-44cb5d78018fd5a4-11" prev="i-44cb5d78018fd5a4-9" who="Q297850">
            <seg xml:id="i-9274hqYP9ctMinMMgHWwNk">
              Denna utveckling ökar möjligheterna att använda kameror i det
              brottsförebyggande och brottsutredande arbetet. Samtidigt kan
              användningen av den alltmer förfinade tekniken få effekter när
              det gäller medborgarnas personliga integritet. Sammantaget innebär
              detta att det finns anledning att se över om lagstiftningen bör
              moderniseras.
            </seg>
          </u>
          <u xml:id="i-44cb5d78018fd5a4-12" prev="i-44cb5d78018fd5a4-9" who="Q297850">
            <seg xml:id="i-5GEHyFJ6YxZJuoUbigef3Y">
              När det gäller integritetsbegränsande lagstiftningsåtgärder måste
              naturligtvis alltid behovet av åtgärder och deras effekter klargöras
              noga och vägas mot människors motstående behov av skydd för den
              personliga integriteten i olika situationer. Erfarenheter från
              utvärderingar av den praktiska tillämpningen av regelverket i
              Sverige behöver tas till vara och redan gjorda studier kan behöva
              kompletteras med nya. Det kan också finnas skäl att invänta Integritetsskyddskommitténs
              slutbetänkande som beräknas komma i slutet av året.
            </seg>
          </u>
          <u xml:id="i-44cb5d78018fd5a4-13" prev="i-44cb5d78018fd5a4-9" who="Q297850">
            <seg xml:id="i-C6KTQMc3Uu4DvaeZ8uBDdH">
              I vilken form översynen bör ske och vilka ändringar som kan behöva
              göras är jag därför inte beredd att säga något om redan nu.
            </seg>
          </u>
          <note type="speaker" xml:id="i-Jw3dZhwVbmoymEQ8V6PNeZ">
            Anf. 2 LUCIANO ASTUDILLO (s):
          </note>
          <u xml:id="i-44cb5d78018fd5a4-14" next="i-44cb5d78018fd5a4-19" who="Q4355921">
            <seg xml:id="i-VipjCQWiZzm5Ea1V5tsQQy">
              Herr talman! Jag vill börja med att tacka talmannen för det mycket
              positiva initiativet att få möjligheten att redan under augusti
              månad ta debatten om aktuella och angelägna frågor om sådant som
              sker under sommaren. Jag vill också tacka justitieministern för
              svaret även om jag inte är riktigt nöjd med det.
            </seg>
          </u>
          <u xml:id="i-44cb5d78018fd5a4-15" prev="i-44cb5d78018fd5a4-14" who="Q4355921">
            <seg xml:id="i-Nd5PcUAz7s2F2zXFxanFyM">
              Ministern säger: Det finns anledning att se över om lagstiftningen
              bör moderniseras. Den politiska majoriteten i Malmö, polisen i
              Malmö och många Malmöbor med mig menar att lagen och hanteringen
              av ansökningar om kameraövervakning är omodern och i otakt med
              teknikutvecklingen.
            </seg>
          </u>
          <u xml:id="i-44cb5d78018fd5a4-16" prev="i-44cb5d78018fd5a4-14" who="Q4355921">
            <seg xml:id="i-B58GRxBZRbrNhBRuUdNkVY">
              Bakgrunden till interpellationen är att länsrätten för en tid
              sedan upphävde det tillstånd Malmö stad fått av länsstyrelsen
              att kameraövervaka det så kallade stråket i Malmö. Det går från
              Centralen genom staden ned till Möllevångstorget. Länsrätten menade
              att de enskildas behov av personlig integritet vägde tyngre än
              trygghetsaspekterna.
            </seg>
          </u>
          <u xml:id="i-44cb5d78018fd5a4-17" prev="i-44cb5d78018fd5a4-14" who="Q4355921">
            <seg xml:id="i-Er5Yu1JAJYhaoyw62WZeA1">
              Jag förstår att ministern inte kan ingripa i enskilda ärenden
              och kanske inte ens ska ha synpunkter om dem, men jag vill ändå
              berätta lite om det så kallade stråket. Stråket utgör 1 procent
              av Malmös yta. År 20032005 skedde på denna yta 36 procent av alla
              fickstölder och väskryckningar, 37 procent av alla olaga hot och
              24 procent av alla våldtäkter och våldtäktsförsök. Alla dessa
              enskilda brott är i sig kränkningar av människors personliga integritet.
            </seg>
          </u>
          <u xml:id="i-44cb5d78018fd5a4-18" prev="i-44cb5d78018fd5a4-14" who="Q4355921">
            <seg xml:id="i-WBfPrKZ6GeA7Gb7BPm8bJr">
              Ministern hävdar också i sitt svar att den alltmer förfinade
              tekniken kan ge effekter när det gäller den personliga integriteten.
              Det kan förvisso vara så. Men det kan också vara precis tvärtom.
              Med en alltmer förfinad teknik kan kameraövervakning användas
              på ett sätt så att den personliga integriteten inte kränks. Låt
              mig återigen ta Malmö som exempel. Där skulle filmerna lagras
              under en mycket kort tid. Man skulle programmera så att bostäder
              och andra ställen som inte är allmän plats skulle maskas i filmningen.
              Filmerna skulle endast kunna begäras ut av polis när någonting
              inträffade. Ministern vill inte ge besked om hur och när en översyn
              av lagen ska genomföras.
            </seg>
          </u>
          <u xml:id="i-44cb5d78018fd5a4-19" prev="i-44cb5d78018fd5a4-14" who="Q4355921">
            <seg xml:id="i-Mei6zaAjoAfoEmtT5dxSZf">
              Jag kan konstatera att mycket talar för att kameraövervakning
              rätt använd kan förebygga brott, eftersom den är avskräckande,
              och den kan öka den upplevda tryggheten. Man känner sig säker
              för att man vet att här finns ändå övervakning. Dessutom kan det
              bidra till att fler brott klaras ut. Trots allt detta väljer ministern
              att avvakta. Det är mycket beklagligt, inte minst för oss Malmöbor.
            </seg>
          </u>
          <note type="speaker" xml:id="i-VnxHxjhgzVqcGufsbMVc1g">
            Anf. 3 Justitieminister BEATRICE ASK (m):
          </note>
          <u xml:id="i-44cb5d78018fd5a4-20" next="i-44cb5d78018fd5a4-30" who="Q297850">
            <seg xml:id="i-UF6kGdUED7ohftEPkEDt35">
              Herr talman! Jag vet inte om interpellanten och jag pratar förbi
              varandra; jag tror att vi gör det lite grann. Jag delar uppfattningen
              att det finns situationer där kameraövervakning är väldigt bra
              och fungerar brottsförebyggande.
            </seg>
          </u>
          <u xml:id="i-44cb5d78018fd5a4-21" prev="i-44cb5d78018fd5a4-20" who="Q297850">
            <seg xml:id="i-JoN3RvmQ21pZBqhxrCYfbE">
              Ett problem som vi har när det gäller användningen av den lagstiftning
              som finns i dag är att man gör olika bedömningar vid olika länsstyrelser.
              Datainspektionen skrev till Justitiedepartementet och den förra
              justitieministern och tyckte att man skulle göra någonting åt
              det här redan för något år sedan. Det har inte hänt något. Utredningen
              lade fram flera delförslag som jag tycker verkar ganska logiska
              i alla fall i några av fallen. Men ingenting hände.
            </seg>
          </u>
          <u xml:id="i-44cb5d78018fd5a4-22" prev="i-44cb5d78018fd5a4-20" who="Q297850">
            <seg xml:id="i-AFqd1jBGsnFVVF9krp2VLE">
              Vi har gått igenom det här. Kameraövervakning är ett ganska brett
              fält. Det handlar inte bara om övervakning av vissa allmänna platser
              av den typ som vi nu diskuterar när det gäller Malmö. Det är en
              ganska brokig samling av situationer och annat som ska prövas.
              Regelverket är också sådant att det ibland bara krävs en anmälan
              till länsstyrelsen och ibland tillstånd. Det är lite krångligt
              hit och dit.
            </seg>
          </u>
          <u xml:id="i-44cb5d78018fd5a4-23" prev="i-44cb5d78018fd5a4-20" who="Q297850">
            <seg xml:id="i-ANJimuUXeFVvQpbu9h9Ej3">
              När vi har diskuterat och gått igenom det här har jag konstaterat
              att det nog finns anledning till det eftersom utredningen har
              blivit liggande. Det beror delvis på kritiken, delvis på att det
              händer så mycket både när det gäller brottsbekämpningen och den
              tekniska utvecklingen att vi behöver ta ett samlat grepp.
            </seg>
          </u>
          <u xml:id="i-44cb5d78018fd5a4-24" prev="i-44cb5d78018fd5a4-20" who="Q297850">
            <seg xml:id="i-XSodXHM2VLsAMK6s9Vc943">
              Jag säger i mitt svar och det är min ärliga mening att vi måste
              se över lagen. Det finns anledning att göra det. Vad man då gör
              är att ta fram underlag för att se om man ska göra en ändring.
              Men bara det faktum att man säger att man ska göra det innebär
              att man sätter i gång ett arbete och en diskussion som har pågått
              sedan interpellanten och jag diskuterade det här i en interpellationsdebatt
              tidigare.
            </seg>
          </u>
          <u xml:id="i-44cb5d78018fd5a4-25" prev="i-44cb5d78018fd5a4-20" who="Q297850">
            <seg xml:id="i-59ZjsXif7KNBz6ZkUKDjQ4">
              I svaret säger jag också och det är ett viktigt besked att vi
              inte har skrivit direktiven än. Vi har inte riktigt plockat ihop
              hur översynen ska se ut eller hur man ska göra. Bedömningen är
              att vi måste ta ett samlat grepp eftersom det är ett ganska komplext
              ämne och eftersom det handlar om åtgärder som i en del fall upplevs
              som integritetskränkande.
            </seg>
          </u>
          <u xml:id="i-44cb5d78018fd5a4-26" prev="i-44cb5d78018fd5a4-20" who="Q297850">
            <seg xml:id="i-2u7f22x6XyH1BAk1ZJunCh">
              Vi har i riksdagen fört mycket diskussion om integritetskränkande
              åtgärder. Det finns en parlamentarisk utredning som tittar på
              detta. Jag har stor respekt för den typen av arbete och vill gärna
              se det i ett sammanhang.
            </seg>
          </u>
          <u xml:id="i-44cb5d78018fd5a4-27" prev="i-44cb5d78018fd5a4-20" who="Q297850">
            <seg xml:id="i-EHtRQ6Hv4oHErEWY1oC9qv">
              Det jag lite grann försöker att säga är: Ja, interpellanten har
              en stor poäng. Vi har ett problem med olika bedömningar i olika
              delar av landet. Det finns situationer där man uppenbarligen skulle
              kunna göra nytta men i dag ha svårigheter att göra nytta på grund
              av de regler som finns. Vi har en liggande utredning som har blivit
              liggande för länge i byrålådorna. Därför måste vi komplettera
              med nya fakta och försöka uppdatera materialet.
            </seg>
          </u>
          <u xml:id="i-44cb5d78018fd5a4-28" prev="i-44cb5d78018fd5a4-20" who="Q297850">
            <seg xml:id="i-98N4J3ZfTca4EbGmHUJ63r">
              Vi har inte hunnit göra det över sommaren; det är ett ganska
              komplicerat arbete. Men min avsikt är att vi ska se över lagstiftningen.
              Jag återkommer med förslag när vi har kommit framåt. Jag tyckte
              att det var bättre att säga som det är vi har inte gjort det än.
            </seg>
          </u>
          <u xml:id="i-44cb5d78018fd5a4-29" prev="i-44cb5d78018fd5a4-20" who="Q297850">
            <seg xml:id="i-7Yi6BasV1nt4jHPt7ohJJt">
              Jag tycker ändå att jag är tydlig i svaret med att jag delar
              bedömningen att här finns ganska stora problem. Det är inte bara
              i Malmö som man har mött irritation över det. Jag har också träffat
              en hel del butiksägare och andra som är irriterade över snårigheten
              i reglerna och hur tillämpningen ser ut. Ibland förstår jag faktiskt
              den kritik och de frågeställningar de kommer med. Men det gäller
              inte bara att förstå, utan vi måste göra någonting åt det. Det
              kräver en reell beredning. Eftersom det är den här typen av verktyg
              som får konsekvenser anser jag att man också måste göra ett gediget
              arbete både när det gäller att tillsätta utredningen och att låta
              utredningen uppdatera det som behöver uppdateras och komma med
              ett samlat förslag. Det är det beskedet som jag gärna vill lämna
              i dag.
            </seg>
          </u>
          <u xml:id="i-44cb5d78018fd5a4-30" prev="i-44cb5d78018fd5a4-20" who="Q297850">
            <seg xml:id="i-5EThjKe3GLQy74Uj9b2gjA">
              Man kan ibland vara lite irriterad över att saker tar tid. Det
              är en del av det politiska arbetet. Men just när det gäller lagstiftningsåtgärder
              och den här typen av frågor har jag lärt mig att det kanske också
              finns en poäng med det. Det är viktigt att avvägningen mellan
              integritetskränkande åtgärder och brottsbekämpningen görs på alldeles
              rätt sätt. Jag är också intresserad av att vi får en någorlunda
              enhetlig tillämpning av regelverket över landet.
            </seg>
          </u>
          <note type="speaker" xml:id="i-HYdxu2x82zh3KgxUDPUAX4">
            Anf. 4 LUCIANO ASTUDILLO (s):
          </note>
          <u xml:id="i-44cb5d78018fd5a4-31" next="i-44cb5d78018fd5a4-36" who="Q4355921">
            <seg xml:id="i-Q8mCiUC111UDAkHn9R9nCX">
              Herr talman! Det jag reagerade på i ministerns svar var att hon
              skrev: om, eventuellt, lagen ska börja ses över. Det var en väldigt
              defensiv och passiv skrivning. Det är därför jag reagerar så starkt.
            </seg>
          </u>
          <u xml:id="i-44cb5d78018fd5a4-32" prev="i-44cb5d78018fd5a4-31" who="Q4355921">
            <seg xml:id="i-XcuHMVRo2qtQvJBXHmGPKF">
              Man kan också tolka ministerns andra svar som att ministern håller
              med mig om att någonting måste göras men att hon inte vet vad
              som ska göras. Om ministern ser alla dessa problem och jag hoppas
              att jag uppfattade det rätt finns det en nyhet i dag. Det är att
              ministern avser att tillsätta en utredning om en modernisering
              av kameraövervakningen och hur man kan använda lagen bättre i
              framtiden. Det är oerhört positivt i så fall.
            </seg>
          </u>
          <u xml:id="i-44cb5d78018fd5a4-33" prev="i-44cb5d78018fd5a4-31" who="Q4355921">
            <seg xml:id="i-T1tXuhzZ9T7nD4Q2xLtumM">
              Jag vill, precis som också ministern delvis har gjort, åskådliggöra
              hur ihåligt resonemanget om den personliga integriteten kan vara.
              Kameraövervakning av det som inte är allmän plats, butiker och
              banker, kräver inget särskilt tillstånd. Det räcker med att man
              anmäler det.
            </seg>
          </u>
          <u xml:id="i-44cb5d78018fd5a4-34" prev="i-44cb5d78018fd5a4-31" who="Q4355921">
            <seg xml:id="i-LVK9nG9uMdmzJ9CdenC8gU">
              Sedan i mars är det tillåtet för bostadsrättsföreningar att sätta
              upp kameraövervakning i tvättstugorna. Det är alltså redan tillåtet
              för bostadsrättsföreningar att i realtid studera när boende sorterar
              sin tvätt. Däremot får i det här fallet inte polisen i Malmö under
              mycket kontrollerade former begära ut bilder när ett allvarligt
              brott har begåtts. Jag tycker att det är en inkonsekvens i resonemanget
              om den personliga integriteten.
            </seg>
          </u>
          <u xml:id="i-44cb5d78018fd5a4-35" prev="i-44cb5d78018fd5a4-31" who="Q4355921">
            <seg xml:id="i-Hg5wZCHsf2fnajKRcp4Mzt">
              Dessutom finns det ett mycket starkt folkligt stöd i opinionen
              för användning av kameraövervakning. Integritetsskyddskommittén
              har gjort sådana undersökningar. Stödet är starkt när det gäller
              att använda kameraövervakning i förebyggande syfte för att öka
              den upplevda tryggheten, som jag resonerade om i mitt första inlägg.
              Stödet blir ännu starkare när kameraövervakning används för att
              förhindra eller avslöja brott som misshandel, våldtäkt och narkotikaförsäljning.
            </seg>
          </u>
          <u xml:id="i-44cb5d78018fd5a4-36" prev="i-44cb5d78018fd5a4-31" who="Q4355921">
            <seg xml:id="i-UEPgybTFrag9tbJ7tm2SAu">
              Ministern behöver inte vara rädd; folkligt stöd och opinion finns
              för att se över lagen och modernisera den så att vi bättre kan
              använda den nya förfinade teknik som ändå finns. Då kan människor
              uppleva en ökad trygghet och tekniken kan användas för att bekämpa
              brott. Att människor kan känna trygghet och att vi kan klara av
              brott är en av samhällets grundbultar. Därför tycker jag inte
              att vi ska vänta med en lag som är tio år gammal.
            </seg>
          </u>
          <note type="speaker" xml:id="i-cKWscTVr9RgXUnqxmCs46">
            Anf. 5 JOHAN LINANDER (c):
          </note>
          <u xml:id="i-44cb5d78018fd5a4-37" next="i-44cb5d78018fd5a4-42" who="Q5952656">
            <seg xml:id="i-Q4UHa6Rq8VJJk58j7EJwVU">
              Herr talman! Jag känner mig föranledd att lägga mig i den här
              interpellationsdebatten efter något som Luciano Astudillo nämnde
              i sitt första anförande. Det handlade om en kort tids lagring
              och att övervakning bara skulle ske på offentliga platser. Då
              sker det tydligen ingen kränkning av den personliga integriteten
              enligt Luciano Astudillo. Det tycker jag känns som ett mycket
              märkligt resonemang. Visst är det ständigt ett slags kränkning
              av den personliga integriteten att bli övervakad när man rör sig
              i det offentliga rummet!
            </seg>
          </u>
          <u xml:id="i-44cb5d78018fd5a4-38" prev="i-44cb5d78018fd5a4-37" who="Q5952656">
            <seg xml:id="i-DxSsujT1nnhHoSmQAbPkjM">
              Jag vill fråga Luciano Astudillo om han inte ser ett behov av
              att människor kan och får röra sig anonymt i samhället. Var går
              gränsen? Är London ett bra föredöme? Ska vi ha en kamera i varje
              gathörn?
            </seg>
          </u>
          <u xml:id="i-44cb5d78018fd5a4-39" prev="i-44cb5d78018fd5a4-37" who="Q5952656">
            <seg xml:id="i-StLbs4wYguqbCjYzTExHhM">
              Det här kräver att vi tänker väldigt noga. Utvecklingen har gått
              snabbt de senaste åren. Vi får mer och mer kameraövervakning.
              Det finns anledning att se över lagstiftningen. Det finns anledning
              att verkligen tänka efter om det är det här samhället vi vill
              ha. Vill vi ha ett samhälle där vi ständigt blir filmade och fotograferade
              när vi rör oss i staden? Vill vi att samhället ständigt ska kunna
              följa oss var vi än rör oss?
            </seg>
          </u>
          <u xml:id="i-44cb5d78018fd5a4-40" prev="i-44cb5d78018fd5a4-37" who="Q5952656">
            <seg xml:id="i-Bt8crbiWHmGNieXuXC8phf">
              Jag är lite orolig för den utvecklingen. Trots det skulle jag
              vilja säga att det kan finnas anledning att ha kameraövervakning
              på vissa platser, dock inte när det gäller så stora områden som
              stora delar av stadskärnan i en stad.
            </seg>
          </u>
          <u xml:id="i-44cb5d78018fd5a4-41" prev="i-44cb5d78018fd5a4-37" who="Q5952656">
            <seg xml:id="i-92NVM88kkts3SGEHt3FXCM">
              Man kan också ifrågasätta om brottsligheten verkligen minskar
              eller om den bara förflyttar sig när man har övervakning, men
              det är en annan diskussion.
            </seg>
          </u>
          <u xml:id="i-44cb5d78018fd5a4-42" prev="i-44cb5d78018fd5a4-37" who="Q5952656">
            <seg xml:id="i-2d2gcEQL4fsJ7Siiuiso8i">
              Till slut skulle jag vilja säga att Luciano Astudillos exempel
              om kameraövervakning i tvättstugor visar att det behövs en modernisering
              av lagstiftningen. Det tycker jag också, men jag är inte lika
              övertygad om att vi vill ändra den på samma sätt.
            </seg>
          </u>
          <note type="speaker" xml:id="i-UpFopbDL8Bis2fwH7jVfYD">
            Anf. 6 Justitieminister BEATRICE ASK (m):
          </note>
          <u xml:id="i-44cb5d78018fd5a4-43" next="i-44cb5d78018fd5a4-49" who="Q297850">
            <seg xml:id="i-95tVRzqv2CCVp3FimeipGw">
              Herr talman! Det var väldigt bra att Johan Linander redde ut
              lite grann av den komplexitet som finns, nämligen att det är en
              väldig skillnad på allmänna platser, platser dit allmänheten har
              tillträde och tvättstugan i en privat bostadsrättsförening. Vi
              har en rad olika rum där kameraövervakning kan komma i fråga,
              och det skapar en del av problemen när det gäller lagstiftningen.
            </seg>
          </u>
          <u xml:id="i-44cb5d78018fd5a4-44" prev="i-44cb5d78018fd5a4-43" who="Q297850">
            <seg xml:id="i-maRnz7zmVNAJcAgYmU5qb">
              Det är inte heller så att man, bara efter tillstånd, får sätta
              upp kameror hur som helst i en butikslokal i dag, utan det handlar
              om kassaområdet och in- och utgångar. Men det finns en önskan
              hos många butiksägare att ha en vidare bevakning, och det skapar
              också en diskussion.
            </seg>
          </u>
          <u xml:id="i-44cb5d78018fd5a4-45" prev="i-44cb5d78018fd5a4-43" who="Q297850">
            <seg xml:id="i-K3cvLygRLFY19vV88EQvai">
              Det finns många detaljer i regelverket som ställer till det.
              En del är befogade, och en del är inte befogade. När man tittar
              på detta får man respekt för att vi måste arbeta ganska seriöst
              för att ta fram underlag och försöka bena upp strukturerna så
              att det blir rätt.
            </seg>
          </u>
          <u xml:id="i-44cb5d78018fd5a4-46" prev="i-44cb5d78018fd5a4-43" who="Q297850">
            <seg xml:id="i-88Z9bvcgrjY5LFvy7VoJKZ">
              Det finns också anledning att fundera över den snabba tekniska
              utvecklingen som jag beskriver. Jag studerade ett försök som man
              gjorde nyligen där man använde en kamera i en helikopter rakt
              över en rätt stor stad. I dag är tekniken sådan att man kan gå
              ned på detaljnivå och se folk stå och pussas utanför en butik,
              barnen leka i sandlådan och några demonstranter agera. När man
              använder den typen av övervakning är det väldigt viktigt att man
              har rätt regelverk och att man använder det på ett bra sätt.
            </seg>
          </u>
          <u xml:id="i-44cb5d78018fd5a4-47" prev="i-44cb5d78018fd5a4-43" who="Q297850">
            <seg xml:id="i-5e4kN4gKbDUYUUUPTnzz76">
              Jag vill gärna att vi åstadkommer förändringar som håller något
              över tid. Då är detta inte så enkelt som interpellanten gör det
              till. Jag tror att man måste fundera över dels vad Integritetskommittén
              kan komma med, dels vilka olika problem vi har. Det är tyvärr
              så att det material som överlämnades till den förra regeringen
              har blivit liggande. Det har inte hanterats, och det gör att vi
              måste uppdatera en del av underlaget och ställa en del frågor
              utifrån saker som har hänt.
            </seg>
          </u>
          <u xml:id="i-44cb5d78018fd5a4-48" prev="i-44cb5d78018fd5a4-43" who="Q297850">
            <seg xml:id="i-HdgXfJ9QrbqsJTSMACBnV4">
              Vi kommer att inleda ett arbete redan i höst för att se hur det
              nya underlag vi behöver ska se ut, om det är studier vi behöver
              göra och annat. Vi behöver ett brett underlag för att kunna göra
              den modernisering av lagen om kameraövervakning som jag tror att
              jag och interpellanten är helt överens om att vi kommer att behöva.
              Det kommer också att ge möjligheter att få en bättre och mer enhetlig
              tillämpning av lagen än vad en del uppfattar att vi har i Sverige
              i dag. Det är någonting som Datainspektionen tidigare har påpekat,
              men det har inte retts ut.
            </seg>
          </u>
          <u xml:id="i-44cb5d78018fd5a4-49" prev="i-44cb5d78018fd5a4-43" who="Q297850">
            <seg xml:id="i-4vjHX9Wd3AYe4xZFLVMgWy">
              Jag tror ändå att vi är på rätt väg för att arbeta med de här
              frågorna med den seriositet som de faktiskt kräver.
            </seg>
          </u>
          <note type="speaker" xml:id="i-6D3MXbyobA2DwFcg7N5rXm">
            Anf. 7 LUCIANO ASTUDILLO (s):
          </note>
          <u xml:id="i-44cb5d78018fd5a4-50" next="i-44cb5d78018fd5a4-53" who="Q4355921">
            <seg xml:id="i-VL4j43NZSposgQCsWd1VRB">
              Herr talman! Jag vill tacka för den här debatten. Jag kan också
              konstatera att när ministern presenterade förslagen om FRA var
              det inte angeläget att vänta på samma utredning om integritetsskydd.
              Då behövde vi inte vänta på den, men nu finns det all anledning
              att vänta och se vad Integritetskommittén kommer fram till.
            </seg>
          </u>
          <u xml:id="i-44cb5d78018fd5a4-51" prev="i-44cb5d78018fd5a4-50" who="Q4355921">
            <seg xml:id="i-MJhuZhokFf2znMAGzhYePo">
              Jag ser Johan Linanders resonemang som väldigt bakåtsträvande.
              Så är det. Jag diskuterar det här fallet i Malmö. Under två år
              skedde 36 procent av alla fickstölder och väskryckningar, 37 procent
              av alla olaga hot och 24 procent av alla våldtäkter och våldtäktsförsök
              på ett område som omfattar 1 procent av Malmös yta. Och Linander
              frågar mig var gränsen går. Gränsen är passerad när så mycket
              händer. Det sker så många kränkningar mot integriteten där vi
              kan använda kameraövervakning för att öka tryggheten och förebygga.
              Människor drar sig för att rycka en väska om de vet att det finns
              kameror. Det är klart att det kan ske på andra sidan, men man
              upplever ändå en trygghet. Man vet att man är lite mer säker här
              än om man går ut på de andra gatorna.
            </seg>
          </u>
          <u xml:id="i-44cb5d78018fd5a4-52" prev="i-44cb5d78018fd5a4-50" who="Q4355921">
            <seg xml:id="i-KQwjqeJErUaMFfYKrde39L">
              Jag vill att vi ska ha ett samhälle som i allt väsentligt anstränger
              sig för att förebygga brott och klara ut brott. Där tror jag att
              kameraövervakning kan bidra väldigt mycket. Jag ser fram emot
              den utredning om lagen om kameraövervakning som Beatrice Ask har
              aviserat här. Vi har en lag som är tio år gammal, och teknikutvecklingen
              går så snabbt att jag inte alls är säker på att vi kan ha en lag
              som klarar av att hantera detta över tid. Vi kanske får ändra
              den om fem år igen och tillsätta en ny utredning.
            </seg>
          </u>
          <u xml:id="i-44cb5d78018fd5a4-53" prev="i-44cb5d78018fd5a4-50" who="Q4355921">
            <seg xml:id="i-KW1tt77SBtvN4UyQh5RUJm">
              Jag är nöjd med svaret här i dag.
            </seg>
          </u>
          <note type="speaker" xml:id="i-8BZ7DpCkkXaeLpUqmDNx6B">
            Anf. 8 JOHAN LINANDER (c):
          </note>
          <u xml:id="i-44cb5d78018fd5a4-54" who="Q5952656">
            <seg xml:id="i-BG8g59cYCNodHu32Q6ExnA">
              Herr talman! Jag ska bara göra en liten kort slutkommentar. Luciano
              Astudillo nämner att det här stråket är 1 procent av Malmös yta.
              Men det är inte bara 1 procent av befolkningsrörelserna som sker
              där, utan det är ett mycket centralt område där det rör sig väldigt
              många människor. Jag kan tänka mig att under den kommande veckan,
              när det är Malmöfestivalen, kommer väldigt många av de där väskryckningar
              att ske på stråket. Man kan inte, som Luciano Astudillo gör, dra
              ett likhetstecken mellan att det finns kameraövervakning och att
              det inte begås brott. Så är det inte. Visa mig den statistiken
              i sådana fall! Hur mycket minskar brottsligheten på grund av att
              det finns kameraövervakning? Det borde gå att ta fram. Möllevångstorget
              i Malmö har haft kameraövervakning ett tag. Vi vet att brottsligheten
              har minskat en del där, men den har också ökat på gatorna runt
              omkring. Hur mycket minskar brottsligheten totalt? Man ska inte
              ha en övertro på att samhällets kontroll av oss medborgare på
              det sätt som Luciano Astudillo vill ha skulle göra oss så mycket
              tryggare i verkligheten.
            </seg>
          </u>
          <note xml:id="i-31kePA6EnfqFiLNyhUbaXL">
            Överläggningen var härmed avslutad.
          </note>
          <note xml:id="i-HKSyuKxi9T79oZaNMgPWcm">
            13 § Svar på interpellation 2006/07:654 om fylleri till lands
            och sjöss
          </note>
          <note type="speaker" xml:id="i-B8PLvYvjYWLX5sgpi8HBvT">
            Anf. 9 Justitieminister BEATRICE ASK (m):
          </note>
          <u xml:id="i-44cb5d78018fd5a4-55" next="i-44cb5d78018fd5a4-62" who="Q297850">
            <seg xml:id="i-7TGCR7yuqTyAtCAgAyvREP">
              Herr talman! Thomas Bodström har frågat mig om jag kommer att
              verka för att en promillegräns införs i enlighet med Rattfylleriutredningens
              förslag samt när jag avser att komma med ett förslag om skärpt
              lagstiftning mot rattfylleri.
            </seg>
          </u>
          <u xml:id="i-44cb5d78018fd5a4-56" prev="i-44cb5d78018fd5a4-55" who="Q297850">
            <seg xml:id="i-EFmTYoJsPDihwKFQigSw9U">
              Kampen mot onykterhet i trafiken, både på land och till sjöss,
              är en viktig fråga för mig och för hela regeringen. Att säkerställa
              att de åtgärder som vidtas är effektiva och genomtänkta är därför
              väldigt angeläget.
            </seg>
          </u>
          <u xml:id="i-44cb5d78018fd5a4-57" prev="i-44cb5d78018fd5a4-55" who="Q297850">
            <seg xml:id="i-5WVv4RQ8BEThUK2Jz2s51P">
              Redan i dag är det straffbart att föra en båt onykter om det
              kan antas att man då inte kan utföra sin uppgift på ett betryggande
              sätt. Det gäller oavsett promillehalt. Den största begränsningen
              när det gäller att hävda lagen ligger i dag i personalresurser
              för att kontrollera efterlevnaden. Det är därför viktigare att
              arbeta med resursproblemet än att ändra i lagen.
            </seg>
          </u>
          <u xml:id="i-44cb5d78018fd5a4-58" prev="i-44cb5d78018fd5a4-55" who="Q297850">
            <seg xml:id="i-N3NrcpiCJ29LZf9cpAoF6N">
              Regeringen har för avsikt att inom kort lägga fram ett förslag
              som ger Kustbevakningen ytterligare verktyg i kampen mot onykterheten
              till sjöss.
            </seg>
          </u>
          <u xml:id="i-44cb5d78018fd5a4-59" prev="i-44cb5d78018fd5a4-55" who="Q297850">
            <seg xml:id="i-Ca5tuCphFDdaXUAtUoQWa5">
              Samtidigt avser regeringen att föreslå åtgärder som syftar till
              en minskning av antalet berusade förare i landtrafiken. Det gäller
              bland annat utökade möjligheter för Tullverket och Kustbevakningen
              att ta alkoholutandningsprov och använda tvångsmedel för att utreda
              rattfylleribrott. Dessa insatser är viktiga.
            </seg>
          </u>
          <u xml:id="i-44cb5d78018fd5a4-60" prev="i-44cb5d78018fd5a4-55" who="Q297850">
            <seg xml:id="i-2JvmSWCJWMeshDQeXv119q">
              Frågan om att ändra lagen och införa en direkt tillämplig nedre
              promillegräns till sjöss kräver, som jag tidigare framhållit,
              noggranna överväganden. Frågan kan ses tillsammans med andra tänkbara
              insatser, exempelvis frågan om ett eventuellt obligatoriskt förarbevis
              för förande av vissa större eller snabbgående fritidsbåtar. Näringsdepartementet
              arbetar med ett sådant förslag.
            </seg>
          </u>
          <u xml:id="i-44cb5d78018fd5a4-61" prev="i-44cb5d78018fd5a4-55" who="Q297850">
            <seg xml:id="i-6bJMmHF73Ghj9P2ZaFZQkM">
              Rattfylleriutredningen har vidare lämnat förslag om hur möjligheterna
              att erbjuda adekvat vård som ett led i påföljden för rattfyllerister
              ska kunna öka. Förslagen i dessa delar övervägs för närvarande
              i Justitiedepartementet.
            </seg>
          </u>
          <u xml:id="i-44cb5d78018fd5a4-62" prev="i-44cb5d78018fd5a4-55" who="Q297850">
            <seg xml:id="i-MrdW5pqa2aviMLCXoQ2Ks2">
              Det finns också skäl att anlägga en skärpt syn på vållande till
              annans död som sker bland annat i samband med rattfylleri. Inom
              Justitiedepartementet pågår just nu ett arbete med att ta fram
              ett nytt förslag om straffskärpningar för sådan brottslighet.
              Förslagen kommer att presenteras inom kort.
            </seg>
          </u>
          <note type="speaker" xml:id="i-J7R56ZfJFbxu5Ztct2XkMb">
            Anf. 10 THOMAS BODSTRÖM (s):
          </note>
          <u xml:id="i-44cb5d78018fd5a4-63" next="i-44cb5d78018fd5a4-66" who="Q3141607">
            <seg xml:id="i-R3YcdY25jWUBDt9wgBagB">
              Herr talman! Justitieministern! Jag tackar för svaret. Jag har
              frågat förr, och jag har fått svar förr. Historien är följande:
              När den borgerliga regeringen tog över makten förra året fanns
              ett färdigt förslag inskickat till Lagrådet. Det var det som var
              utgångspunkten. Förslagen om sjöfylleri låg så långt framme att
              man skulle kunna presentera det här i en proposition till våren.
              Vi hörde nu Beatrice Ask säga att det kommer inom kort. Den 16
              januari kom det information från regeringen om att en proposition
              om rattfylleri och sjöfylleri skulle komma före den 22 mars 2007,
              för fyra månader sedan.
            </seg>
          </u>
          <u xml:id="i-44cb5d78018fd5a4-64" prev="i-44cb5d78018fd5a4-63" who="Q3141607">
            <seg xml:id="i-B6TgUcP2peSxVHNHHkQUFG">
              Vi hade vidare diskussioner om det här, och i en interpellationsdebatt
              som hölls i slutet av mars sade Beatrice Ask: Jag hoppas att vi
              har ett förslag som kommer under våren. På det sättet kan vi ganska
              snart få beslutet på plats. Det är det besked jag har att lämna
              i dag. I dag kommer svaret: Det kommer att lämnas inom kort.
            </seg>
          </u>
          <u xml:id="i-44cb5d78018fd5a4-65" prev="i-44cb5d78018fd5a4-63" who="Q3141607">
            <seg xml:id="i-6WSbVPtvRuTB3TH5D1Ko16">
              Jag tror att du måste förstå, Beatrice Ask, att de människor
              som följer det här, inte minst polisen, Kustbevakningen och andra,
              börjar misstro dina besked. När det till och med formellt finns
              med på en propositionslista och man ändå inte kan leverera är
              det klart att många känner en stark misstro. Det är ju inte så
              att det är under noggrant övervägande på Justitiedepartementet.
              Det är inte fråga om det. Sanningen är att ni är osams i den borgerliga
              koalitionen. Bara så sent som för några veckor sedan var ju en
              moderat ute och sade att det där inte skulle införas. Vi har hört
              andra, folkpartister, säga att det bör införas. Det finns ju inte
              ens längre på Justitiedepartementet. Det ligger i statssekreterarkansliet.
              Och de här förslagen är ju färdiga. Dem kan man, när man kommer
              överens, presentera när som helst. Svårare än så är det faktiskt
              inte. Det är väl inte så märkvärdigt att man blir osams i någon
              fråga, men jag tycker att det vore ärligare om man sade som det
              var: att här har det kört ihop sig, att anledningen till att det
              inte kom någon proposition den 22 mars var att man blev osams,
              att anledningen till att det inte kom under våren var att man
              inte kom överens och att anledningen till att det inte kom under
              sommaren är att man fortfarande inte är överens.
            </seg>
          </u>
          <u xml:id="i-44cb5d78018fd5a4-66" prev="i-44cb5d78018fd5a4-63" who="Q3141607">
            <seg xml:id="i-Ho6MqLHtBWdK3pacNc5Gpd">
              Det som är problemet, Beatrice Ask, är att det är du som har
              ansvaret. Du har alltså övertagit det här och efter snart ett
              år har det visat sig att ingenting har hänt över huvud taget när
              man har övertagit färdiga förslag. Därför vore det ändå välkommet
              om du i ditt nästa inlägg förklarar detta, om det nu skulle vara
              så att jag har fel. Hur kommer det sig att du i januari säger
              att det kommer före mars? Hur kommer det sig att du i mars säger
              att det ska komma under våren och att vi nu står här i mitten
              av augusti och ännu inte har ett lagförslag? Det kan jag försäkra
              att det inte bara är jag som vill ha svar på, utan det tror jag
              vore ytterst välkommet, inte minst för alla dem som arbetar med
              de här frågorna inom polisen och Kustbevakningen som faktiskt
              kanske från början trodde på de besked som du lämnade.
            </seg>
          </u>
          <note type="speaker" xml:id="i-QEj2GDGJcGCfoec9avpg4U">
            Anf. 11 GUNNAR ANDRÉN (fp):
          </note>
          <u xml:id="i-44cb5d78018fd5a4-67" next="i-44cb5d78018fd5a4-70" who="Q5556677">
            <seg xml:id="i-FUhSpbBqYPMTVe9CMai5Td">
              Herr talman! Jag tackar Thomas Bodström och statsrådet för den
              här intressanta debatten. Jag skulle vilja ta upp ett särskilt
              avsnitt i statsrådets svar, nämligen det som börjar: Samtidigt
              avser regeringen att föreslå åtgärder som syftar till en minskning
              av antalet berusade förare i landtrafiken. Det var ju på det sättet
              att för ett antal år sedan, närmare bestämt 2004, inträffade det
              att en berusad förare körde från Ystad rakt ut i trafiken. Efter
              några mil körde han på en svensk bil, och det var fyra personer
              som omkom.
            </seg>
          </u>
          <u xml:id="i-44cb5d78018fd5a4-68" prev="i-44cb5d78018fd5a4-67" who="Q5556677">
            <seg xml:id="i-SR9S4pMpbqQhvxnU4cgN4g">
              I det sammanhanget väckte den dåvarande riksdagsledamoten Torkild
              Strandberg, som satt i justitieutskottet, en interpellation, en
              fråga eller ett pressmeddelande om vad man skulle kunna göra för
              att förhindra denna mycket speciella situation och om det väldigt
              angelägna i att förhindra att berusade yrkestrafikförare och andra
              kommer i land och åstadkommer väldigt stor skada, tragedier.
            </seg>
          </u>
          <u xml:id="i-44cb5d78018fd5a4-69" prev="i-44cb5d78018fd5a4-67" who="Q5556677">
            <seg xml:id="i-NepXwaCH9sqX75cAqNNRke">
              Under sommaren har jag besökt hamnen i Trelleborg. Där har man
              nu infört ett system. Slumpvis tar man långtradare in i två olika
              filer. Bland de 12 000 bilar som hade kontrollerats när jag var
              där var det inte så många förare som hade åkt fast när de hamnat
              i den andra filen. Det var 20 stycken. Man tvingas där blåsa i
              en inhalator eller något sådant för att en bom ska fällas upp.
              Man kan tycka att 20 av 12 000 är väldigt lite. Jag menar att
              den verkliga effektiviteten i detta ligger i den preventiva effekten.
              Man vet, när man kommer från en färja, att man kan råka ut för
              en sådan här utandningskontroll. Det är väldigt avhållande.
            </seg>
          </u>
          <u xml:id="i-44cb5d78018fd5a4-70" prev="i-44cb5d78018fd5a4-67" who="Q5556677">
            <seg xml:id="i-97amyqeXkuUycDorR4pMTN">
              Min fråga till statsrådet på den här punkten, som handlar om
              något annat än lagstiftningsdelen, är: Vore inte detta experiment,
              som man fortfarande har i Trelleborg, någonting att utöka till
              väldigt många andra håll? Många liv tror jag skulle kunna räddas
              den vägen. Och framför allt: Om man vet att man, när man åker
              av en färja, riskerar att råka ut för en utandningskontroll, har
              det en väldigt preventiv effekt på hur mycket man inmundigar och
              vad man inmundigar under färden.
            </seg>
          </u>
          <note type="speaker" xml:id="i-EopM6B7o9qg4GU1cweU9qt">
            Anf. 12 Justitieminister BEATRICE ASK (m):
          </note>
          <u xml:id="i-44cb5d78018fd5a4-71" next="i-44cb5d78018fd5a4-76" who="Q297850">
            <seg xml:id="i-C448GiDApQESz4w1EswJP6">
              Herr talman! Jag får väl börja med att reda ut lite grann. Jag
              tycker att Thomas Bodström blandar ihop två frågor lite grann.
              Bakgrunden när det gäller vållandebrotten är ju att den förra,
              socialdemokratiska regeringen hade lagt fram ett förslag till
              Lagrådet som fick väldigt mycket kritik. Det här med vållande
              av annans död på grund av att man har kört på fyllan är förfärligt,
              och något som vi måste göra något åt, men det fanns väldigt mycket
              kritik. Förslaget höll inte. Jag valde därför att ta tillbaka
              det, och kommer att lägga fram ett bättre förslag inom kort. Det
              har tagit lite tid, för man kan vålla annans död på fler än ett
              sätt. Det är vikigt att man ser det som en helhet, och det var
              ett arbete som vi var tvungna att utföra för att min företrädare
              inte hade gjort hemläxan tillräckligt bra.
            </seg>
          </u>
          <u xml:id="i-44cb5d78018fd5a4-72" prev="i-44cb5d78018fd5a4-71" who="Q297850">
            <seg xml:id="i-XoCMmBZNNqyuzMhUoBRfiB">
              När det sedan gäller de andra förslagen, Rattfylleriutredningens
              förslag, har jag i flera debatter med Thomas Bodström redovisat
              de väldigt många olika förslagen. Det var min avsikt och min ambition,
              och jag har gjort vad jag har kunnat, att försöka få ett beslut
              tidigare. Det har legat över sommaren, och det beklagar jag. Men
              jag tycker att Gunnar Andrén pekar på något viktigt, nämligen
              att det inte bara är frågan om promillegränser som är avgörande
              för att hantera de problem som vi har med att det finns människor
              som kör påverkade på sjön eller när de åker av båten. Vi behöver
              arbeta med olika verktyg. Vi kommer att lägga fram ett omfattande
              förslag som handlar om att också använda de resurser som finns
              till hands för att kunna bevaka bättre och om att använda de verktyg
              som finns för att Kustbevakningen, tullen och andra ska kunna
              agera för att minska detta problem i trafiken.
            </seg>
          </u>
          <u xml:id="i-44cb5d78018fd5a4-73" prev="i-44cb5d78018fd5a4-71" who="Q297850">
            <seg xml:id="i-WAYScGYzK7pFrQ3uv69Q7z">
              Det är inte så att polis och sjöpolis är obekymrade av situationen
              som den ser ut. Jag har varit ute med sjöpolisen. Jag har varit
              ute med polisen rätt mycket i farvattnen i sommar. Jag har också
              diskuterat de här ibland ganska komplicerade frågorna. Ett av
              de stora problemen för polisen är bristen på resurser. De är så
              få. De finns inte där. De kan inte vara på plats ens när olyckor
              inträffar. Jag var till och med ute vid en olycka, där det var
              väldigt begränsade resurser. Att sjöpolisen har nedmonterats till
              den grad som det ser ut i dag är den förra regeringens ansvar.
              Det där är ett bekymmer. Vad jag nu försöker göra är att se till
              att vi får mer och bättre resurser och att vi breddar användningen
              av verktygen.
            </seg>
          </u>
          <u xml:id="i-44cb5d78018fd5a4-74" prev="i-44cb5d78018fd5a4-71" who="Q297850">
            <seg xml:id="i-AdGLpbJKWEM29erxT8HvMG">
              Frågan om promillegräns konstaterar jag att det finns skäl att
              hantera tillsammans med en del andra frågor. Jag tror att det
              är en klok ordning.
            </seg>
          </u>
          <u xml:id="i-44cb5d78018fd5a4-75" prev="i-44cb5d78018fd5a4-71" who="Q297850">
            <seg xml:id="i-Lpdkh15iSFfqha5GjQyspM">
              Sedan kan man alltid beklaga att saker inte har gått tillräckligt
              fort. Men jag skäms verkligen inte över att försöka se till att
              vi lägger fram förslag som inte får lika omfattande kritik som
              det lagrådsförslag som jag var tvingad att dra tillbaka som ett
              av de första besluten när jag började, trots att jag både i riksdagen
              och fortfarande är en av dem som i allra högsta grad tycker att
              vi måste göra något åt detta med att man vållar annans död genom
              att köra båt eller bil när man inte är nykter.
            </seg>
          </u>
          <u xml:id="i-44cb5d78018fd5a4-76" prev="i-44cb5d78018fd5a4-71" who="Q297850">
            <seg xml:id="i-YGWCKZsvi8fBtuCU5dYTEH">
              Som sagt: Förslagen är på väg. De kommer att vara omfattande,
              och jag kommer att presentera dem. Jag hoppas också att Thomas
              Bodström i sinom tid kommer att uppskatta de förslagen.
            </seg>
          </u>
          <note type="speaker" xml:id="i-BCDzqfd3mijUwvELwEBACp">
            Anf. 13 THOMAS BODSTRÖM (s):
          </note>
          <u xml:id="i-44cb5d78018fd5a4-77" next="i-44cb5d78018fd5a4-84" who="Q3141607">
            <seg xml:id="i-6HF4E3pcCi4MmhSSfkykaY">
              Herr talman! En poäng med interpellationer är att man ställer
              frågor, man diskuterar och får svar och ställer frågor igen, och
              så får man en debatt. Det är så det brukar vara i debatter. Här
              tror jag att alla hörde hur jag ställde frågan: Hur kommer det
              sig att den här propositionen fanns med och skulle läggas fram
              den 22 mars? Hur kommer det sig att man i mars sade att den skulle
              läggas fram under våren?
            </seg>
          </u>
          <u xml:id="i-44cb5d78018fd5a4-78" prev="i-44cb5d78018fd5a4-77" who="Q3141607">
            <seg xml:id="i-XtLZcmbXNTJzhR24o2h4yg">
              Jag frågade efter de här svaren. Alla kunde konstatera att inte
              ett ord sades om detta. Jag upprepar därför frågan: Hur kommer
              det sig att man i januari sade att detta skulle komma före mars
              utgång? Vad var det som hände?
            </seg>
          </u>
          <u xml:id="i-44cb5d78018fd5a4-79" prev="i-44cb5d78018fd5a4-77" who="Q3141607">
            <seg xml:id="i-Lo3kZDi77shv5WqjYy8H8L">
              Vi vet ju egentligen svaret. Det var nämligen att man blev osams
              ingenting annat.
            </seg>
          </u>
          <u xml:id="i-44cb5d78018fd5a4-80" prev="i-44cb5d78018fd5a4-77" who="Q3141607">
            <seg xml:id="i-GofW2nsCvVCLtzCqjRJHNz">
              När det sedan gäller det förslag som vi lade fram förra året
              och som gick till Lagrådet är det viktigt att komma ihåg att Lagrådet
              inte fick någon chans att pröva det här, därför att det drogs
              tillbaka innan dess. Andra förslag, om fastighetsbeskattning och
              annat, gick däremot och fick stark kritik, och det brydde man
              sig inte om. Det går inte att leka något slags plockepinn, Beatrice
              Ask, med ett lagråd som, som vi har nämnt, inte ens har prövat
              saken, och anföra detta som argumentation.
            </seg>
          </u>
          <u xml:id="i-44cb5d78018fd5a4-81" prev="i-44cb5d78018fd5a4-77" who="Q3141607">
            <seg xml:id="i-EYQ1i5A4YvpAsVmtFsxrPS">
              I vart fall går det inte att anklaga tjänstemän på Justitiedepartementet
              för att ha gjort hemläxan dåligt. Detta är ytterst kompetenta
              jurister, och då tror jag att det är lite förmätet av en person
              som inte har läst en enda poäng juridik att säga att man inte
              har gjort hemläxan. Det var ett alldeles utmärkt förslag som de
              tjänstemännen hade jobbat fram och presenterat för Lagrådet. Visst
              var det remissinstanser som var kritiska, men majoriteten var
              faktiskt positiv till det här förslaget.
            </seg>
          </u>
          <u xml:id="i-44cb5d78018fd5a4-82" prev="i-44cb5d78018fd5a4-77" who="Q3141607">
            <seg xml:id="i-VVTb7JaTxkTkXuhL2183LX">
              Kustbevakningen har alltså inte någon möjlighet att göra de här
              stickprovskontrollerna. Jag var ute på en båt här i Stockholms
              skärgård och åkte in mot Djurgården i förrgår kväll. Det var en
              fantastisk kväll. Det var massor av båtar ute, men tyvärr också
              en och annan person som kanske hade druckit alkohol. Mitt däribland
              låg en båt från Kustbevakningen, men personalen ombord kunde bara
              titta på. Det hade de inte behövt göra om regeringen hade lagt
              fram det förslag till riksdagen som man hade utlovat, så att det
              hade kunnat träda i kraft den 1 juli. Då hade också Kustbevakningen
              kunnat göra någonting annat än att bara ligga stilla utanför Djurgården
              och titta på när båtarna passerade.
            </seg>
          </u>
          <u xml:id="i-44cb5d78018fd5a4-83" prev="i-44cb5d78018fd5a4-77" who="Q3141607">
            <seg xml:id="i-4TDK6AyFMKdZerW4QNk55m">
              Det är just därför det är så beklagligt att man inte gjorde det
              som man sade och att man inte höll det löfte man gav. Det är därför
              det är så viktigt inte minst för dem som jobbar inom Kustbevakningen,
              som flera gånger har uttalat sig om det här att förklara vad som
              hände och inte bara gång på gång säga: Det kommer inom kort.
            </seg>
          </u>
          <u xml:id="i-44cb5d78018fd5a4-84" prev="i-44cb5d78018fd5a4-77" who="Q3141607">
            <seg xml:id="i-NSfzJqxiBH7j7GGxUpsUW6">
              Det blir som att ropa på vargen. Till slut är det ingen som tror
              dig, Beatrice Ask. Förklara gärna nu vad det är som har hänt,
              och säg inte bara att det kommer inom kort.
            </seg>
          </u>
          <note type="speaker" xml:id="i-4ykRTwmYLAxA8hxLxyHqhD">
            Anf. 14 Justitieminister BEATRICE ASK (m):
          </note>
          <u xml:id="i-44cb5d78018fd5a4-85" next="i-44cb5d78018fd5a4-91" who="Q297850">
            <seg xml:id="i-3uZdY6euWX1xVcK9xEczjM">
              Herr talman! Under den föregående interpellationsdebatten framfördes
              att det var väldigt bra att vi fick diskutera politiska frågor
              här. Det intressanta är att Thomas Bodström uppenbarligen har
              en annan uppfattning.
            </seg>
          </u>
          <u xml:id="i-44cb5d78018fd5a4-86" prev="i-44cb5d78018fd5a4-85" who="Q297850">
            <seg xml:id="i-MCL9hMdDz967JwUBFnWYeM">
              Det är två frågor som är ställda i interpellationen. Den ena
              gäller om jag kommer att verka för att vi får en promillegräns,
              och den andra gäller när det kommer ett förslag om skärpt lagstiftning
              om rattfylleri. Det har jag svarat på och försökt reda ut.
            </seg>
          </u>
          <u xml:id="i-44cb5d78018fd5a4-87" prev="i-44cb5d78018fd5a4-85" who="Q297850">
            <seg xml:id="i-4CxuaaYk38pAqNKBniRer1">
              Nu framgår det av det senaste inlägget att du, Thomas Bodström,
              egentligen struntar i svaret eller hur vi ser på de här frågorna.
              Det intressanta är varför regeringen inte har lyckats i enlighet
              med den propositionsförteckning som lämnats till riksdagen. Det
              är klart att det då hade varit lämpligt att ställa den frågan.
            </seg>
          </u>
          <u xml:id="i-44cb5d78018fd5a4-88" prev="i-44cb5d78018fd5a4-85" who="Q297850">
            <seg xml:id="i-3CJuoXYvzrbG77WjiYxdgS">
              Det är ingen hemlighet det tror jag att Thomas Bodström är väl
              medveten om att ibland tar förslag tid innan de kommer fram, och
              det blir komplicerat. Jag har ingen kritik alls att framföra mot
              de otroligt bra jurister som vi har i Justitiedepartementet. Det
              som förvånar mig är att ministrar som själva har en juridisk utbildning
              kan lägga fram förslag som har så omfattande kritik bakom sig
              att man faktiskt får anledning att dra tillbaka dem när man har
              pratat med väldigt många om hur det ser ut. Det är det som är
              problemet.
            </seg>
          </u>
          <u xml:id="i-44cb5d78018fd5a4-89" prev="i-44cb5d78018fd5a4-85" who="Q297850">
            <seg xml:id="i-VUNvS9XVJQvunr8HV7zpwe">
              Jag tycker att det är viktigt att ge besked här i dag, och mitt
              svar på de två frågor som ställs är till att börja med att vi
              inom kort kommer att lägga fram förslag som innebär att kustbevakning,
              tull och andra får bättre verktyg och bättre möjligheter att agera.
              Det är otroligt viktigt. Det blir ett batteri av åtgärder som
              jag tror kommer att öka möjligheten att förebygga och ingripa
              mot fylla, både på sjön och i anslutning till sjön.
            </seg>
          </u>
          <u xml:id="i-44cb5d78018fd5a4-90" prev="i-44cb5d78018fd5a4-85" who="Q297850">
            <seg xml:id="i-XXHZigUusbVAyPQaoydYcw">
              Vi kommer också att presentera förslag som rör vållandebrotten.
              Det tror jag också är oerhört betydelsefullt.
            </seg>
          </u>
          <u xml:id="i-44cb5d78018fd5a4-91" prev="i-44cb5d78018fd5a4-85" who="Q297850">
            <seg xml:id="i-615Hg7sCm53aYoPgfNReYv">
              Vad gäller promillegränsfrågor är det så att vi inte har sett
              den typen av lagändring som det mest nödvändiga omedelbart. Vi
              har framför allt sett det som viktigt att koppla det till den
              utredning som Näringsdepartementet håller på med som handlar om
              en eventuell obligatorisk förarutbildning för den som kör en viss
              typ av båtar. Jag har skrivit om detta i svaret. Det är på det
              sättet som vi nu arbetar för att komma lite längre i kampen mot
              onykterhet, både till sjöss och på land.
            </seg>
          </u>
          <note type="speaker" xml:id="i-VganjvFMSkCkZtBg2v44Ni">
            Anf. 15 THOMAS BODSTRÖM (s):
          </note>
          <u xml:id="i-44cb5d78018fd5a4-92" next="i-44cb5d78018fd5a4-96" who="Q3141607">
            <seg xml:id="i-Snkfq4eUkqmGggTU8QUUAM">
              Herr talman! Jag glömde att säga att jag tycker att det var ett
              utmärkt förslag. Här och nu vill jag föreslå att vi skriver en
              gemensam motion om det så att vi får den frågan utredd. Vi ska
              naturligtvis i kampen mot sjöfylleri och rattfylleri sträva efter
              största möjliga enighet. Det är naturligtvis alldeles utmärkt
              när det kommer förslag. Att vi står på olika sidor ska inte utgöra
              något hinder för att vi driver samma sak. Här kommer alltså erbjudandet.
              Jag tycker detta är utmärkt. Jag tänker skriva en motion. Det
              här är ett bra förslag det vill jag säga till en politisk motståndare.
            </seg>
          </u>
          <u xml:id="i-44cb5d78018fd5a4-93" prev="i-44cb5d78018fd5a4-92" who="Q3141607">
            <seg xml:id="i-Hor5hHW6zxvtheg38NFb8r">
              När det gäller interpellationer är det klart: Något svar får
              man ibland. Jag har inte invänt mot det heller. Men det vore mycket
              märkligt, när man har tre debattinlägg, om man inte kan komplettera
              med flera frågor.
            </seg>
          </u>
          <u xml:id="i-44cb5d78018fd5a4-94" prev="i-44cb5d78018fd5a4-92" who="Q3141607">
            <seg xml:id="i-V6S8PmK7UoH1F4RbNjAopJ">
              Jag tror att de som arbetar med de här frågorna inom Kustbevakningen
              är väldigt angelägna om detta jag vet det, rättare sagt och då
              tror jag att det vore bättre att man faktiskt förklarar detta
              än att bara göra formalia av det och försöka komma undan den fråga
              som så många ställer.
            </seg>
          </u>
          <u xml:id="i-44cb5d78018fd5a4-95" prev="i-44cb5d78018fd5a4-92" who="Q3141607">
            <seg xml:id="i-9om1xkb4vJ9ftCZcRKzJqG">
              Det är i dag på det sättet att med allt snabbare båtar och med
              unga människor ute till sjöss så riskerar människor livet. Då
              är det viktigt att man visar handlingskraft och att man faktiskt
              genomför det som man har sagt. Det kan hända det händer alla regeringar
              att det inte går som man har tänkt sig, och så kan det bli av
              alla möjliga olika skäl, men då bör man också förklara det och
              inte låtsas som om det regnar när alla följer frågan så noga och
              säga att förslag kommer inom kort när man har sagt som har gjorts
              här.
            </seg>
          </u>
          <u xml:id="i-44cb5d78018fd5a4-96" prev="i-44cb5d78018fd5a4-92" who="Q3141607">
            <seg xml:id="i-GZdWFGiVbzpePTfFvsoxJ8">
              Jag tror därför att det är viktigt att vi får en förklaring och
              att vi ägnar oss mer åt den saken. Återigen: Det förslag som tjänstemännen
              lade fram var ett alldeles utmärkt förslag som majoriteten av
              remissinstanserna tillstyrkte. De gjorde ett väldigt bra jobb
              därför att de är oerhört duktiga, och det var synd att Lagrådet
              inte ens fick chansen att pröva det här, därför att då hade vi
              kunnat få ännu mer svar på frågan.
            </seg>
          </u>
          <note type="speaker" xml:id="i-QhxVLq2oYjdhYdqag2xYT5">
            Anf. 16 Justitieminister BEATRICE ASK (m):
          </note>
          <u xml:id="i-44cb5d78018fd5a4-97" next="i-44cb5d78018fd5a4-102" who="Q297850">
            <seg xml:id="i-N8HdEdZQFcAxJfyLQka1yc">
              Herr talman! Vi är alla bekymrade över unga människor som kör
              snabba båtar och inte är nyktra, naturligtvis. Det är farligt.
              Men man visar inte särskilt mycket handlingskraft för att komma
              åt det problemet genom att stirra sig blind på en promillegräns.
            </seg>
          </u>
          <u xml:id="i-44cb5d78018fd5a4-98" prev="i-44cb5d78018fd5a4-97" who="Q297850">
            <seg xml:id="i-BFwJp1sU9cS32CioNyAAht">
              Det stora problemet, och det som tytt på brist på handlingskraft
              eller möjligen varit ett utslag av handlingskraft åt fel håll,
              är väl den nedmontering av polisresurser och annat som vi har
              sett under många år ute i skärgården och ute i de sammanhang där
              båtarna framförs. Det finns ingen där! Det finns ingen där, när
              vi är ute fredagar och lördagar, som kan ingripa.
            </seg>
          </u>
          <u xml:id="i-44cb5d78018fd5a4-99" prev="i-44cb5d78018fd5a4-97" who="Q297850">
            <seg xml:id="i-578KdPPLnduuPLCJ2pn7ZS">
              Den här regeringen gör nu den största satsningen på att förstärka
              polisen.
            </seg>
          </u>
          <u xml:id="i-44cb5d78018fd5a4-100" prev="i-44cb5d78018fd5a4-97" who="Q297850">
            <seg xml:id="i-S9EE6Fuhuso6uGjCWUKMk1">
              Jag är mycket bekymrad över hur det ser ut runt våra kuster och
              ute i våra skärgårdar. Där är det tomt på polisresurser. När man
              kommer till en olycka med tre fyra båtar inblandade och det bara
              finns en polis och två tjänstemän är situationen mycket svår att
              hantera. De har ett nästan omöjligt jobb.
            </seg>
          </u>
          <u xml:id="i-44cb5d78018fd5a4-101" prev="i-44cb5d78018fd5a4-97" who="Q297850">
            <seg xml:id="i-GqepJeEqg5NvPiT213b2Gh">
              Jag har varit ute och tittat på verksamheten, och jag tror att
              det finns mycket att göra. När man ska ingripa mot fartdårarna,
              som möjligen inte ens är nyktra, har man dessutom ofta för dåliga
              båtar; de går inte tillräckligt snabbt. Det är inte heller så
              att Kustbevakningen bara sitter med armarna i kors. Det är tack
              vare Kustbevakningen och andra som vi redan i dag kan göra lite
              mer. Problemet är att de inte får ingripa. De har inte verktygen.
              Det ska vi rätta till genom åtgärder.
            </seg>
          </u>
          <u xml:id="i-44cb5d78018fd5a4-102" prev="i-44cb5d78018fd5a4-97" who="Q297850">
            <seg xml:id="i-2FyNQq13R4K1EVqxNtzoyL">
              Jag försöker se ganska praktiskt på dessa frågor för jag tror
              att det viktiga är att någorlunda snabbt få stopp på det som sker.
              Handlingskraft kan inte bara innebära förändringar i regelverken,
              utan det måste också finnas personer som har förutsättningar att
              kunna ingripa, förebygga och agera där människor finns och där
              brotten begås. Där är bristerna efter den förra regeringen stora,
              och det kommer tyvärr att ta tid att reparera skadorna.
            </seg>
          </u>
          <note xml:id="i-8cocbZbep12ZCMJG5D2g5X">
            Överläggningen var härmed avslutad.
          </note>
          <note xml:id="i-EgXXUpvpB67qpmPXBGeLsd">
            14 § Svar på interpellation 2006/07:655 om sexualbrottslagen
          </note>
          <note type="speaker" xml:id="i-CD7vkjzW5bDnbx6DEQJECy">
            Anf. 17 Justitieminister BEATRICE ASK (m):
          </note>
          <u xml:id="i-44cb5d78018fd5a4-103" next="i-44cb5d78018fd5a4-108" who="Q297850">
            <seg xml:id="i-Y3QJo88QezbFi4EXeSVz2i">
              Herr talman! Thomas Bodström har frågat mig om jag har för avsikt
              att tillsätta en utvärdering av sexualbrottslagen.
            </seg>
          </u>
          <u xml:id="i-44cb5d78018fd5a4-104" prev="i-44cb5d78018fd5a4-103" who="Q297850">
            <seg xml:id="i-VjPGgCAHKogeS5GwxdruRz">
              Våldtäkt och andra sexualbrott är avskyvärda och ska bekämpas
              på bred front. För regeringen är frågan högt prioriterad.
            </seg>
          </u>
          <u xml:id="i-44cb5d78018fd5a4-105" prev="i-44cb5d78018fd5a4-103" who="Q297850">
            <seg xml:id="i-7a95FzDPwtU485JzA9uENY">
              Synen på och kunskapen om sexualbrotten förändras och utvecklas
              över tiden. Det är givetvis viktigt att lagstiftningen följer
              den utvecklingen. Det var också riksdagens ambition när den nya
              lagstiftningen infördes. Det finns därför skäl att fortlöpande
              följa utvecklingen på området för att vara uppmärksam på om lagstiftningen
              är ändamålsenlig och tillräcklig, vilket också påpekades i samband
              med beslutet. Frågorna är naturligtvis också komplicerade till
              sin natur, och gränsdragningsfrågorna kan vara mycket svåra.
            </seg>
          </u>
          <u xml:id="i-44cb5d78018fd5a4-106" prev="i-44cb5d78018fd5a4-103" who="Q297850">
            <seg xml:id="i-GYLCei4VC8hjNdSMcRYBrA">
              Jag har tidigare aviserat att regeringen har för avsikt att under
              mandatperioden initiera en uppföljning av den nya sexualbrottslagstiftningen.
            </seg>
          </u>
          <u xml:id="i-44cb5d78018fd5a4-107" prev="i-44cb5d78018fd5a4-103" who="Q297850">
            <seg xml:id="i-DPTUWDAGuv56fa6LDjabJT">
              Den nya lagstiftningen har dock ännu inte varit i kraft i mer
              än drygt två år. Högsta domstolen har hittills endast avgjort
              en handfull mål i enlighet med den nya lagstiftningen. Det är
              därför svårt att bedöma den nya lagstiftningen och hur väl den
              fungerar. Man kan också anta att Högsta domstolen kan komma att
              ge ytterligare vägledande uttalanden om tillämpningen av lagstiftningen.
              Domstolen har exempelvis nyligen beviljat prövningstillstånd i
              ett mål som rör gränsdragningen mellan våldtäkt och sexuellt tvång.
            </seg>
          </u>
          <u xml:id="i-44cb5d78018fd5a4-108" prev="i-44cb5d78018fd5a4-103" who="Q297850">
            <seg xml:id="i-BkLsZXpo4mEAamFKCMRL8L">
              Jag följer med intresse utvecklingen på området och är synnerligen
              angelägen om att vi ska ha en tydlig och användbar lagstiftning
              när det gäller sexualbrott.
            </seg>
          </u>
          <note type="speaker" xml:id="i-4Wpz5BDQubXjwm989x1ur9">
            Anf. 18 THOMAS BODSTRÖM (s):
          </note>
          <u xml:id="i-44cb5d78018fd5a4-109" next="i-44cb5d78018fd5a4-117" who="Q3141607">
            <seg xml:id="i-AwofM9e1RqsFzY4pYNRrs3">
              Herr talman! Sexualbrott är ett av samhällets största problem.
              För att kunna bekämpa dem ägnade sig den socialdemokratiska regeringen,
              tillsammans med samarbetspartier, oerhört mycket åt just den frågan.
            </seg>
          </u>
          <u xml:id="i-44cb5d78018fd5a4-110" prev="i-44cb5d78018fd5a4-109" who="Q3141607">
            <seg xml:id="i-N6x47HuxLP9w2rzMhauBj7">
              Det gäller att arbeta brett. Vi gjorde den största satsningen
              någonsin på poliser. Vi fick fler poliser sex år i rad. Det var
              fråga om närmare 2 000 poliser. Beatrice Ask brukar ta upp frågan
              om poliser. Det är få som är stolta över att ligga under med 16,
              men Beatrice Ask är faktiskt det. Så ser det ut när det gäller
              polissatsningarna. Det är en del i det hela.
            </seg>
          </u>
          <u xml:id="i-44cb5d78018fd5a4-111" prev="i-44cb5d78018fd5a4-109" who="Q3141607">
            <seg xml:id="i-FN2X1Q5cKHLjZBzvMXxYAb">
              Lagstiftning är en annan, mycket viktig, del. Här hade vi den
              kanske största politiska enighet vi haft på ett så stort och svårt
              område. Det var sju partier som stödde den sexualbrottslag som
              trädde i kraft. Det förekom diskussioner om olika frågor, men
              det var ingen som röstade emot eftersom alla visste att om man
              inte röstade för den lagen skulle det innebära att den sköts upp
              ytterligare.
            </seg>
          </u>
          <u xml:id="i-44cb5d78018fd5a4-112" prev="i-44cb5d78018fd5a4-109" who="Q3141607">
            <seg xml:id="i-H9a7b5snvWtWfAkobXnumN">
              Det var ju fråga om ett mycket omfattande arbete. 75 större eller
              mindre förändringar gjordes. Nu två år efteråt kan vi konstatera
              att många saker har blivit bättre. Betydligt fler våldtäkter anmäls
              i dag, och många fler döms än tidigare. Fall som tidigare kunde
              frikännas eller bedömas som sexuellt utnyttjande och ge förhållandevis
              låga straff döms i dag som våldtäkt. Det är en markant skillnad.
            </seg>
          </u>
          <u xml:id="i-44cb5d78018fd5a4-113" prev="i-44cb5d78018fd5a4-109" who="Q3141607">
            <seg xml:id="i-AkCFMoPYeemHqLQSnn6q9g">
              Vi visste emellertid redan då att det naturligtvis kunde bli
              olika tolkningar när man gjorde 75 större eller mindre förändringar
              på ett lagstiftningsområde, ett område som dessutom är relativt
              ungt jämfört med andra. Redan när vi genomförde lagstiftningen
              sade vi att den kommer att behöva utvärderas ganska snart. Vi
              var rätt överens om det. Ivrigast var kanske Moderaterna. De sade
              redan 2005 att lagen behöver utvärderas, och det sade man också
              i justitieutskottet. Den socialdemokratiska regeringen sade det
              är daterat 2006 att frågan om våldtäktsbestämmelser baserad på
              bristande samtycke bör bli föremål för ytterligare överväganden
              i en ny utredning.
            </seg>
          </u>
          <u xml:id="i-44cb5d78018fd5a4-114" prev="i-44cb5d78018fd5a4-109" who="Q3141607">
            <seg xml:id="i-SRoKUM36Mb1KfZufAStTZM">
              Hillevi Engström sade i en debatt förra fredagen att man redan
              när lagen tillkom krävde en utvärdering. Jag ifrågasätter inte
              Hillevi Engström, men det är ganska märkligt att Moderaterna tyckte
              då att den skulle utvärderas genast, däremot inte nu när de väl
              får chansen två år senare.
            </seg>
          </u>
          <u xml:id="i-44cb5d78018fd5a4-115" prev="i-44cb5d78018fd5a4-109" who="Q3141607">
            <seg xml:id="i-6vFbosHzVqg72xWPb7og7W">
              Vi kräver alltså inte några färdiga svar för en gångs skull;
              det brukar jag ju göra. Jag kräver inte några färdiga svar, Beatrice
              Ask. Jag kräver inte att du ska kunna säga exakt hur det kan bli.
              Det vore också förmätet av mig eller någon annan att säga exakt
              vad som ska göras. Som sagt, vi hade stor enighet i Sexualbrottskommittén,
              där alla sju partier var överens om den lösning som sedan blev
              lag. Alla tog sitt ansvar, gjorde sin del.
            </seg>
          </u>
          <u xml:id="i-44cb5d78018fd5a4-116" prev="i-44cb5d78018fd5a4-109" who="Q3141607">
            <seg xml:id="i-2toSvgW9RwYzgwBiVP3XHn">
              Sedan hör det till saken att en del politiker hoppas att minnet
              är så kort att man nu kan argumentera för sådant som man inte
              gjorde då eller som man inte tyckte i Sexualbrottskommittén. Jag
              tycker att det är helt naturligt att man kan ändra ståndpunkt,
              och det är därför jag stöder uppfattningen och driver frågan om
              att en utvärdering kan behövas. Även om alla sju partier i Sexualbrottskommittén
              var överens om att till exempel frågan om samtycke inte skulle
              införas är det inget som hindrar att den frågan utvärderas igen.
              Det har gått många år, och ett eller flera partier kan ha ändrat
              ståndpunkt om att göra en ny utvärdering.
            </seg>
          </u>
          <u xml:id="i-44cb5d78018fd5a4-117" prev="i-44cb5d78018fd5a4-109" who="Q3141607">
            <seg xml:id="i-5TsLmJeeK66Bpd2j4n2eJw">
              Vårt enda krav är alltså: Sätt i gång utredningsarbetet. Det
              behöver inte väntas med längre. Vi kräver inga svar på frågan
              om förändringar nu. Det återkommer vi till.
            </seg>
          </u>
          <note type="speaker" xml:id="i-8wU22jf5x3Ua1kBvRChGU">
            Anf. 19 INGER DAVIDSON (kd):
          </note>
          <u xml:id="i-44cb5d78018fd5a4-118" next="i-44cb5d78018fd5a4-123" who="Q4944305">
            <seg xml:id="i-Pa35teE6krYKB9ajGz7D58">
              Herr talman! Våren 2005, strax efter att den nya sexualbrottslagen
              hade införts, träffade tre män en mycket ung tjej, 15 år, på Centralstationen
              i Stockholm. Hon var på rymmen, hade inte ätit, druckit eller
              sovit på flera dygn. De tog henne med sig till en lägenhet, gav
              henne alkohol och utnyttjade henne sexuellt. En av männen, den
              som hade genomfört ett vaginalt samlag där det gick att påvisa
              att hon hade värjt sig, dömdes. De övriga två männen friades.
              Det är ett exempel på hur den sexualbrottslag som Thomas Bodström
              stod bakom och införde 2005 fungerar i praktiken.
            </seg>
          </u>
          <u xml:id="i-44cb5d78018fd5a4-119" prev="i-44cb5d78018fd5a4-118" who="Q4944305">
            <seg xml:id="i-WxK6YxL9DxEdAAFMY5LYrT">
              Den diskussion som då var hetast, Thomas Bodström, var den om
              hjälplöst tillstånd, alltså om man skulle ändra den termen. Vi
              var många som tyckte att så skulle ske, inklusive Lagrådet, som
              tyckte att man skulle införa ett tydligt förbud mot att sexuellt
              utnyttja en person som befinner sig i en särskilt utsatt situation.
              Det var det diskussionen gällde. Minnet är ibland kort, som vi
              hör. Om den förändringen hade genomförts skulle domen mot de två
              männen med all sannolikhet blivit en annan, för vem skulle kunnat
              hävda att flickan i fråga inte var i en särskilt utsatt situation.
            </seg>
          </u>
          <u xml:id="i-44cb5d78018fd5a4-120" prev="i-44cb5d78018fd5a4-118" who="Q4944305">
            <seg xml:id="i-AyP1q28Hvu51N63gZYqnSP">
              Trots att det bara gått två år sedan lagen tillkom anser jag
              och Kristdemokraterna att vi redan nu ska påbörja en översyn av
              den. Varför ska vi invänta fler domslut när både tingsrätten och
              Svea hovrätt konstaterat att begreppet hjälplöst tillstånd inte
              går att hänvisa till i sådana fall som det jag berättat om? Det
              står tydligt i domslutet att lagstiftaren avstått från att utvidga
              begreppet hjälplöst tillstånd till att omfatta en särskilt utsatt
              situation, och därför kan dessa män inte dömas. Enligt nuvarande
              bestämmelser, om lagen ska gälla, måste offret vara så redlöst
              att hon över huvud taget inte förstår vad som hänt.
            </seg>
          </u>
          <u xml:id="i-44cb5d78018fd5a4-121" prev="i-44cb5d78018fd5a4-118" who="Q4944305">
            <seg xml:id="i-6vXD4w62xF6nsGdTpZegxa">
              Att hon varit för rädd eller för utmattad eller vad det nu kan
              vara för att göra motstånd räcker alltså inte. Men när tre män
              tvingar till sig sexuella handlingar från en 15-åring, ett barn,
              är det inte särskilt svårt att föreställa sig att rädslan kan
              leda till både apati och handlingsförlamning.
            </seg>
          </u>
          <u xml:id="i-44cb5d78018fd5a4-122" prev="i-44cb5d78018fd5a4-118" who="Q4944305">
            <seg xml:id="i-REEGcFXD87YiFXCSkC9oR6">
              Nu är det vårt ansvar som lagstiftare att göra något åt det här,
              om vi anser att män i framtiden inte ska kunna våldföra sig på
              en 15-åring som är utsvulten och bostadslös utan att straffas
              för det. Vi vet att många kvinnor som har varit utsatta för våldtäkt
              drar sig för att ställa upp i en rättegång över huvud taget. Att
              behöva överklaga en friande dom och vara med om flera rättegångar
              är otänkbart för de flesta, särskilt som de ofta utsätts för vad
              de uppfattar som nya kränkningar genom de intima frågor som de
              tvingas besvara inför rätten. Därför kan det dröja väldigt länge
              innan vi får det antal HD-domar som efterlyses här. Under tiden
              kan våldtäktsmän gå fria på grund av lagens otydlighet.
            </seg>
          </u>
          <u xml:id="i-44cb5d78018fd5a4-123" prev="i-44cb5d78018fd5a4-118" who="Q4944305">
            <seg xml:id="i-5e9upHYwMPgxU8ihWRpV4F">
              Thomas Bodström avstod från att göra den här förändringen av
              lagen, och nu står mitt hopp till Beatrice Ask och alliansregeringen.
              Vi måste klara att göra lagen så tydlig att alla synliga luckor
              täpps till. Det arbetet behöver börja nu, om inte flera utsatta
              kvinnor som drabbats av övergrepp ska behöva uppleva att männen
              som utförde övergreppen inte fälls och straffas. Vad väntar vi
              på?
            </seg>
          </u>
          <note type="speaker" xml:id="i-F1W46DMFLgRVozSoHxgbP">
            Anf. 20 JOHAN LINANDER (c):
          </note>
          <u xml:id="i-44cb5d78018fd5a4-124" next="i-44cb5d78018fd5a4-126" who="Q5952656">
            <seg xml:id="i-6zKjvibZh2urWRvnkuen5j">
              Herr talman! Den nya sexualbrottslagstiftningen innebar förmodligen
              en av de största, och absolut en av de mest uppmärksammade, lagändringarna
              under Thomas Bodströms tid som justitieminister. Det är klart
              att man blir förvånad när han nu två år senare själv är missnöjd
              med den lag som stiftades. I dag får vi till och med höra att
              han redan från början visste att lagändringarna förmodligen inte
              skulle räcka till.
            </seg>
          </u>
          <u xml:id="i-44cb5d78018fd5a4-125" prev="i-44cb5d78018fd5a4-124" who="Q5952656">
            <seg xml:id="i-LhoE3xAgC8BjDs9B86v2xg">
              Man kan fundera över varför det inte stiftades en bättre lag
              från början. Till exempel hade, precis som Inger Davidson tog
              upp, Sexualbrottskommittén och Lagrådet stött en ändring av begreppet
              hjälplöst tillstånd så att även en särskilt utsatt situation skulle
              ingå i det begreppet. Vi i Centerpartiet yrkade på det och reserverade
              oss, men tyvärr ville inte den dåvarande majoriteten i riksdagen
              stödja detta förslag.
            </seg>
          </u>
          <u xml:id="i-44cb5d78018fd5a4-126" prev="i-44cb5d78018fd5a4-124" who="Q5952656">
            <seg xml:id="i-GoN4qaTTyLMGtLzoXdMpxx">
              Vi yrkade också på att samtyckeskrav skulle införas i lagstiftningen
              och reserverade oss för detta. Detta står vi fortfarande bakom,
              och vi vill fortfarande ha den utredning som då till exempel Socialdemokraterna
              inte ville ha. Det är glädjande om Thomas Bodström och Socialdemokraterna
              nu ändrat sig. Jag kommer att arbeta för att en sådan utredning
              ska tillsättas.
            </seg>
          </u>
          <note type="speaker" xml:id="i-41vKD28PWU8u5V5gUd2beJ">
            Anf. 21 Justitieminister BEATRICE ASK (m):
          </note>
          <u xml:id="i-44cb5d78018fd5a4-127" next="i-44cb5d78018fd5a4-134" who="Q297850">
            <seg xml:id="i-C7xrKrKZ1QoFJPU3kvj89Y">
              Herr talman! Vi är allihop helt överens om att lagen måste utvärderas.
              Jag kan hålla med Thomas Bodström om att det vore konstigt om
              det inte i något hörn blev problem när man gör en så omfattande
              förändring med så många delmoment. Så är det.
            </seg>
          </u>
          <u xml:id="i-44cb5d78018fd5a4-128" prev="i-44cb5d78018fd5a4-127" who="Q297850">
            <seg xml:id="i-v7TvBcbmkfeKkNaiVnTa3">
              Det är också så att frågan om hjälplöst tillstånd och samtycke
              var något som vi diskuterade mycket i riksdagen. Det finns tyvärr
              ingen HD-prövning av detta med hjälplöst tillstånd sedan lagen
              ändrades, vilket är en brist. Men i många andra avseenden har
              HD varit inne, även om det är relativt få domar.
            </seg>
          </u>
          <u xml:id="i-44cb5d78018fd5a4-129" prev="i-44cb5d78018fd5a4-127" who="Q297850">
            <seg xml:id="i-Tmh9cEC3mE72vV7AgUGa3T">
              Det är alldeles riktigt att Moderaterna krävde en utvärdering
              efter två år, och jag tycker fortfarande att det är rätt. Därför
              är jag väldigt glad över det omfattande arbete som Utvecklingscentrum
              i Göteborg har satt i gång. Trots att man inte har HD-beslut i
              frågorna håller man på med ett omfattande arbete. Den senaste
              rapporten kom i juni jag följer dem ganska noga. Där har man gått
              igenom flera hundra domar på lägre instans för att se hur de är
              utformade och vad som har och inte har hänt, och där drar man
              slutsatser.
            </seg>
          </u>
          <u xml:id="i-44cb5d78018fd5a4-130" prev="i-44cb5d78018fd5a4-127" who="Q297850">
            <seg xml:id="i-DcC9y6w7uug2oCZRBNiUMq">
              Avsikten med det omfattande arbete som man gör inom åklagarämbetet
              i Göteborg är att man ska hålla ett seminarium om forskningsresultaten
              i höst. Det tycker jag blir ett väldigt viktigt seminarium. Man
              kommer där att kunna se domstolarnas prövning i olika fall, deras
              riktning, styrka och svagheter i olika delar. Det seminariet och
              utfallet av det arbetet blir avgörande för hur man utformar utvärderingen
              i sak.
            </seg>
          </u>
          <u xml:id="i-44cb5d78018fd5a4-131" prev="i-44cb5d78018fd5a4-127" who="Q297850">
            <seg xml:id="i-DrfFmJLXsi9mjWafWQUncK">
              Några slutsatser har man redan dragit av arbetet. En del är inga
              nyheter. Ett stort antal våldtäktsanmälningar ogillas. Ett stort
              antal av de fall där åtal väckts för våldtäkt mot barn har bedömts
              som sexuellt utnyttjande av barn. De flesta ogillade åtalspunkter
              har berott på bristande bevisning. Det är svårt när ord står mot
              ord. Det är ganska självklara slutsatser man drar.
            </seg>
          </u>
          <u xml:id="i-44cb5d78018fd5a4-132" prev="i-44cb5d78018fd5a4-127" who="Q297850">
            <seg xml:id="i-Ksy1RUMLTFHTKZRUxFX1Sr">
              Men det finns också i analyserna en hel del intressanta synpunkter,
              tycker jag. Man har haft svårigheter att använda lagstiftningen
              på det sätt som vi tänkte i riksdagen. Vi kände också en del problem
              i diskussionen. Mitt besked är att jag står fast vid att man måste
              börja utvärdera lagen så snabbt som möjligt. Jag tycker att den
              princip man har är riktig: Man måste invänta HD-domar och annat
              innan man gör en omfattande översyn.
            </seg>
          </u>
          <u xml:id="i-44cb5d78018fd5a4-133" prev="i-44cb5d78018fd5a4-127" who="Q297850">
            <seg xml:id="i-7LWJvMEqWqvaLXMJxRuTE8">
              Nu har man inte enbart väntat på det, utan det har satts i gång
              ett gediget och seriöst arbete där man i särskild ordning tittar
              på bedömningar tidigare. Vi får ett väldigt bra underlag som ett
              första steg i en utvärdering. Det är ett arbete som är mycket
              bra. Det kommer också att användas, och syftet med en del av det
              arbete som har bedrivits i Göteborg har varit att ge åklagarna
              bättre kunskaper om hur man ska arbeta för att använda lagen korrekt,
              men också att få lite mer enhetliga bedömningar av hur man drar
              gränserna.
            </seg>
          </u>
          <u xml:id="i-44cb5d78018fd5a4-134" prev="i-44cb5d78018fd5a4-127" who="Q297850">
            <seg xml:id="i-TgkgD3wsjPSy4E3NDJRD34">
              Det kommer att bli ett seminarium i höst. Det finns två väldigt
              intressanta rapporter som jag hoppas att ledamöterna har tagit
              del av redan. Det finns alla möjligheter att ta del av det analysarbete
              som pågår och redan är i gång. Det får naturligtvis vara avstampet
              för det arbete som måste ske på departementsnivå.
            </seg>
          </u>
          <note type="speaker" xml:id="i-7x9dPr421vHKgxjZKwE7AE">
            Anf. 22 THOMAS BODSTRÖM (s):
          </note>
          <u xml:id="i-44cb5d78018fd5a4-135" next="i-44cb5d78018fd5a4-144" who="Q3141607">
            <seg xml:id="i-PTe6CKAEGAWTV24W5K61MZ">
              Herr talman! Nu gäller det att jag inte framstår som oförskämd
              mot Inger Davidson och Johan Linander. Ni måste ändå känna till
              att det inte på något sätt var möjligt att 2004/05 införa en lag
              om hjälplöst tillstånd eller samtycke. Det vet ni. Det vi kunde
              ha gjort var naturligtvis att avbryta hela lagstiftningsarbetet
              och sätta i gång att utvärdera bland annat frågan om samtycke
              igen. Det hade vi kunnat göra. Vad hade resultatet blivit då?
              Det hade blivit så att vi i augusti 2007 ännu inte haft någon
              lag. Det hade blivit resultatet, Johan Linander.
            </seg>
          </u>
          <u xml:id="i-44cb5d78018fd5a4-136" prev="i-44cb5d78018fd5a4-135" who="Q3141607">
            <seg xml:id="i-MVqWVtDLhqzh8jJa5LD1sc">
              Johan Linander och Inger Davidson vet att det inte fanns några
              färdiga utredningsförslag. Det som fanns om bland annat samtycke
              var en enig sexualbrottskommitté, där Centerpartiet direkt hade
              tagit avstånd från idén om samtycke. När ni säger att det här
              borde genomföras är det inte sant. Det ni säger är egentligen
              att det här borde ha stannats av och i stället börjat utredas
              på nytt, trots att det tagit flera år. Det är verkligheten. Det
              är sanningen. Så fungerar det. Plocka annars fram de färdiga lagförslag
              som i så fall skulle finnas på riksdagens bord. Då menar jag inte
              något yttrande från Lagrådet, utan en ordentlig utredning. Men
              någon sådan fanns det alltså inte, och det vet ni om.
            </seg>
          </u>
          <u xml:id="i-44cb5d78018fd5a4-137" prev="i-44cb5d78018fd5a4-135" who="Q3141607">
            <seg xml:id="i-RCAMYwBJ4qJLBW5cm7dmBT">
              Däremot är det förstås bra att Centerpartiet och Kristdemokraterna
              stöder Socialdemokraterna i vår vilja att göra utvärderingen.
              Det kommer att sätta ett väldigt starkt tryck.
            </seg>
          </u>
          <u xml:id="i-44cb5d78018fd5a4-138" prev="i-44cb5d78018fd5a4-135" who="Q3141607">
            <seg xml:id="i-GGjsfCKcp1sRzut5oLmzt2">
              Det vore bra om inte justitieministern pratade under mitt anförande.
              Det blir så svårt då. Chansen kommer sedan!
            </seg>
          </u>
          <u xml:id="i-44cb5d78018fd5a4-139" prev="i-44cb5d78018fd5a4-135" who="Q3141607">
            <seg xml:id="i-AfnRgySUDZwaPsZ72R8zYt">
              Det kommer som sagt naturligtvis att sätta ett hårdare tryck,
              och vi kommer att få utvärderingen. Jag är tacksam för det.
            </seg>
          </u>
          <u xml:id="i-44cb5d78018fd5a4-140" prev="i-44cb5d78018fd5a4-135" who="Q3141607">
            <seg xml:id="i-FbfQNUDKGTHtVF2NHYZeAJ">
              Lagstiftningen är en ständigt pågående process. Det är inte så
              att vi tycker att lagen är dålig. Vi tycker att en lagstiftning
              alltid kan bli ännu bättre. Det var också så vi arbetade under
              den socialdemokratiska regeringen. Vi lutade oss inte tillbaka,
              utan fortsatte hela tiden arbetet. Vi blev till och med KU-anmälda
              av borgerliga ledamöter för att vi genomförde så mycket, för att
              vi hade detta lagstiftningsarbete så högt på agendan.
            </seg>
          </u>
          <u xml:id="i-44cb5d78018fd5a4-141" prev="i-44cb5d78018fd5a4-135" who="Q3141607">
            <seg xml:id="i-VZxMP1b1E2o9qwGZ2Hrpd2">
              Vi visste redan då att vissa frågor skulle dyka upp. Vi sade
              redan då att frågorna om samtycke och hjälplöst tillstånd, som
              fanns för diskussion, borde utvärderas så fort som möjligt. Det
              är faktiskt så att vissa frågor redan har blivit föremål för prövning
              i Högsta domstolen. Vi har fått den sämsta tänkbara utvecklingen,
              nämligen att Högsta domstolen internt inte är överens om hur det
              ska dömas.
            </seg>
          </u>
          <u xml:id="i-44cb5d78018fd5a4-142" prev="i-44cb5d78018fd5a4-135" who="Q3141607">
            <seg xml:id="i-P2UUYvPcn3aj4cK97rVChb">
              En högsta domstol är alltså inte överens om hur bland annat frågan
              om ålder ska bedömas vid gränsen för våldtäkt och sexuellt utnyttjande.
              Det är naturligtvis en fullständigt oacceptabel utveckling, och
              bara detta faktum är tillräckligt för att sätta i gång utvärderingsarbetet.
            </seg>
          </u>
          <u xml:id="i-44cb5d78018fd5a4-143" prev="i-44cb5d78018fd5a4-135" who="Q3141607">
            <seg xml:id="i-VWA6GCBZbzbBrWHrvMxTi4">
              Då ska vi komma ihåg att på samma sätt som en utredning 2005
              hade tagit ett par tre år att omsätta i lagstiftning, kommer arbetet
              på ett departement med att få fram klara direktiv att ta minst
              hela hösten, om vi sätter i gång nu i eftermiddag. Någon gång
              framåt november december kan man kanske påbörja arbetet, och då
              ligger det ett och ett halvt år framåt. Sedan ska det remissbehandlas
              och omvandlas till lagrådsremisser, och så ska det riksdagsbehandlas.
            </seg>
          </u>
          <u xml:id="i-44cb5d78018fd5a4-144" prev="i-44cb5d78018fd5a4-135" who="Q3141607">
            <seg xml:id="i-QcewHwUmdRzFoHYAnpvRLC">
              Om vi börjar nu kan en förändring av lagstiftningen alltså ske
              tidigast 2010, troligen 2011. Det är inte så kort tid, Beatrice
              Ask, om man börjar nu. Det enda vi vill är: Sätt i gång den här
              utvärderingen där är vi överens, och det är det som är det allra
              viktigaste så kommer vi att kunna följa frågan och förhoppningsvis
              få tillbaka den enighet som vi faktiskt hade tidigare! Det är
              mycket värt, inte minst för de unga kvinnor som utsätts för det
              här.
            </seg>
          </u>
          <note type="speaker" xml:id="i-EqjvQ58vbtkaSvESGPvc9w">
            Anf. 23 INGER DAVIDSON (kd):
          </note>
          <u xml:id="i-44cb5d78018fd5a4-145" next="i-44cb5d78018fd5a4-149" who="Q4944305">
            <seg xml:id="i-84bg1r4LNYB6osXmJox3Pc">
              Herr talman! Jag har väldigt svårt att ta Thomas Bodströms uppskruvade
              tonläge på allvar. Jag minns att det var lika uppskruvat när vi
              hade diskussionen om just den fråga som jag har koncentrerat mig
              på här, nämligen hjälplöst tillstånd i förhållande till en särskilt
              utsatt situation, och då var det till försvar för ett hjälplöst
              tillstånd.
            </seg>
          </u>
          <u xml:id="i-44cb5d78018fd5a4-146" prev="i-44cb5d78018fd5a4-145" who="Q4944305">
            <seg xml:id="i-XZRuYxj8nZeVpUK6qt6Ycs">
              Jag vet också att ärenden behöver beredas, och det vi krävde
              från Kristdemokraterna i vår motion var just att man skulle sätta
              i gång en beredning så att man kunde sätta i gång detta arbete.
            </seg>
          </u>
          <u xml:id="i-44cb5d78018fd5a4-147" prev="i-44cb5d78018fd5a4-145" who="Q4944305">
            <seg xml:id="i-CxLh9n89KWBg9TEJt4huWr">
              Det som Thomas Bodström nu kräver att Beatrice Ask ska göra snabbt
              kunde ha satts i gång redan då. Inte hade vi behövt skjuta upp
              hela sexualbrottslagstiftningen, för precis som du säger finns
              där en hel del bra förslag, som har lett till resultat. Men det
              finns också rejäla luckor som hade behövt täppas till redan då
              och som man kunde ha satt i gång att arbeta med.
            </seg>
          </u>
          <u xml:id="i-44cb5d78018fd5a4-148" prev="i-44cb5d78018fd5a4-145" who="Q4944305">
            <seg xml:id="i-Rw9bNzayfcyvyig4qhwUGA">
              Europakommissionen krävde att vi skulle göra det, men i regeringens
              proposition lades ansvaret på de dömande instanserna, att de skulle
              genomföra Europakommissionens förslag utifrån den här otydliga
              lagstiftningen. Det kan vi inte kräva att de ska göra, för de
              följer Sveriges rikes lag.
            </seg>
          </u>
          <u xml:id="i-44cb5d78018fd5a4-149" prev="i-44cb5d78018fd5a4-145" who="Q4944305">
            <seg xml:id="i-LdvugAS1qpywg1AAXnHNi8">
              Jag är i alla fall glad att jag har fått ett tydligare besked
              i dag. Det är lite skillnad på att säga under mandatperioden och
              att säga så snabbt som möjligt. Det gläder mig, likaså att det
              här arbetet ses som ett underlag inför utvärderingen av det som
              nu pågår. Jag har inte haft det riktigt klart för mig ännu att
              det har syftat till att leda till den utvärdering som vi kräver.
              Därför vill jag tacka Beatrice Ask för det svaret. Vi kommer väl
              att få hjälpas åt på något sätt med att få den här lagstiftningen
              genomförd.
            </seg>
          </u>
          <note type="speaker" xml:id="i-KobsmV78LQGABC3F3h7qiU">
            Anf. 24 JOHAN LINANDER (c):
          </note>
          <u xml:id="i-44cb5d78018fd5a4-150" next="i-44cb5d78018fd5a4-152" who="Q5952656">
            <seg xml:id="i-7ECycVKqPGZZCTGHamvqMh">
              Herr talman! Jag är överens med Thomas Bodström om teorin. Nu
              stämmer det. Samtyckeskravet kunde inte införas direkt i lagstiftningen
              2005. Det var därför vi inte reserverade oss för det utan reserverade
              oss för att en utredning om samtyckeskravet i lagstiftningen skulle
              tillsättas.
            </seg>
          </u>
          <u xml:id="i-44cb5d78018fd5a4-151" prev="i-44cb5d78018fd5a4-150" who="Q5952656">
            <seg xml:id="i-LQ8tAHiQyGHw6Up7ZBWzDL">
              Däremot hade Sexualbrottskommittén redan tagit upp begreppet
              särskilt utsatt situation som ett tillägg i paragrafen om hjälplöst
              tillstånd. Det stödde Lagrådet, men Socialdemokraterna sade nej.
              Så var det eller hur?
            </seg>
          </u>
          <u xml:id="i-44cb5d78018fd5a4-152" prev="i-44cb5d78018fd5a4-150" who="Q5952656">
            <seg xml:id="i-N2cqFEkKxZY5JVaBpoXCJY">
              Visst var det så att vår representant i Sexualbrottskommittén
              inte stod bakom ett samtyckeskrav, men fram till behandlingen
              av propositionen hade vi som parti ändrat åsikt. Jag tycker att
              man kan stå för det. Den som har följt den förre justitieministerns
              förändring i åsikter sedan han var justitieminister kan förstå
              att man kan ändra sig i många frågor.
            </seg>
          </u>
          <note type="speaker" xml:id="i-8uuuK2UT7TGRoHLxzSeXp8">
            Anf. 25 Justitieminister BEATRICE ASK (m):
          </note>
          <u xml:id="i-44cb5d78018fd5a4-153" next="i-44cb5d78018fd5a4-158" who="Q297850">
            <seg xml:id="i-LjrV5zfJZdzUnxaxfZf2s">
              Herr talman! Den relativt nya lagstiftning som vi ska se över
              är väsentlig, och det finns många frågetecken, som debatten har
              visat. Svårigheterna ligger väldigt ofta i bevisningen men också,
              som man hör i diskussionerna och läser i rapporter, i attityder
              och annat.
            </seg>
          </u>
          <u xml:id="i-44cb5d78018fd5a4-154" prev="i-44cb5d78018fd5a4-153" who="Q297850">
            <seg xml:id="i-X6EzcHe73JhBJPTBB6nntZ">
              Jag vill passa på att säga att regeringen inte sitter och sover
              i väntan på att domstolarna ska fatta beslut, utan vi gör en hel
              del saker samtidigt för att förstärka insatserna mot den här typen
              av brottslighet.
            </seg>
          </u>
          <u xml:id="i-44cb5d78018fd5a4-155" prev="i-44cb5d78018fd5a4-153" who="Q297850">
            <seg xml:id="i-K4DWrdx2V3k2eMiZda2CZZ">
              Vi har gett uppdrag till Nationellt centrum för kunskap om mäns
              våld mot kvinnor i Uppsala att ta fram riktlinjer för sjukvården
              för att kunna möta dessa brottsoffer, inte minst de unga flickorna,
              för att kunna ta rätt prover och annat. Den här typen av särskilda
              mottagningar finns inte överallt. Om man kommer till sjukstugan
              i Sveg är jag inte säker på att de riktigt vet vad de ska göra.
              Men här försöker vi förbättra det hela.
            </seg>
          </u>
          <u xml:id="i-44cb5d78018fd5a4-156" prev="i-44cb5d78018fd5a4-153" who="Q297850">
            <seg xml:id="i-CcVBZL4Qkxu2MyKAM9cGY9">
              Vi har gett ett uppdrag till Brottsoffermyndigheten att ta fram
              utbildning och att tillsammans med myndigheterna genomföra utbildning
              för poliser, åklagare och domstolar. I de här debatterna tycker
              man ofta att dessa inte verkar förstå hur brottsoffren känner
              sig, ställer konstiga frågor och så vidare. Här försöker vi höja
              kompetensen och medvetenheten om hur man agerar på bästa sätt
              och sprida kunskaper från till exempel den typ av utvärdering
              som Utvecklingscentrum i Göteborg gör.
            </seg>
          </u>
          <u xml:id="i-44cb5d78018fd5a4-157" prev="i-44cb5d78018fd5a4-153" who="Q297850">
            <seg xml:id="i-6A9U7jPY4UXPjW4SnAxdjE">
              Vi har bett att polisen ska säkerställa att varje polismyndighet
              har särskild kompetens för just hantering av mäns våld mot kvinnor
              och för den här typen av brott mot unga kvinnor som det ofta handlar
              om. Vi har också krävt att de ska ge brottsoffer ett bättre bemötande.
              Vi har krävt att åklagarna ska redovisa vad man nu har gjort för
              att tillämpa den nya lagen och hur man arbetar för att vidareutveckla
              åklagares och den övriga personalens kompetens när det gäller
              de här frågorna. Domstolarna har också fått återrapporteringskrav
              i enlighet med detta.
            </seg>
          </u>
          <u xml:id="i-44cb5d78018fd5a4-158" prev="i-44cb5d78018fd5a4-153" who="Q297850">
            <seg xml:id="i-CEwZq6iMGuRmVpNJzospAZ">
              Regeringen försöker på bästa sätt se till att fullfölja medvetenheten
              om riksdagens vilja och bestämda ambition att vi ska få en bättre
              tingens ordning än den vi har i dag. Det tillsammans med att vi
              här i riksdagen så småningom på förslag kan skruva till en del
              luckor som kan finnas i den nuvarande sexualbrottslagstiftningen
              tror jag kommer att vara mycket välkommet därute bland de många
              människorna, där så otroligt många offer för sexualbrott trots
              allt finns.
            </seg>
          </u>
          <note type="speaker" xml:id="i-GAoAnUUegv52XAi2F7vH5Q">
            Anf. 26 THOMAS BODSTRÖM (s):
          </note>
          <u xml:id="i-44cb5d78018fd5a4-159" next="i-44cb5d78018fd5a4-165" who="Q3141607">
            <seg xml:id="i-L6Qseu7jwQkeq9WwUTaMW5">
              Herr talman! Tycker ni att det var att ta i så mycket? Det var
              inte så farligt. Jag har i alla fall inget emot det som ni sade
              till mig. Vi måste kunna ha en diskussion om de här sakerna, och
              så länge vi har det på en saklig nivå tycker jag att det är bra.
            </seg>
          </u>
          <u xml:id="i-44cb5d78018fd5a4-160" prev="i-44cb5d78018fd5a4-159" who="Q3141607">
            <seg xml:id="i-UmBRxFLpvzq7hHVH9gKRZQ">
              Det var också väldigt välkommet att Inger Davidson nu sade att
              det borde ha utretts. Så har det inte uttryckts de senaste veckorna,
              utan då har det låtit som att det borde ha införts. Där har vi
              en klar och tydlig skillnad, som är positiv.
            </seg>
          </u>
          <u xml:id="i-44cb5d78018fd5a4-161" prev="i-44cb5d78018fd5a4-159" who="Q3141607">
            <seg xml:id="i-H2Ec1Ff9c4PdNT3rC2N7ra">
              Man kan naturligtvis ha synpunkter på att det borde ha utretts
              då. Anledningen till att vi inte ville göra det då var att lagen
              var alldeles färsk. Men vi sade också redan då att den borde utvärderas
              så fort som möjligt. Det var också något som Moderaterna sade.
              Det var därför vi under förra året sade att det arbetet skulle
              påbörjas någon gång under 20062007, för vi visste att några HD-domar
              då borde ha kommit, precis som är fallet i dag.
            </seg>
          </u>
          <u xml:id="i-44cb5d78018fd5a4-162" prev="i-44cb5d78018fd5a4-159" who="Q3141607">
            <seg xml:id="i-WT9nFLimqNNWBYcFTbzLjq">
              När det gäller frågan om samtycke var alla partier överens om
              att det inte borde införas, bland annat därför att man hade jämfört
              med andra länder och kunnat konstatera att inte fler fällande
              domar hade presenterats där än i länder som inte hade det.
            </seg>
          </u>
          <u xml:id="i-44cb5d78018fd5a4-163" prev="i-44cb5d78018fd5a4-159" who="Q3141607">
            <seg xml:id="i-VAoVTT98g9rqFe3g3Y38B2">
              Jag känner en stor tveksamhet till samtycke. Det som är viktigt
              att komma ihåg är att om vi ska få bort frågorna kring kvinnan,
              frågorna om kvinnans klädsel och tidigare sexualvanor och sådant,
              ska vi tänka oss noga för innan vi inför en lagstiftning som bygger
              på samtycke. Det är nämligen då som precis de frågorna kommer
              att ställas, om det fanns samtycke eller inte.
            </seg>
          </u>
          <u xml:id="i-44cb5d78018fd5a4-164" prev="i-44cb5d78018fd5a4-159" who="Q3141607">
            <seg xml:id="i-NTudipYeqxyAc8mRFtLMWy">
              Men det tidigare ställningstagandet innebär inte att vi inte
              bör utvärdera det här. Även om vi i alla sju partier var överens
              om det då kan det komma fram fördelar i den här utvärderingen
              som inte kom fram tidigare. Det är därför som det är så viktigt
              att vi får den här utvärderingen. Då får vi se om vi kommer fram
              till en annan slutsats.
            </seg>
          </u>
          <u xml:id="i-44cb5d78018fd5a4-165" prev="i-44cb5d78018fd5a4-159" who="Q3141607">
            <seg xml:id="i-Uv8rd7ugVeJZLYymZDuyvU">
              Där finns samtycke, där finns hjälplöst tillstånd och där finns
              åldersfrågan, och det är hög tid att vi får i gång det här arbetet.
              Det ligger ändå flera år fram i tiden att vi får en förändring.
              Det hindrar inte att man påbörjar ett utredningsarbete och sedan
              plockar in domarna allteftersom de kommer. Det skulle inte på
              något sätt förhindra utredningsarbetet. Sätt i gång nu, så kommer
              de domar som ännu inte har avkunnats att finnas med i underlaget
              för utredningen!
            </seg>
          </u>
          <note xml:id="i-TazLFSQsUWeDEyfqmFaVGN">
            Överläggningen var härmed avslutad.
          </note>
          <note xml:id="i-65MTJFi1t2ZnMPMHWQPM5s">
            15 § Svar på interpellation 2006/07:656 om Prümfördraget
          </note>
          <note type="speaker" xml:id="i-BR4RYnrzhJWrH9APRgnwZw">
            Anf. 27 Justitieminister BEATRICE ASK (m):
          </note>
          <u xml:id="i-44cb5d78018fd5a4-166" next="i-44cb5d78018fd5a4-171" who="Q297850">
            <seg xml:id="i-TGJZVpaxhDEPxQFHTbZoZG">
              Herr talman! Thomas Bodström har frågat mig hur långt jag är
              beredd att gå vad gäller överlämnande av myndighetsutövning till
              annat EU-land.
            </seg>
          </u>
          <u xml:id="i-4pcJ59upRMYk41UMUEf3Tu" prev="i-44cb5d78018fd5a4-166" who="Q297850">
            <seg xml:id="i-WSiYbiLaFCCkojbWzDqpmG">
              Bakgrunden är att EU:s medlemsstater vid ministermötet den 1213
              juni i år nådde en politisk överenskommelse avseende ett förslag
              till rådsbeslut om fördjupat brottsbekämpande samarbete. Rådsbeslutet
              innebär att delar av det så kallade Prümfördraget integreras i
              EU:s rättsordning.
            </seg>
          </u>
          <u xml:id="i-44cb5d78018fd5a4-167" prev="i-44cb5d78018fd5a4-166" who="Q297850">
            <seg xml:id="i-FKZMeAEuaLEju46jzY58ed">
              Artikel 17 i rådsbeslutet reglerar möjligheten för en medlemsstat
              att begära assistans från andra medlemsstater för att genomföra
              gemensamma insatser, exempelvis genom att inrätta gemensamma patruller.
              Artikeln är alltså frivillig. Det är upp till varje medlemsstat
              att bestämma om man vill utnyttja artikeln och hur i så fall förutsättningarna
              ska utformas.
            </seg>
          </u>
          <u xml:id="i-44cb5d78018fd5a4-168" prev="i-44cb5d78018fd5a4-166" who="Q297850">
            <seg xml:id="i-97PwiW2VgJtMVvR7dmtvbz">
              Jag ser stora fördelar med att införa möjligheten för Sverige
              att vid behov begära hjälp från en annan medlemsstats brottsbekämpande
              myndigheter.
            </seg>
          </u>
          <u xml:id="i-2N6fpihRLCV1ZmTMnGrgYf" prev="i-44cb5d78018fd5a4-166" who="Q297850">
            <seg xml:id="i-Aqgd1t5V62xfnELbt7AToF">
              Redan i december 2004 föreslog Rikspolisstyrelsen ändringar i
              lagen om internationellt polisiärt samarbete. Det förslaget innebär
              bland annat en möjlighet för andra nordiska poliser att tjänstgöra
              tillsammans med svenska poliser.
            </seg>
          </u>
          <u xml:id="i-44cb5d78018fd5a4-169" prev="i-44cb5d78018fd5a4-166" who="Q297850">
            <seg xml:id="i-AvoXX47TdePFkcyfCM5CEP">
              Artikel 17 ger medlemsstater som så önskar och vars lagstiftning
              tillåter detta möjlighet att på sitt territorium låta en annan
              medlemsstats tjänstemän utöva befogenheter under sitt eget lands
              lagstiftning. För min del kan jag inte tänka mig en sådan ordning.
              Däremot finns det inget som hindrar att andra medlemsstater som
              så önskar tillämpar ordningen sinsemellan. Mot denna bakgrund
              kunde Sverige gå med på den politiska överenskommelsen i juni.
            </seg>
          </u>
          <u xml:id="i-44cb5d78018fd5a4-170" prev="i-44cb5d78018fd5a4-166" who="Q297850">
            <seg xml:id="i-4uzjnTp4AbzKHFJjhAidEN">
              Jag kommer att verka för att vi i Sverige ger myndigheter möjlighet
              att under vissa förhållanden begära hjälp från utländska kolleger.
              Det måste ske på ett sätt som innebär att svenska myndigheter
              alltid har kontroll över den gemensamma insatsen. Detta kan uppnås
              om regelverket utformas så att utländska tjänstemän som deltar
              i en gemensam insats lyder under svensk lag och står under svensk
              myndighets ledning. Jag anser att en utländsk tjänsteman alltid
              ska tjänstgöra tillsammans med en svensk tjänsteman. Dessutom
              är jag av den uppfattningen att det alltid ska vara en svensk
              tjänsteman som för befälet vid en sådan gemensam tjänstgöring.
            </seg>
          </u>
          <u xml:id="i-44cb5d78018fd5a4-171" prev="i-44cb5d78018fd5a4-166" who="Q297850">
            <seg xml:id="i-DHRuaN2pyaYTWzyPSVRKig">
              Jag avser att återkomma till riksdagen med ett lagförslag i den
              här frågan.
            </seg>
          </u>
          <note type="speaker" xml:id="i-4eJFMVSPiiyW5AcssGcf2n">
            Anf. 28 THOMAS BODSTRÖM (s):
          </note>
          <u xml:id="i-44cb5d78018fd5a4-172" next="i-44cb5d78018fd5a4-177" who="Q3141607">
            <seg xml:id="i-9nrbwTWoKMTbasRrTEGy1i">
              Herr talman! Brottsligheten blir alltmer internationell. Det
              är inte särskilt överraskande. Man ska inte heller vara alltför
              drastisk i kommentarerna om det. Det är helt naturligt allt annat
              blir ju mer internationellt. Vi reser mycket mer. Vi handlar mer.
              Våra ungdomar reser jorden runt i en helt annan omfattning än
              jag, Johan Linander och andra i vår generation gjorde när vi var
              i åldrarna 1520 år.
            </seg>
          </u>
          <u xml:id="i-44cb5d78018fd5a4-173" prev="i-44cb5d78018fd5a4-172" who="Q3141607">
            <seg xml:id="i-YFnPQoiyDbT4tdCJYVncF8">
              Att vi blir mer internationella är naturligtvis positivt. Men
              att också brottsligheten blir mer internationell gör att vi måste
              arbeta på ett helt annat sätt. Det krävs mer internationellt samarbete.
            </seg>
          </u>
          <u xml:id="i-44cb5d78018fd5a4-174" prev="i-44cb5d78018fd5a4-172" who="Q3141607">
            <seg xml:id="i-UC5TJkjhV5rndCRxduVHHq">
              Det är viktigt att komma ihåg att det i dag är fullt möjligt
              för utländsk polis att på olika sätt vara verksam i Sverige enligt
              vissa regler. Jag kan försäkra att det i dag, när vi har den här
              debatten, finns utländsk polis på svensk mark, på samma sätt som
              det finns svensk polis i andra länder. Många blir förvånade över
              det, men detta är fullt möjligt och lagligt i dag. Det är så vi
              arbetar. Det märks kanske mer på fotbollsevenemang. Då ser vi
              dessa poliser. Men de finns och arbetar här, och det är oerhört
              viktigt för brottsbekämpningen. De är med vid förhör. De leder
              inte förhören, men de kan vara med och säga vilka frågor som de
              vill ska ställas och komma med råd och tips.
            </seg>
          </u>
          <u xml:id="i-44cb5d78018fd5a4-175" prev="i-44cb5d78018fd5a4-172" who="Q3141607">
            <seg xml:id="i-MrKTXmxHa332cXvoDyehfb">
              Informationsutbyte är utomordentligt viktigt. Allt detta är sådant
              som vi socialdemokrater bejakar, men vi har en väldigt viktig
              gräns. Vi vill inte släppa kontrollen. Vi vill inte att utländsk
              polis ska agera självständigt i Sverige. Där vill vi att gränsen
              ska gå.
            </seg>
          </u>
          <u xml:id="i-44cb5d78018fd5a4-176" prev="i-44cb5d78018fd5a4-172" who="Q3141607">
            <seg xml:id="i-99fikZCVWKGZ4Ccnzqrumh">
              I det förslag som det i och för sig var frivilligt att ansluta
              sig till fanns det med en tolkning som innebar att man kunde verka
              på egen hand med förhör, ingripanden och så vidare, och det anser
              vi är att gå för långt. Vi ska i stället utveckla det samarbete
              som finns i dag. Vi vill därför att regeringen tydligare än hittills
              i information till EU-nämnden och justitieutskottet klart och
              tydligt framhåller att det aldrig någonsin får bli fråga om att
              utländsk polis får arbeta självständigt i Sverige. Vi ska inte
              ha den ordningen.
            </seg>
          </u>
          <u xml:id="i-44cb5d78018fd5a4-177" prev="i-44cb5d78018fd5a4-172" who="Q3141607">
            <seg xml:id="i-NJVYrcov3wib9qsRdTcnmA">
              Vi ska fortsätta samarbetet, men vi ska behålla kontrollen över
              varje enskild åtgärd som polisen vidtar här i landet. På det sättet
              kan vi få största möjliga effektivitet kombinerat med att man
              undviker misstag och stärker rättssäkerheten för den enskilde.
            </seg>
          </u>
          <note type="speaker" xml:id="i-DFXq57kBruEzHCNbshLEFT">
            Anf. 29 Justitieminister BEATRICE ASK (m):
          </note>
          <u xml:id="i-44cb5d78018fd5a4-178" next="i-44cb5d78018fd5a4-184" who="Q297850">
            <seg xml:id="i-2GJUmrBwva7WvHRNpiuqcV">
              Herr talman! Jag undrar om man kan bli mycket tydligare än jag
              försökte vara i mitt svar. Det förslag som vi kommer att lämna
              till riksdagen kommer att handla om att det ska finnas en möjlighet
              att begära assistans utifrån, men man ska då stå under svensk
              lag, under svenskt befäl och delta i en insats tillsammans med
              svenska tjänstemän. Det är tydligt vad som menas med detta, men
              det är klart att det hela blir ännu tydligare när vi har texterna
              framme.
            </seg>
          </u>
          <u xml:id="i-44cb5d78018fd5a4-179" prev="i-44cb5d78018fd5a4-178" who="Q297850">
            <seg xml:id="i-RS5t6MFDBpyKBQgryGKPrw">
              Det är en väldig oreda i den socialdemokratiska inställningen.
              Precis som Thomas Bodström säger finns det redan i dag överenskommelser
              och regler som gör att utländska tjänstemän kan utföra olika uppgifter
              i Sverige utan att stå under svenskt befäl. Man kan agera på flera
              olika sätt. Vi har överenskommelsen vid Öresundsförbindelsen också.
              Där agerar man självständigt, utan ledning av svensk polis.
            </seg>
          </u>
          <u xml:id="i-44cb5d78018fd5a4-180" prev="i-44cb5d78018fd5a4-178" who="Q297850">
            <seg xml:id="i-T7HQH2vkHBk6DwGQNnziDL">
              Detta handlar om en annan typ av överlåtelse av myndighetsutövning
              än den som vi har erfarenhet av. Där tycker jag inte att man ska
              ge utländsk polis mer befogenheter. Jag tycker att man då ska
              agera under svensk ledning. Det var precis så den svenska polisen
              gjorde i Tyskland under fotbolls-VM. Vi skickade ett antal poliser
              som arbetade där nere. De agerade relativt självständigt och kunde
              göra det, och vi tycker att vi skulle kunna ha nytta av att göra
              på det sättet vid en del större evenemang här. Jag tror att det
              vore väldigt bra.
            </seg>
          </u>
          <u xml:id="i-44cb5d78018fd5a4-181" prev="i-44cb5d78018fd5a4-178" who="Q297850">
            <seg xml:id="i-XP6dR2SL3x4Xj2TGCjQ9rt">
              Det är svårt att vara tydligare än så. Jag förstår att detta
              är en fråga som är väldigt svår för Socialdemokraterna. Jag är
              glad att man ägnar den mycket tid och intresse, för det är naturligtvis
              väldigt viktigt att man funderar över vilken avvägning man gör
              när det gäller myndighetsansvar och hur man reglerar detta.
            </seg>
          </u>
          <u xml:id="i-44cb5d78018fd5a4-182" prev="i-44cb5d78018fd5a4-178" who="Q297850">
            <seg xml:id="i-KRUGmjbJuCnRD96GvHxbnb">
              Jag konstaterar att socialdemokraterna i EU-parlamentet har välkomnat
              Prümsamarbetet på det här området och sett det som en stor fördel.
              Jag hittade väldigt upplyftande uttalanden på Socialdemokraternas
              hemsida. Men jag har förstått att det finns lite olika nyanser
              här i riksdagen.
            </seg>
          </u>
          <u xml:id="i-44cb5d78018fd5a4-183" prev="i-44cb5d78018fd5a4-178" who="Q297850">
            <seg xml:id="i-BtD1dXHx1qg2nWvy8nNsDk">
              Vi kommer som sagt med ett konkret förslag från regeringen. Där
              kommer vi att vara mycket noga med att det hela sker under bestämda
              förutsättningar på begäran av Sverige, enligt svensk lag och att
              man alltid samverkar med svensk polis och att det alltid är svensk
              polis som för befäl. Det handlar inte om något självständigt agerande
              i största allmänhet. Men i speciella situationer kan det vara
              bra om till exempel tysk polis inte bara får sitta bredvid och
              peka på en person som man vill ta om hand utan också kan agera
              i ett arbetslag.
            </seg>
          </u>
          <u xml:id="i-44cb5d78018fd5a4-184" prev="i-44cb5d78018fd5a4-178" who="Q297850">
            <seg xml:id="i-YZcgscuadBQWz1uBZN6LDq">
              Vi återkommer med förslag, och jag hoppas att vi blir ännu tydligare
              i det förslaget än jag har lyckats vara i interpellationssvaret,
              eftersom Thomas Bodström uppenbarligen uppfattade otydlighet i
              detta.
            </seg>
          </u>
          <note type="speaker" xml:id="i-PvPZqVWJkW63YV7NVkx8Qe">
            Anf. 30 THOMAS BODSTRÖM (s):
          </note>
          <u xml:id="i-44cb5d78018fd5a4-185" next="i-44cb5d78018fd5a4-187" who="Q3141607">
            <seg xml:id="i-5C2AZRfcsjH7RpgFiXvZeN">
              Herr talman! Beatrice Ask, vad i det som du räknade upp skulle
              vara olagligt i det samarbete som finns i dag? Ska man lagstifta
              om något som redan är tillåtet?
            </seg>
          </u>
          <u xml:id="i-44cb5d78018fd5a4-186" prev="i-44cb5d78018fd5a4-185" who="Q3141607">
            <seg xml:id="i-HVw3mNBdxTY9stn7DwdVG9">
              Vi har rätt att samarbeta och ha utländsk polis under svenskt
              befäl och myndighetsutövning i Sverige i dag. Det är vi också
              överens om. Problemet är att det inte är så EU:s förslag ser ut.
            </seg>
          </u>
          <u xml:id="i-44cb5d78018fd5a4-187" prev="i-44cb5d78018fd5a4-185" who="Q3141607">
            <seg xml:id="i-5DqMNeXVhrbg21CVesyf7B">
              Därför undrar jag: Vad är det exakt som ni vill ska kunna genomföras
              i Sverige som inte är tillåtet i dag, om vi nu är överens om att
              det alltid ska vara polisarbete där svenskt befäl leder myndighetsutövning
              i Sverige? Det är detta som är den avgörande frågan.
            </seg>
          </u>
          <note type="speaker" xml:id="i-PXAo6xX6GDJ2hR6YNautQG">
            Anf. 31 Justitieminister BEATRICE ASK (m):
          </note>
          <u xml:id="i-44cb5d78018fd5a4-188" next="i-44cb5d78018fd5a4-195" who="Q297850">
            <seg xml:id="i-443bctHPhz5WquPYjdnrMQ">
              Herr talman! Jag är visserligen inte jurist, men jag tycker att
              det är ganska tydligt vad man i dag får göra och vad man inte
              får göra.
            </seg>
          </u>
          <u xml:id="i-44cb5d78018fd5a4-189" prev="i-44cb5d78018fd5a4-188" who="Q297850">
            <seg xml:id="i-CZDRbBc6EkMkrn1EyHhTpN">
              Men det kan vara en fördel med att utnyttja Prümfördraget enligt
              vad jag har försökt föredra. Vid till exempel ett sportevenemang
              kan en dansk polis i Sverige i dag inte ingripa mot danska huliganer,
              utan det får endast svenska poliser göra. Det mervärde vi får
              är att vi i en gemensam insats kan ha en dansk polis med oss.
              Han behöver då inte fråga om lov därför att man har tydliggjort
              uppdraget och det finns ett svenskt befäl närvarande. Han kan
              då göra det hantverk som kan behöva göras, vilket är bra. Det
              är mervärdet.
            </seg>
          </u>
          <u xml:id="i-44cb5d78018fd5a4-190" prev="i-44cb5d78018fd5a4-188" who="Q297850">
            <seg xml:id="i-9zfkCoVDtsuSYBscFRU2GU">
              Man kan alltså använda den utländska personalen lite mer i polisarbetet
              än vad man kan göra i dag det är bristen i dagens regelverk men
              det är under förutsättning att det är vissa specifika situationer
              och att vi har ett regelverk som reglerar det.
            </seg>
          </u>
          <u xml:id="i-44cb5d78018fd5a4-191" prev="i-44cb5d78018fd5a4-188" who="Q297850">
            <seg xml:id="i-KH3f7MJWKFnFoQi3459R2o">
              I dag får den danska polisen vara med, och man är med, precis
              som Thomas Bodström beskriver det hela. Men man är bakbunden och
              får alltså inte agera utan måste så att säga vara den som bara
              pratar.
            </seg>
          </u>
          <u xml:id="i-44cb5d78018fd5a4-192" prev="i-44cb5d78018fd5a4-188" who="Q297850">
            <seg xml:id="i-53QAg34AM6QJHCAxFL5cVA">
              Jag tror att det nästan alltid är värdefullt om man kan arbeta
              med den kompetens man har tillsammans. Och svenska poliser är
              ju vana vid att delta i olika operationer utomlands där de arbetar
              under någon annans befäl och enligt de regler som gäller det landet.
              Det är inte särskilt besvärligt. Men den här möjligheten finns
              inte i dag. Därför har Prümfördraget, artikel 17, ett mervärde.
              Och om vi lägger fram ett förslag för riksdagen kan vi diskutera
              att försöka vidga den möjligheten. Jag tror att det är bra.
            </seg>
          </u>
          <u xml:id="i-44cb5d78018fd5a4-193" prev="i-44cb5d78018fd5a4-188" who="Q297850">
            <seg xml:id="i-H8sHnGYZt9oMwR4v9u7tTf">
              Vi har faktiskt stora problem i dag, inte minst vid idrottsevenemang
              med utländska idrottsintresserade som inte riktigt förstår hur
              de ska bete sig, men också vid en del andra engagemang tror jag
              att vi skulle kunna dra nytta av att samverka.
            </seg>
          </u>
          <u xml:id="i-44cb5d78018fd5a4-194" prev="i-44cb5d78018fd5a4-188" who="Q297850">
            <seg xml:id="i-Xx6XgkPL3gAe5dYjmqUgUr">
              Det här är också sådant som man har efterfrågat mycket från polismyndigheterna
              i våra gränstrakter. Jag kommer bland annat ihåg ordföranden för
              polisen uppe i Jämtland som beskrev situationer och ärenden där
              man verkligen önskade att man kunde samarbeta mycket mer. Där
              skulle man i vissa operationer med en sådan här lagregel faktiskt
              ha den möjligheten. Jag är medveten om att Norge inte är med,
              men jag antar att vi skulle ge dem samma möjligheter från svensk
              sida.
            </seg>
          </u>
          <u xml:id="i-44cb5d78018fd5a4-195" prev="i-44cb5d78018fd5a4-188" who="Q297850">
            <seg xml:id="i-F1WSPUxSmff1bcAPUSMRHq">
              Det finns alltså ett mervärde. Det är inte våldsamt stort. Därför
              tycker jag inte att man ska göra en jättestor historia av det.
              Men det är viktigt i en alltmer internationaliserad värld, och
              vi kommer att beskriva det när vi kommer till riksdagen med ett
              förslag.
            </seg>
          </u>
          <note type="speaker" xml:id="i-Fg39aSHcuEWYgegUmKDf8N">
            Anf. 32 THOMAS BODSTRÖM (s):
          </note>
          <u xml:id="i-44cb5d78018fd5a4-196" next="i-44cb5d78018fd5a4-200" who="Q3141607">
            <seg xml:id="i-Gzpm9bcPdnb9TBMbUTHVHL">
              Herr talman! Så länge det är på det sättet att det bara är svensk
              polis som för befäl och utövar myndighetsutövning är detta fullt
              acceptabelt och möjligt i dag. Det vi däremot ska vara väldigt
              försiktiga med är att, även om det står under ett svenskt befäl,
              till exempel låta italiensk polis agera självständigt vid till
              exempel demonstrationer mot EU.
            </seg>
          </u>
          <u xml:id="i-44cb5d78018fd5a4-197" prev="i-44cb5d78018fd5a4-196" who="Q3141607">
            <seg xml:id="i-W785WYXpich7RWdpTzZX37">
              Vi ska vara väldigt försiktiga med att låta brittiska poliser
              själva leda förhör med svenska personer. De har en helt annan
              förhörstradition än svenska poliser.
            </seg>
          </u>
          <u xml:id="i-44cb5d78018fd5a4-198" prev="i-44cb5d78018fd5a4-196" who="Q3141607">
            <seg xml:id="i-WYja9ErUpyufq1uKUW6Krm">
              Det är här som gränsen går. Det handlar nämligen inte bara om
              vem som för befälet. Man kan tänka sig en operation som till exempel
              när det gällde Göteborgskravallerna. Visst, det är svensk polis
              som för befälet, men jag är väldigt tveksam om det ska vara en
              massa utländska poliser som springer omkring själva och griper
              personer. De har kanske helt andra traditioner från Spanien, Italien,
              England och så vidare.
            </seg>
          </u>
          <u xml:id="i-44cb5d78018fd5a4-199" prev="i-44cb5d78018fd5a4-196" who="Q3141607">
            <seg xml:id="i-UMvMQPzLZ4a72oFJoeAZJC">
              Men vi får väl se när lagförslaget kommer. Vi ska inte säga någonting
              innan vi har sett det. Men i det förslag som fanns från EU var
              det i alla fall en sådan utvidgning att tolkningen gick åt det
              hållet att det var fullt möjligt att agera självständigt även
              om man formellt stod under det landets befäl där aktionen genomfördes.
            </seg>
          </u>
          <u xml:id="i-44cb5d78018fd5a4-200" prev="i-44cb5d78018fd5a4-196" who="Q3141607">
            <seg xml:id="i-BnyHFYBB6pb9PESTHmoVDB">
              Vi får vänta och se. Vi vill bara nu redogöra vår inställning
              i den här frågan. Här går gränsen. Men vi är positiva till all
              form av internationellt samarbete. Vi har nu också, sedan det
              ändrades från sjögränser till landgränser, ställt oss positiva
              till det förslag som gäller Norge och Finland. Det som återstår
              är just detta att det ska vara svensk myndighetsutövning i varje
              enskilt fall, och det är svensk polis som ska ha ansvar. Det är
              inte minst viktigt när någonting kan gå fel och för den enskildas
              rättssäkerhet.
            </seg>
          </u>
          <note type="speaker" xml:id="i-UYHeRvsETPExBmnsKCmuh1">
            Anf. 33 Justitieminister BEATRICE ASK (m):
          </note>
          <u xml:id="i-44cb5d78018fd5a4-201" next="i-44cb5d78018fd5a4-203" who="Q297850">
            <seg xml:id="i-HgBsmmYEEDyjjPffKUEByw">
              Herr talman! Jag vill bara understryka att det finns en nyckelmening
              i mitt svar som är rätt väsentlig. Det är den där jag säger att
              jag anser att en utländsk tjänsteman alltid ska tjänstgöra tillsammans
              med en svensk tjänsteman. Det är ju inte frågan om utländska poliser
              som springer omkring på stan i största allmänhet och agerar efter
              eget tyckande. Det är väldigt viktigt att man har den gränsdragningen.
              Jag tror att det är precis det som Thomas Bodström syftar på.
            </seg>
          </u>
          <u xml:id="i-44cb5d78018fd5a4-202" prev="i-44cb5d78018fd5a4-201" who="Q297850">
            <seg xml:id="i-2hbHAqmbQgR5xfEJjt4Z8P">
              Det mervärde som man får med att använda artikel 17 rätt är att
              man kan låta en utländsk polis agera något mer. Men begränsningen
              för min del är att det ska ske när man arbetar tillsammans och
              har en svensk polis närvarande, och det ska vara under svensk
              lag och annat.
            </seg>
          </u>
          <u xml:id="i-44cb5d78018fd5a4-203" prev="i-44cb5d78018fd5a4-201" who="Q297850">
            <seg xml:id="i-RLc22py5wwGwEZQAquwj6K">
              Jag har goda förhoppningar om att vi ska hitta en praktisk lösning
              där vi faktiskt kan skaffa oss den praktiska möjligheten att,
              där det är nödvändigt, arbeta bra tillsammans med kolleger över
              landgränserna. Jag ser fram emot riskdagsdiskussionerna framöver.
            </seg>
          </u>
          <note xml:id="i-V6YqBmXVhYwYjLRevS6cAu">
            Överläggningen var härmed avslutad.
          </note>
          <note xml:id="i-ASVbPWHJTNovpwM4LLaz3c">
            16 § Svar på interpellation 2006/07:657 om svenskar i etiopiskt
            fängelse
          </note>
          <note type="speaker" xml:id="i-2iwq6HUsmLQ9siLXFuL9Nu">
            Anf. 34 Justitieminister BEATRICE ASK (m):
          </note>
          <u xml:id="i-44cb5d78018fd5a4-204" next="i-44cb5d78018fd5a4-207" who="Q297850">
            <seg xml:id="i-B7MaNeFf5mcRyjDN4BDnKV">
              Herr talman! Thomas Bodström har frågat mig när jag fick information
              om den behandling som svenskarna utsatts för och vilken åtgärd
              jag vidtog med anledning av den information regeringen fick om
              de svenskar som fängslats i Etiopien.
            </seg>
          </u>
          <u xml:id="i-44cb5d78018fd5a4-205" prev="i-44cb5d78018fd5a4-204" who="Q297850">
            <seg xml:id="i-5yDbEAPpLJ2XGx2X52Cn8d">
              Thomas Bodström har under våren ställt två frågor till mig om
              den här händelsen. Ingenting har förändrats sedan dess, och mitt
              svar denna gång blir därför detsamma som tidigare.
            </seg>
          </u>
          <u xml:id="i-UMJfJE8oU2DUkjg7Gk3D7d" prev="i-44cb5d78018fd5a4-204" who="Q297850">
            <seg xml:id="i-4AhQAdshty3TPda5Ws6dp8">
              I ärendet med de tidigare fängslade svenskarna i Etiopien agerade
              Säkerhetspolisen på uppdrag av Utrikesdepartementet. I arbetet
              med att få tillträde till svenskarna bad Utrikesdepartementet
              om assistans från Säpo för att få konsulärt tillträde, vilket
              man också fick.
            </seg>
          </u>
          <u xml:id="i-44cb5d78018fd5a4-206" prev="i-44cb5d78018fd5a4-204" who="Q297850">
            <seg xml:id="i-VtqTFzpRmeudfpAUPA2i1Z">
              I en muntlig redogörelse till Justitiedepartementet den 4 april
              i år, kort efter det första besöket hos de gripna i Etiopien,
              rapporterade Säkerhetspolisen att männen mådde förhållandevis
              väl. Enligt Säkerhetspolisen har männen själva uppgett att de
              inte blivit utsatta för tortyr men att en av dem ska ha fått ett
              slag i ansiktet.
            </seg>
          </u>
          <u xml:id="i-44cb5d78018fd5a4-207" prev="i-44cb5d78018fd5a4-204" who="Q297850">
            <seg xml:id="i-6umL8AuT3cbwFYyuRzZaYJ">
              Den informationen ska enligt Säpo också ha lämnats till Utrikesdepartementet.
              Uppgifterna var inte av sådan karaktär att de föranledde någon
              åtgärd från min sida.
            </seg>
          </u>
          <note type="speaker" xml:id="i-VfpgcRfuF9MHhTkdHxaFfB">
            Anf. 35 THOMAS BODSTRÖM (s):
          </note>
          <u xml:id="i-44cb5d78018fd5a4-208" next="i-44cb5d78018fd5a4-213" who="Q3141607">
            <seg xml:id="i-5vGTyiNNWX19p1zKjCyhnW">
              Herr talman! Det kanske krävs en kort förklaring. I alla frågor
              är regeringen ett kollektiv. När det gäller frågor om utlandssvenskar
              är det generellt UD som handlägger frågorna även om hela regeringen
              är ansvarig. När det gäller personer som kan vara misstänkta för
              olika brott är förstås också Justitiedepartementet inblandat,
              inte minst när det gäller frågor om Säpo. Man får också regelbunden
              information från sin myndighet, Säkerhetspolisen. Det får man
              kontinuerligt.
            </seg>
          </u>
          <u xml:id="i-44cb5d78018fd5a4-209" prev="i-44cb5d78018fd5a4-208" who="Q3141607">
            <seg xml:id="i-FgjuTufN15s4zbjz5iCC4K">
              Dessa tre svenskar som har suttit fängslade i tre månader har
              vid olika tillfällen uppgivit att de har utsatts för tortyr. Detta
              har förnekats av utrikesminister Carl Bildt och också av justitieminister
              Beatrice Ask. Precis som sades här har man sagt att Säkerhetspolisen
              har uppgivit att de inte har utsatts för fysisk och psykisk tortyr.
            </seg>
          </u>
          <u xml:id="i-44cb5d78018fd5a4-210" prev="i-44cb5d78018fd5a4-208" who="Q3141607">
            <seg xml:id="i-WymeujcpG9mVdtv7NWPRtF">
              Nu är det så att de här handlingarna har blivit offentliga, och
              det finns ett protokoll från Säkerhetspolisen daterat den 18 april.
              I den promemorian står det följande: De gripna har uppgivit i
              samtal med Säpo att de har blivit utsatta för psykisk och fysisk
              tortyr under förhören.
            </seg>
          </u>
          <u xml:id="i-44cb5d78018fd5a4-211" prev="i-44cb5d78018fd5a4-208" who="Q3141607">
            <seg xml:id="i-S6BCZrXFyiyTtJHzBHEQp">
              Detta är Säpos uppgifter, och de har meddelat detta till Säpo.
              Nu hör vi Beatrice Ask säga att sådan information inte har lämnats
              från Säkerhetspolisen till Beatrice Ask.
            </seg>
          </u>
          <u xml:id="i-44cb5d78018fd5a4-212" prev="i-44cb5d78018fd5a4-208" who="Q3141607">
            <seg xml:id="i-7EN3y3rrfamE7UykpvTj6R">
              Då har vi alltså följande situation: Antingen uppger Säpo detta
              i en promemoria som dessutom är tillskriven Regeringskansliet,
              UD, eller så har det på annat sätt framförts slutsatser som inte
              är sanna.
            </seg>
          </u>
          <u xml:id="i-44cb5d78018fd5a4-213" prev="i-44cb5d78018fd5a4-208" who="Q3141607">
            <seg xml:id="i-XvyaYcyTwRJjRqX3LJrX9e">
              Därför vill jag ha ett konkret svar på hur det kommer sig att
              Säkerhetspolisen själv uppger att de gripna till Säpo har sagt
              att de har blivit utsatta för tortyr, medan du som justitieminister
              och ansvarig för den myndigheten säger att sådan information inte
              har kommit till Regeringskansliet. Innebär det i så fall att Säpo
              har underlåtit att ge den informationen till Regeringskansliet
              och till den minister som faktiskt är ansvarig för Säkerhetspolisen?
              Vad kan det annars finnas för förklaring? Det är den fråga jag
              vill ha svar på.
            </seg>
          </u>
          <note type="speaker" xml:id="i-QMVirufvfojg81eBxQdbHE">
            Anf. 36 Justitieminister BEATRICE ASK (m):
          </note>
          <u xml:id="i-44cb5d78018fd5a4-214" next="i-44cb5d78018fd5a4-219" who="Q297850">
            <seg xml:id="i-PxkA5WsXfaRBEwAcYeJ2UJ">
              Herr talman! Jag har svarat på den fråga jag fick om vad jag
              har fått för information. Jag har också redovisat att jag fått
              en muntlig information där det har sagts mig att tortyr inte har
              förekommit. Däremot är det väl alldeles uppenbart att situationen
              i ett etiopiskt fängelse inte är den allra bästa. Det är knappast
              så att man mår väl. Jag har i efterhand, inför den här debatten
              och andra, fått klart för mig att man från den svenska ambassadens
              sida ständigt har framfört vikten av att de här svenskarna behandlades
              väl. Det gör vi rutinmässigt eftersom vi hävdar mänskliga rättigheter
              och annat mycket tydligt i allt samarbete.
            </seg>
          </u>
          <u xml:id="i-44cb5d78018fd5a4-215" prev="i-44cb5d78018fd5a4-214" who="Q297850">
            <seg xml:id="i-5UAPtZ6mPNNExmsaYd3N7F">
              Den svenska regeringens agerande i det här ärendet var väldigt
              framgångsrikt. Sverige lyckades med Säkerhetspolisens hjälp. Skälet
              till att UD begärde hjälp från Säpo var att man inte fick tillträde.
              Det är svårigheter i den här typen av sammanhang att få komma
              till med konsulärt bistånd. Man släpper inte in diplomater och
              andra i sammanhangen. Då begärde vi hjälp. Man var beredd att
              låta poliser komma. De var, så att säga, i UD:s tjänst. Det var
              väl ändå bra att man gjorde det. Kanske tack vare att man fick
              tillträde och kunde träffa de här personerna och agera kunde man
              också se till att de så småningom kom hem. Det var naturligtvis
              väldigt betydelsefullt att det var så.
            </seg>
          </u>
          <u xml:id="i-44cb5d78018fd5a4-216" prev="i-44cb5d78018fd5a4-214" who="Q297850">
            <seg xml:id="i-3b2Zvz8kiVp9aGVBrP8neQ">
              Fokus var hela tiden, om jag har förstått det hela rätt, att
              få hem de här personerna. Det har diskuterats lite grann i det
              här ärendet varför man inte drev frågan hårdare om hur Etiopien
              behandlar människor i den här typen av situationer. Just i det
              kritiska läget är det inte alltid det mest diplomatiska eller
              bästa att göra att föra en hög diskussion om det. Jag kan ha förståelse
              för att det inte gjordes när det viktiga var att rädda de här
              människorna.
            </seg>
          </u>
          <u xml:id="i-44cb5d78018fd5a4-217" prev="i-44cb5d78018fd5a4-214" who="Q297850">
            <seg xml:id="i-Kz6qMCgZEghkFcquhyKacR">
              Men, som sagt, den information som har lämnats till mig har varit
              muntlig. Den har varit tydlig med att någon tortyr inte har förekommit,
              det vill säga att männen när man träffade dem i Etiopien uppgav
              att de inte hade blivit torterade men att en hade fått ett slag
              i ansiktet. Det var, som jag säger, knappast särskilt trevligt
              där nere. Det är den information jag har haft. Det är därför som
              jag svarar som jag gör.
            </seg>
          </u>
          <u xml:id="i-44cb5d78018fd5a4-218" prev="i-44cb5d78018fd5a4-214" who="Q297850">
            <seg xml:id="i-BUxawHddfPfHr5Fsfo6sX2">
              Det finns naturligtvis frågor att ställa kring detta. Det viktiga
              är för mig dock, och jag tror också för regeringen, att vi lyckades
              med att nå de här personerna i ett väldigt utsatt läge och att
              faktiskt få hem dem till Sverige. Det var naturligtvis också det
              viktigaste för deras del.
            </seg>
          </u>
          <u xml:id="i-44cb5d78018fd5a4-219" prev="i-44cb5d78018fd5a4-214" who="Q297850">
            <seg xml:id="i-MGBDc7w1BoxqsB3DEnjEm3">
              Man har försökt utvärdera det här ärendet, vill jag säga, och
              inbjudit berörda att komma till UD, om jag har förstått det rätt,
              för att diskutera erfarenheter av hur Sverige har agerat. Såvitt
              jag vet har man fortfarande inte hörsammat den inbjudan. Jag tror
              att det är väldigt viktigt att vi i Sverige hela tiden utvärderar
              och ser till att vi gör så bra vi kan. Såvitt jag kan bedöma har
              Sveriges agerande i det här ärendet varit framgångsrikt, tillfyllest
              och följt de regler som ska följas.
            </seg>
          </u>
          <note type="speaker" xml:id="i-1J1wQAfQa79xQTvVcCXLe">
            Anf. 37 THOMAS BODSTRÖM (s):
          </note>
          <u xml:id="i-44cb5d78018fd5a4-220" next="i-44cb5d78018fd5a4-225" who="Q3141607">
            <seg xml:id="i-9FNL2LucHGpV7g46GyFEuo">
              Herr talman! Jag har talat med advokat Björn Hurtig. Han har
              kanske inte bilden att allt har gått så bra, och framför allt
              inte hans klienter. Men det är inte det som den här frågan handlar
              om. Frågan handlar om vad justitieministern kände till, om vilken
              information som kom till Justitiedepartementet.
            </seg>
          </u>
          <u xml:id="i-44cb5d78018fd5a4-221" prev="i-44cb5d78018fd5a4-220" who="Q3141607">
            <seg xml:id="i-Q4K2fsKKWUuzMPaKLaScVp">
              Vi har detta pm från den 18 april 2007. Jag lägger det här nu
              så att justitieministern får det. Vi har strukit under uppgifter
              där Säpo säger att de gripna har uppgivit i samtal med Säpo att
              de har blivit utsatta för psykisk och fysisk tortyr under förhören.
              Det är i april alltså. Nu i augusti svarar justitieministern att
              hon inte känner till de sakerna. Då har vi en mycket märklig situation.
              Då har vi en säkerhetspolis som inte har informerat den ansvariga
              ministern för Säkerhetspolisen om en sådan sensationell uppgift
              som att svenska människor har utsatts för tortyr i ett annat land,
              i fängelse. Det är en sensationell uppgift.
            </seg>
          </u>
          <u xml:id="i-44cb5d78018fd5a4-222" prev="i-44cb5d78018fd5a4-220" who="Q3141607">
            <seg xml:id="i-KGiCD5vrJwo8v8VtaEpBqP">
              Med tanke på att man inte känner till det här, om det nu är på
              det sättet, att man inte känner till en promemoria som skrevs
              den 18 april, och med tanke på att man får kontinuerlig information
              av Säkerhetspolisen på Justitiedepartementet måste vi gå till
              botten med det och ta reda på vad som har hänt. Hur kommer det
              sig att Säpo redan den 18 april säger att de gripna har utsatts
              för psykisk och fysisk tortyr medan justitieministern i augusti
              säger att hon inte har fått någon sådan information? Hon är ansvarig
              för den myndigheten.
            </seg>
          </u>
          <u xml:id="i-44cb5d78018fd5a4-223" prev="i-44cb5d78018fd5a4-220" who="Q3141607">
            <seg xml:id="i-E6AWfX2s2e1aZxTHTo2CFB">
              En sak som jag har lärt mig av Säpos arbete jag har arbetat med
              dem i flera år och har den största respekt för dem är att en sak
              kan de särskilt bra. Det är att anteckna rätt. Det har deras historia
              lärt dem. Är det något de har lärt sig så är det att mycket material
              som är sekretessbelagt förr eller senare blir öppet. Då är det
              viktigt att skriva rätt. Man kan till och med säga att de i vissa
              fall är mer måna om att omedelbart anteckna det som har gjorts
              för att det inte ska bli någon diskussion efteråt.
            </seg>
          </u>
          <u xml:id="i-44cb5d78018fd5a4-224" prev="i-44cb5d78018fd5a4-220" who="Q3141607">
            <seg xml:id="i-CrtssqKk3rkYey2kYFo7r1">
              Här har de alltså antecknat någonting den 18 april. Jag måste
              säga att jag inte har det minsta tvivel om att deras uppgifter
              här är rätt. Jag ställer mig väldigt frågande till att denna uppgift
              skulle behållas hos Säpo eller bara i Utrikesdepartementet som
              man skickade det här pm:et till redan i april och att detta inte
              på något sätt skulle komma till Justitiedepartementet. Jag tvivlar
              på detta. Jag kommer att gå till botten med det.
            </seg>
          </u>
          <u xml:id="i-44cb5d78018fd5a4-225" prev="i-44cb5d78018fd5a4-220" who="Q3141607">
            <seg xml:id="i-CjGgdJehGs7w9bcdgpxLd8">
              För att du ska få en chans att kommentera de här sakerna lägger
              jag denna promemoria här. Du ser exakt vad det är som har strukits
              under. Du får gärna svara på frågan hur det kommer sig att du
              i augusti säger det här i saken när informationen kom från Säpo
              redan i april.
            </seg>
          </u>
          <note type="speaker" xml:id="i-GE5e5JoX7eb5xhzbCbvBXZ">
            Anf. 38 Justitieminister BEATRICE ASK (m):
          </note>
          <u xml:id="i-44cb5d78018fd5a4-226" next="i-44cb5d78018fd5a4-230" who="Q297850">
            <seg xml:id="i-3F76ngKRiiWtLzw2qWVaAn">
              Herr talman! Thomas Bodström behöver inte höja rösten så väldigt
              många gånger. Jag har inte fått den här promemorian. Jag har fått
              en muntlig redovisning, har jag svarat. Det här ärendet är ett
              UD-ärende. De begärde att få hjälp av Säpo. Det fick de. Den muntliga
              information jag har fått har jag berättat om. Det var inga problem
              med det.
            </seg>
          </u>
          <u xml:id="i-44cb5d78018fd5a4-227" prev="i-44cb5d78018fd5a4-226" who="Q297850">
            <seg xml:id="i-YU5aberZMGWtrUtix7ArDM">
              Det är möjligt att den här promemorian från Säpo som du uppenbarligen,
              kanske på grund av dina långa kontakter med Säpo, har fått del
              av har lämnats till UD. Jag vet inte. Jag är intresserad av svaret
              på frågan hur du har fått den och framför allt var den har hamnat.
              För den har inte redovisats för mig. Så enkelt är det. Jag kan
              inte svara något annat.
            </seg>
          </u>
          <u xml:id="i-44cb5d78018fd5a4-228" prev="i-44cb5d78018fd5a4-226" who="Q297850">
            <seg xml:id="i-GvH8VaaoS45BE2c2jLFxwd">
              Det viktiga, sakfrågan med tre svenskar som sitter tillfångatagna
              i Etiopien och begär hjälp hemifrån, löste vi. UD agerade, fick
              inte konsulärt tillträde och begärde hos Säpo att få assistans.
              UD kunde med hjälp av Säpo få träffa de här människorna och kunde
              den vägen lösa det hela så att de kom hem. Jag tycker att det
              är rätt bra.
            </seg>
          </u>
          <u xml:id="i-44cb5d78018fd5a4-229" prev="i-44cb5d78018fd5a4-226" who="Q297850">
            <seg xml:id="i-BfiTTuYvv1nTwX3yfcHF1y">
              Det finns säkert misstag som man har gjort. Det är också därför
              som man från UD:s sida har bett att man ska komma för en uppföljning
              av hur hanteringen har gått till. Det har man inte velat göra.
            </seg>
          </u>
          <u xml:id="i-44cb5d78018fd5a4-230" prev="i-44cb5d78018fd5a4-226" who="Q297850">
            <seg xml:id="i-SazbmVxgmmioaHo8uUMESX">
              Som sagt, på den fråga som har ställts har jag svarat helt ärligt.
              Det vore väldigt intressant, men det behöver du inte ta i talarstolen,
              att få veta hur Säpopromemorior som uppenbarligen inte ges till
              mig kommer enskilda riksdagsledamöter till del. Men om man har
              många kontakter inom Säpo kanske det är möjligt. Jag vet inte.
            </seg>
          </u>
          <note type="speaker" xml:id="i-WXdXSFVd7TzExoSrbGBJgs">
            Anf. 39 THOMAS BODSTRÖM (s):
          </note>
          <u xml:id="i-44cb5d78018fd5a4-231" next="i-44cb5d78018fd5a4-233" who="Q3141607">
            <seg xml:id="i-ToFQmZijgKBJSa91KEtqr4">
              Herr talman! Jag tycker att frågan är relevant. Hur har jag fått
              tag i den handlingen? Svaret på det är: från UD. Det är en offentlig
              handling numera. Svårare än så är det inte. Vi begärde att få
              ut alla handlingar från UD. Då fick vi den handlingen. Vi kunde
              se att man i april har fått informationen att de har utsatts för
              fysisk och psykisk tortyr.
            </seg>
          </u>
          <u xml:id="i-44cb5d78018fd5a4-232" prev="i-44cb5d78018fd5a4-231" who="Q3141607">
            <seg xml:id="i-8wgxHtiN6iQbBR45Kwd1XT">
              Jag tänker inte bli tjatig och ställa frågan. Frågan har ställts.
              Frågan kommer att utredas, av KU i första hand. Carl Bildt har
              anmälts, men vi får väl se hur det blir framöver med den utredningen.
              Då kommer Säpo naturligtvis också att få redogöra för sin syn
              och få berätta vilken information de har lämnat. Man har uppenbart
              skickat in det till Regeringskansliet, ställt till UD. Vi kommer
              också att se var denna promemoria har funnits i Regeringskansliet,
              om den har kommit Justitiedepartementet till känna. Vi får då
              se vad sanningen är, vem som talar sanning och vilka konsekvenser
              detta kommer att leda fram till.
            </seg>
          </u>
          <u xml:id="i-44cb5d78018fd5a4-233" prev="i-44cb5d78018fd5a4-231" who="Q3141607">
            <seg xml:id="i-DNJCpzyW5XrqMxewT9paqZ">
              Till dess får vi avvakta utredningen, och jag försäkrar att jag
              kommer att följa frågan väldigt noga och driva på så att sanningen
              kommer fram.
            </seg>
          </u>
          <note type="speaker" xml:id="i-FXVKhkFeYTG6WCJXnLKVwP">
            Anf. 40 Justitieminister BEATRICE ASK (m):
          </note>
          <u xml:id="i-44cb5d78018fd5a4-234" next="i-44cb5d78018fd5a4-235" who="Q297850">
            <seg xml:id="i-CzvZyVN1MMWvSdmyVkrtYS">
              Herr talman! Det man kan se av handlingen, som jag alltså inte
              har sett tidigare, är att den är ställd till en person inom den
              konsulära enheten. Det är möjligt att de som arbetade och hade
              ansvar för ärendet fick informationer som inte lämnades till Justitiedepartementet
              som faktiskt inte hade ärendet på sitt bord det vet jag inte.
              Vi får titta på saken och reda ut det hela i sinom tid.
            </seg>
          </u>
          <u xml:id="i-44cb5d78018fd5a4-235" prev="i-44cb5d78018fd5a4-234" who="Q297850">
            <seg xml:id="i-7Kzgmwxf63tRt491rUbUYB">
              Man behöver dock inte ifrågasätta att jag svarar det jag vet
              i talarstolen. Det tycker jag är rätt viktigt. Jag har fått en
              muntlig redovisning, och jag har redovisat vad som har sagts till
              mig. Detta är viktigt, och det vill jag noga understryka.
            </seg>
          </u>
          <note xml:id="i-Xu75e3pvtG3cMGGDebi5tf">
            Överläggningen var härmed avslutad.
          </note>
          <note xml:id="i-3yUjG89WqZ9N1yMVZSMuPS">
            17 § Svar på interpellation 2006/07:658 om människohandel och
            koppleri
          </note>
          <note type="speaker" xml:id="i-JQzpxF4xyHgrCJgGZEHf2e">
            Anf. 41 Justitieminister BEATRICE ASK (m):
          </note>
          <u xml:id="i-44cb5d78018fd5a4-236" next="i-44cb5d78018fd5a4-239" who="Q297850">
            <seg xml:id="i-Rao1rfpr2kxcCT1nsYj5NQ">
              Herr talman! Thomas Bodström har frågat mig om jag kommer att
              ge den pågående utredningen om översyn av människohandelsbrottet
              direktiv att även utreda möjligheterna att ersätta koppleribrottet
              med människohandelsbrott.
            </seg>
          </u>
          <u xml:id="i-44cb5d78018fd5a4-237" prev="i-44cb5d78018fd5a4-236" who="Q297850">
            <seg xml:id="i-ZkiAya3KJkD5HJGtDgbZv">
              Brottet människohandel infördes 2002. Det består av flera olika
              led och innefattar i regel att människor, ofta kvinnor och barn,
              rekryteras eller transporteras i syfte att senare utnyttjas på
              olika sätt, till exempel för prostitution, i tvångsarbete eller
              för avlägsnande av organ. En förutsättning för straffansvar är
              att olaga tvång, vilseledande, utnyttjande av någons utsatta belägenhet
              eller något annat sådant otillbörligt medel har använts för att
              genomföra handeln. Detta gäller dock inte om brottet riktar sig
              mot barn.
            </seg>
          </u>
          <u xml:id="i-44cb5d78018fd5a4-238" prev="i-44cb5d78018fd5a4-236" who="Q297850">
            <seg xml:id="i-R6rocG4L51mt4w8UFQJxyD">
              Uppgifter från polis och åklagare tyder på att det kan vara svårt
              att klarlägga om otillbörliga medel har använts vid rekrytering
              och transport av personer i syfte att de ska utnyttjas för prostitution.
              Utredningen om översyn av bestämmelsen om människohandelsbrott
              med mera har därför i uppdrag att bland annat göra en översyn
              av straffbestämmelsen om människohandel och särskilt överväga
              kravet på att otillbörliga medel använts. Utredaren ska överväga
              om och i så fall hur förändringar av brottsbeskrivningen eller
              straffskalorna bör göras. Vid ett annorlunda utformat straffansvar
              ska utredaren samtidigt ta ställning till om det finns behov av
              förändringar i andra straffbestämmelser.
            </seg>
          </u>
          <u xml:id="i-44cb5d78018fd5a4-239" prev="i-44cb5d78018fd5a4-236" who="Q297850">
            <seg xml:id="i-Jvy2X9kxDWmSXYmTZcPjqa">
              En effektiv straffbestämmelse mot den synnerligen avskyvärda
              och cyniska handeln med människor, såväl för sexuellt utnyttjande
              som för andra utnyttjandesyften, är en högt prioriterad fråga
              för regeringen. Människohandelsutredningen ska redovisa sitt uppdrag
              senast den 30 april 2008. Mot bakgrund av detta kan jag inte se
              något behov av att ge utredningen ett utökat uppdrag och därmed
              riskera en fördröjning av arbetet.
            </seg>
          </u>
          <note type="speaker" xml:id="i-8diTrhQpnyX8SoVyyaM4eu">
            Anf. 42 THOMAS BODSTRÖM (s):
          </note>
          <u xml:id="i-44cb5d78018fd5a4-240" next="i-44cb5d78018fd5a4-244" who="Q3141607">
            <seg xml:id="i-Vom6qF6DFJKNfHaJBjB2L8">
              Herr talman! Alla normala människor tycker att människohandel
              är bland det mest avskyvärda som finns, skulle jag vilja säga.
              Det finns en stor politisk enighet om detta. Frågan är hur mycket
              man ska agera konkret. Det handlar inte om att prata, utan det
              handlar om att agera.
            </seg>
          </u>
          <u xml:id="i-44cb5d78018fd5a4-241" prev="i-44cb5d78018fd5a4-240" who="Q3141607">
            <seg xml:id="i-Y6uruQRMpMHvx2Ff9UuzXa">
              Den utveckling vi har sett i Sverige är tyvärr sådan att väldigt
              många domar som från början utreddes som människohandel blir koppleri.
              Det är väl bra att människor döms, men vi får utöver förhållandevis
              låga straff en konsekvens som är förfärlig. Det är nämligen så
              att när den 16-åriga flickan från Moldavien utnyttjas hänsynslöst,
              bryts ned och utsätts för kanske tiotolv samlag per dag i flera
              veckor i sträck och det döms till koppleri blir konsekvensen följande:
              Hon är inte ett brottsoffer i lagens mening. Hon är inte målsägande.
              Hon har inte ens rätt till skadestånd för den behandling hon har
              utsatts för, trots att det är det mest avskyvärda brottet.
            </seg>
          </u>
          <u xml:id="i-44cb5d78018fd5a4-242" prev="i-44cb5d78018fd5a4-240" who="Q3141607">
            <seg xml:id="i-kXni1UVA8PGynV7ngsVuA">
              Hur kan då detta komma sig? Jo, det handlar om att koppleribrottet
              från början byggde på värderingar och principer om att det fanns
              något slags affärsförhållande mellan parterna, även om det var
              fråga om utnyttjande. Vi vet att handeln med kvinnor inte ser
              ut så i verkligheten i dag. Det är möjligt att dessa problem inte
              såg likadana ut när koppleribrottet skrevs. Som jag sade tidigare
              har det att göra med den internationalisering och öst-västutveckling
              som har skett. Det är därför det är så viktigt att de här unga
              flickorna får upprättelse, att de får en möjlighet till skadestånd
              och att detta anses som ett brott i första hand mot dessa unga
              flickor och i vissa fall pojkar och inte som ett brott mot staten.
              Det är därför vi socialdemokrater driver frågan.
            </seg>
          </u>
          <u xml:id="i-44cb5d78018fd5a4-243" prev="i-44cb5d78018fd5a4-240" who="Q3141607">
            <seg xml:id="i-6tkKrxgPAgoDnbjEmPZUtG">
              Det kan man alltså reglera genom att se till att de som i dag
              döms för koppleri i stället döms för människohandel. Det kanske
              ska vara människohandel och grov människohandel, det kan jag inte
              ge svar på här, men det är klart att det är möjligt att ersätta
              koppleri med människohandel i de fall det gäller, även om det
              kanske kan finnas något undantag i någon situation. Konsekvensen
              skulle bli att dessa unga flickor får upprättelse och möjlighet
              till skadestånd och den ersättning som de naturligtvis har rätt
              till.
            </seg>
          </u>
          <u xml:id="i-44cb5d78018fd5a4-244" prev="i-44cb5d78018fd5a4-240" who="Q3141607">
            <seg xml:id="i-9oMa6CqQX2TGkZ5o7Mpfed">
              Det här anser vi är ett steg. Trots att det var vi som tillsatte
              den här utredningen vill vi skynda på den. Vi vill inte avvakta
              en utredning som kommer någon gång under 2008 och sedan kanske
              tillsätta en ny utredning. Vi ska inte stapla dem på varandra.
              Här har du världens chans, Beatrice Ask! Vi tillsatte en utredning
              som pågår nu. Det är bara att ge dem tilläggsdirektiv. Det är
              bara att se till att de utreder frågan: Kan verkligen inte dessa
              unga flickor bedömas som brottsoffer och ha rätt till skadestånd?
              Borde vi inte göra en ordentlig undersökning i stället för att
              säga nej, vi gör ingenting det svar som så ofta ges av justitieministern?
            </seg>
          </u>
          <note type="speaker" xml:id="i-KQfW6LwHj5mGyFeF8hwUfc">
            Anf. 43 Justitieminister BEATRICE ASK (m):
          </note>
          <u xml:id="i-44cb5d78018fd5a4-245" next="i-44cb5d78018fd5a4-251" who="Q297850">
            <seg xml:id="i-XgtrvmRLFS1w6rujqZ6u5M">
              Herr talman! Thomas Bodström må ha ett angeläget motiv och en
              poäng i att det finns en förändring i mönstret för hur prostitution
              och människohandel ser ut. Visst finns det förändringar där man
              ibland kan tycka att koppleridömande blir fel.
            </seg>
          </u>
          <u xml:id="i-44cb5d78018fd5a4-246" prev="i-44cb5d78018fd5a4-245" who="Q297850">
            <seg xml:id="i-3RzqGBDQnBxDDQmvR3A1wd">
              Likväl är det också så, och det är en motbild till det hela,
              att det finns situationer där man i dag dömer för koppleri och
              där man inte skulle ha något att döma för om man avskaffade det
              här brottet. Det man är ute efter, som jag uppfattar det, är ändå
              en förbättring av människohandelsbrottet. Det arbetet pågår, och
              jag har inte för avsikt att försena det.
            </seg>
          </u>
          <u xml:id="i-44cb5d78018fd5a4-247" prev="i-44cb5d78018fd5a4-245" who="Q297850">
            <seg xml:id="i-4u5Ep9oAJYCddp38JJkc95">
              Det är första gången jag har hört Thomas Bodström utveckla lite
              hur han resonerar kring de tankar Socialdemokraterna driver, och
              jag ser verkligen fram emot att utifrån allmänna motionstiden
              få möjlighet att gå igenom hur ni har resonerat och hur ni skissar
              det här problemet från polishåll och många andra håll pekar man
              ofta på att just koppleribrottet nästan är det enda sätt man har
              i dag att någorlunda snabbt få stopp på verksamheter som pågår,
              vilket är nog så viktigt. Den vägen kan man också lagföra personer
              för ageranden som är nog så viktiga att hantera, till exempel
              där man lämnar anvisningar om prostituerades adresser, tillåter
              annonser vari prostituerade bjuder ut sina tjänster och sådana
              brott som faktiskt är otroligt viktiga att ta itu med.
            </seg>
          </u>
          <u xml:id="i-44cb5d78018fd5a4-248" prev="i-44cb5d78018fd5a4-245" who="Q297850">
            <seg xml:id="i-CZeyFspSHjkUFZz615DTVY">
              Jag är alltså inte tvärsäker på att vi inte behöver ett koppleribrott,
              även om jag tror att det finns ett gränsland som man naturligtvis
              alltid kan diskutera. Jag utgår från att den utredning som tittar
              på hur man förbättrar användningen av lagen för att komma åt denna
              grova brottslighet vänder och vrider på olika mynt. Jag känner
              mig ganska lugn över det.
            </seg>
          </u>
          <u xml:id="i-44cb5d78018fd5a4-249" prev="i-44cb5d78018fd5a4-245" who="Q297850">
            <seg xml:id="i-3n5BbqYH5iX5huFzzECPNg">
              Jag har ingen bestämd uppfattning om det är helt rätt eller helt
              fel, men jag ser som sagt var fram emot det underlag som vi kan
              få från riksdagen om hur man resonerar. Det här är ju en delvis
              ny tanke som Thomas Bodström nämnde en passant i en interpellationsdebatt
              i februari. Sedan såg jag en liten notis i tidningen i somras.
              Men det är som sagt var första gången jag får det något utvecklat.
            </seg>
          </u>
          <u xml:id="i-44cb5d78018fd5a4-250" prev="i-44cb5d78018fd5a4-245" who="Q297850">
            <seg xml:id="i-DaeJYxosJy598dQUmgJowK">
              Jag är inte alls främmande för att se hur resonemangen håller,
              men de redovisningar jag har fått har gett vid handen att vi trots
              allt har skäl för att ha koppleribrottet kvar och att det också
              är användbart i en del situationer.
            </seg>
          </u>
          <u xml:id="i-44cb5d78018fd5a4-251" prev="i-44cb5d78018fd5a4-245" who="Q297850">
            <seg xml:id="i-FcFqb2oUhMbKo82Z98iEtv">
              Det är också uppenbart, och det är ju skälet till den utredning
              Thomas Bodström tillsatte och som pågår, att det finns anledning
              att se hur vi kan förbättra regelverket för att bättre komma åt
              människohandeln. Där finns det en hel del att göra. Det är väldigt
              komplicerad materia, och det har visat sig vara både omständligt
              och svårt att lagföra folk enligt de regler som finns i dag. Där
              pågår som sagt ett arbete, och jag ser fram emot Thomas Bodströms
              bidrag och insatser.
            </seg>
          </u>
          <note type="speaker" xml:id="i-13SgGu3T2TWqwFEHVt14xD">
            Anf. 44 THOMAS BODSTRÖM (s):
          </note>
          <u xml:id="i-44cb5d78018fd5a4-252" next="i-44cb5d78018fd5a4-259" who="Q3141607">
            <seg xml:id="i-T5zk5EwrkuYCMutbv3r1qZ">
              Fru talman! Arbetet mot människohandel är också en fråga som
              vi har drivit i största enighet. Vi har varit överens, och vi
              har drivit på från svensk sida i EU och i FN. Vi har fått bestämmelsen
              om människohandelsbrottet, som bara är några få år, och vi har
              kunnat konstatera att det behöver göras förändringar. Det var
              därför vi tillsatte utredningen om att kunna ta bort otillbörlighetskravet.
              Om vi gör det kommer situationen säkert att bli bättre. Något
              fler fall kommer att dömas för människohandel.
            </seg>
          </u>
          <u xml:id="i-44cb5d78018fd5a4-253" prev="i-44cb5d78018fd5a4-252" who="Q3141607">
            <seg xml:id="i-P9193TdZ8rdE4cHy6fXwB9">
              Men anledningen till att jag ändå anser att vi ska ta ytterligare
              ett steg och inte avvakta är att om vi ersätter koppleribrottet
              med människohandelsbrottet, som det ser ut i alla de här fallen,
              kommer vi att kunna få en situation där betydligt fler flickor
              än i dag bedöms som brottsoffer, att detta är ett brott mot dem
              och inte mot staten.
            </seg>
          </u>
          <u xml:id="i-44cb5d78018fd5a4-254" prev="i-44cb5d78018fd5a4-252" who="Q3141607">
            <seg xml:id="i-KtYPSuAj8hRz3tin8JWopT">
              Nu låter Beatrice Ask positiv. Det tycker jag är väldigt bra.
              Jag kan då säga att inte jag heller kan vara tvärsäker på att
              det här är den perfekta lösningen. Jag kan inte se exakt hur lösningen
              ska vara. Det kan mycket väl vara så att ett litet antal fall
              faktiskt ska vara koppleri. Det kan vara så. Det vet inte jag.
              Det är just därför det är så viktigt att vi får det här utrett.
            </seg>
          </u>
          <u xml:id="i-44cb5d78018fd5a4-255" prev="i-44cb5d78018fd5a4-252" who="Q3141607">
            <seg xml:id="i-UCVF6JaHKby5FR3fwc8F5v">
              Här får du en gratischans. Det är en utredning som vi har tillsatt
              som arbetar med de här frågorna. Det behövs inte mer än ett litet
              tilläggsdirektiv på fem rader så kommer man att kunna utreda detta.
              Det kommer att ta högst ett par tre månader extra i stället för
              alternativet, att vi får ett svar i april nästa år och ska genomföra
              de eventuella lagändringar som det innebär framåt 2009 och då
              eventuellt måste utreda den här frågan.
            </seg>
          </u>
          <u xml:id="i-44cb5d78018fd5a4-256" prev="i-44cb5d78018fd5a4-252" who="Q3141607">
            <seg xml:id="i-Lx1QYgfQ8UgvUoLajQ4Q2b">
              Här har vi chansen att göra någonting tillsammans. Jag tänker
              inte lägga politisk prestige i detta. Kanske borde vi ha tänkt
              på det redan när utredningen tillsattes. Det var ingen som pratade
              om det här då. Det är kontakter med poliser som har fått mig att
              tänka i de här banorna. Men vi har chansen att genomföra de saker
              som skulle innebära att de här flickorna hjälps. Annars skjuter
              vi det på framtiden i flera år.
            </seg>
          </u>
          <u xml:id="i-44cb5d78018fd5a4-257" prev="i-44cb5d78018fd5a4-252" who="Q3141607">
            <seg xml:id="i-V3sZSMAJtjq6amPNnm83KZ">
              Det är alltså inte svårare än att ge ett tilläggsdirektiv. Det
              har redan getts tilläggsdirektiv till den här utredningen så sent
              som i våras. Det är inte svårare att ge ett till. Då kommer vi
              att få en möjlighet att få den här frågan utredd ordentligt. Kanske
              det inte går. Jag tror att det kommer att gå, men möjligtvis kommer
              det inte att gå. Då får vi i alla fall svar. Kanske är det på
              det sättet att det i vissa situationer ska vara koppleri. Men
              då vet vi det.
            </seg>
          </u>
          <u xml:id="i-44cb5d78018fd5a4-258" prev="i-44cb5d78018fd5a4-252" who="Q3141607">
            <seg xml:id="i-TVzrH675sGSUJFodj32pYn">
              Om vi inte gör någonting, bara avvaktar utredningen, kommer vi
              inte att få svar på den här frågan. Då kommer inte riksdagen att
              kunna göra en förändring där koppleri bedöms som människohandel.
              Då kommer vi inte att kunna få konsekvensen att unga flickor bedöms
              som brottsoffer och har rätt till skadestånd. Vi kommer, tycker
              jag, att svika de flickorna när vi nu verkligen har chansen, när
              vi vet att den här frågan ändå är uppe på dagordningen.
            </seg>
          </u>
          <u xml:id="i-44cb5d78018fd5a4-259" prev="i-44cb5d78018fd5a4-252" who="Q3141607">
            <seg xml:id="i-K7dADXKqu6SuBMY8KmYnV7">
              Det spelar egentligen ingen roll vem som har väckt frågan, men
              nu har jag drivit den. På samma sätt som vi var eniga om människohandeln
              tidigare, varför inte låta oss vara det i den här frågan? Jag
              kommer att supporta regeringen på alla möjliga sätt om man tillsätter
              den här utredningen för att kunna se om vi inte kan hjälpa de
              här flickorna ordentligt. Jag hoppas att justitieministern tänker
              om så att inte detta ska behöva påbörjas först om flera år.
            </seg>
          </u>
          <note type="speaker" xml:id="i-PmeafEo5Qz2esSyMgwDJq9">
            Anf. 45 Justitieminister BEATRICE ASK (m):
          </note>
          <u xml:id="i-44cb5d78018fd5a4-260" next="i-44cb5d78018fd5a4-264" who="Q297850">
            <seg xml:id="i-14LMty9a4XFu8AdFAbK56q">
              Fru talman! Det är möjligt att Thomas Bodström själv inte tänkte
              på kopplerilagen när utredningen om människohandel tillsattes.
              Men det gjorde departementet, och det är väldigt bra.
            </seg>
          </u>
          <u xml:id="i-44cb5d78018fd5a4-261" prev="i-44cb5d78018fd5a4-260" who="Q297850">
            <seg xml:id="i-LxngZCqsixjtAnmNV9LASe">
              Den pågående utredningen och översynen har ju i uppdrag att överväga
              tillämpningen av bestämmelsen, eventuella förändringar av brottsbeskrivningar
              och om det finns behov av förändringar i andra straffbestämmelser.
              I direktiven påpekar departementet att människohandelsbrottet
              i vissa fall ligger koppleribrottet nära. Det står också utredaren
              fritt att ta upp även andra frågor inom ramen för utredningen
              i den delen. Det är därför naturligt att utredaren överväger hur
              människohandelsbrottet och koppleribrottet förhåller sig till
              varandra.
            </seg>
          </u>
          <u xml:id="i-44cb5d78018fd5a4-262" prev="i-44cb5d78018fd5a4-260" who="Q297850">
            <seg xml:id="i-B1jpd6gGM6uT644gsiYpmc">
              Om utredaren föreslår att bestämmelsen om människohandelsbrottet
              ändras har utredaren mandat att föreslå ändringar även i kopplerilagstiftningen.
              Utredaren har faktiskt ett väldigt brett mandat. Den här frågan
              är anhängiggjord och finns där. Jag förstår inte varför man då
              skulle behöva ge ytterligare tilläggsdirektiv eller låtsas som
              om vi inte har brytt oss om det hela.
            </seg>
          </u>
          <u xml:id="i-44cb5d78018fd5a4-263" prev="i-44cb5d78018fd5a4-260" who="Q297850">
            <seg xml:id="i-KcWy3xYLXpeRSNMiTH1bd6">
              Det jag har försökt tydliggöra är att jag var lite förvånad över
              rubriker om att avskaffa koppleribrottet. Det finns faktiskt handlingar
              som jag tycker fortfarande bör anses vara brottsliga och där man
              använder lagen om koppleribrottet.
            </seg>
          </u>
          <u xml:id="i-44cb5d78018fd5a4-264" prev="i-44cb5d78018fd5a4-260" who="Q297850">
            <seg xml:id="i-TD8q421jK2bf94w36yrgUF">
              Men i direktiven finns det, vilket uppenbarligen är en överraskning
              för den förre ministern, beskrivningar och tankar om detta. Man
              har tagit upp det och gett utredaren full möjlighet och ett brett
              mandat. Därför tror jag faktiskt att det är helt onödigt att ge
              nya direktiv. Men det är klart att diskussionen om detta också
              påverkar en utredning. Man kan få nya infall som man kanske inte
              redan har kommit på.
            </seg>
          </u>
          <note type="speaker" xml:id="i-YCScabrjyQ8eZ7jTvqtLNb">
            Anf. 46 THOMAS BODSTRÖM (s):
          </note>
          <u xml:id="i-44cb5d78018fd5a4-265" next="i-44cb5d78018fd5a4-269" who="Q3141607">
            <seg xml:id="i-4HvsowtqVJ67CE2qeSWaF5">
              Fru talman! I svaret sade justitieministern att ett sådant tillägg
              skulle försena. Nu säger justitieministern att detta redan finns
              i utredningen. Om det redan finns skulle det inte försena att
              bara förtydliga det. Risken är nämligen uppenbar att utredaren
              kommer fram till: Nej, det är inte en bra lösning, det ska vi
              inte utreda.
            </seg>
          </u>
          <u xml:id="i-44cb5d78018fd5a4-266" prev="i-44cb5d78018fd5a4-265" who="Q3141607">
            <seg xml:id="i-WLkdBEPfaP7gyw7AAY7zXe">
              Det är därför som det är så viktigt att man ger ett tilläggsdirektiv
              där man säger att man vill få ett konkret, preciserat förslag,
              kanske för- och nackdelar, men att man verkligen försäkrar sig
              om att detta finns med. Och det finns inte med i utredningsdirektiven.
            </seg>
          </u>
          <u xml:id="i-44cb5d78018fd5a4-267" prev="i-44cb5d78018fd5a4-265" who="Q3141607">
            <seg xml:id="i-DbsvBJQ74pDRYQdn5odor9">
              Visst är det så. Så är det ju alltid. En utredare får nästan
              alltid direktiv att utreda fritt. Men vi vet inte det. Då kan
              det innebära att vi i april nästa år befinner oss i den situationen
              att inget förslag kommer fram, att ingen ordentlig utvärdering
              har gjorts. Det vore djupt olyckligt och ett svek mot flickorna.
            </seg>
          </u>
          <u xml:id="i-44cb5d78018fd5a4-268" prev="i-44cb5d78018fd5a4-265" who="Q3141607">
            <seg xml:id="i-mEP42m4boxFqxsctEKV47">
              Det är så enkelt att bara ge detta tilläggsdirektiv så att vi
              får frågan ordentligt utredd och inte förlorar tid i kampen mot
              människohandeln. Vi kan då verkligen försäkra oss om att vi inte
              behöver få de svar som skulle innebära att man måste tillsätta
              en ny utredning.
            </seg>
          </u>
          <u xml:id="i-44cb5d78018fd5a4-269" prev="i-44cb5d78018fd5a4-265" who="Q3141607">
            <seg xml:id="i-8DcYmhVDzxs9ZChBQcwkGk">
              Nu vet jag inte hur den här utredaren har uppfattat det. Det
              var i alla fall tydligt i medierna att hon inte hade uppfattat
              den här frågan. Då trodde hon att människor skulle kunna komma
              i den situationen att de inte döms. Självklart ska det inte vara
              så. Det ska inte vara lättare på något sätt att frikännas. Inte
              minst på grund av utredarens uttalanden är det viktigt att man
              styr upp det här ordentligt i tilläggsdirektiv, så att man får
              ordentliga, konkreta svar och förhoppningsvis också förslag som
              kan leda fram till att vi får de förbättringar som behövs och
              att koppleribrottet ersätts av människohandelsbrottet med möjligheten
              att några få undantag fortfarande finns kvar. Men det kan bli
              betydligt flera situationer där vi slipper uppleva att 16-åriga
              flickor från Moldavien anses begå brott mot staten när det handlar
              om deras personliga integritet och sexuella integritet.
            </seg>
          </u>
          <note type="speaker" xml:id="i-6nZbMqejwjjYxD2gQjPGsu">
            Anf. 47 Justitieminister BEATRICE ASK (m):
          </note>
          <u xml:id="i-44cb5d78018fd5a4-270" next="i-44cb5d78018fd5a4-272" who="Q297850">
            <seg xml:id="i-R8Ea9Q4xAJVUEY4mUT4t87">
              Fru talman! Jag noterar att Thomas Bodström under resans gång
              backar lite grann och medger att det kan finnas delar av koppleribrottet
              som ska vara kvar. Men den fråga jag har svarat på handlar om
              att ersätta koppleribrottet med människohandelsbrottet.
            </seg>
          </u>
          <u xml:id="i-44cb5d78018fd5a4-271" prev="i-44cb5d78018fd5a4-270" who="Q297850">
            <seg xml:id="i-Hf9KBsuJPTkjAqrqSDJYAg">
              Jag vill ändå säga att jag vidhåller att det är fullt tydligt
              i direktiven att det finns möjligheter att utreda de kopplingar
              och samband som finns och att det också nämns i texten till direktiven.
              Det låter väldigt enkelt att ge tilläggsdirektiv, men hur man
              än gör tar det lite tid och det ställer till en del saker. Jag
              tror som sagt inte att det är nödvändigt, och jag är för närvarande
              inte beredd att utforma sådana tilläggsdirektiv.
            </seg>
          </u>
          <u xml:id="i-44cb5d78018fd5a4-272" prev="i-44cb5d78018fd5a4-270" who="Q297850">
            <seg xml:id="i-WXRM488HXczmmMYmhCiNxh">
              Jag är inte heller beredd att helt ersätta eller avskaffa koppleribrottet,
              som en del medier uttryckt det. Men nu har jag förstått att inte
              heller Thomas Bodström är det, utan vi ser båda att koppleribrottet
              fortfarande har bäring i vissa delar. Det är viktigt, och det
              är viktigt att hitta regler för människohandelsbrottet som gör
              att man verkligen tar sig an de unga flickor som det ofta handlar
              om och hur de drabbas.
            </seg>
          </u>
          <note xml:id="i-GjEEMr2YvjKDgPWtP3Gxbr">
            Överläggningen var härmed avslutad.
          </note>
          <note xml:id="i-QQzKvgKCv9DfTWHDs9odc4">
            18 § Svar på interpellation 2006/07:662 om Ekobrottsmyndigheten
          </note>
          <note type="speaker" xml:id="i-XZCsQm7JfCgHoTbzP9p8yu">
            Anf. 48 Justitieminister BEATRICE ASK (m):
          </note>
          <u xml:id="i-44cb5d78018fd5a4-273" next="i-44cb5d78018fd5a4-277" who="Q297850">
            <seg xml:id="i-SoSzBY5ZL6WTd8i8UxCLyC">
              Fru talman! Thomas Bodström har frågat mig om jag har för avsikt
              att garantera att Ekobrottsmyndigheten nu får vara kvar.
            </seg>
          </u>
          <u xml:id="i-44cb5d78018fd5a4-274" prev="i-44cb5d78018fd5a4-273" who="Q297850">
            <seg xml:id="i-Ja8FWCiEEBzUpe96tBkB1P">
              I början av året presenterades betänkandet Nya förutsättningar
              för ekobrottsbekämpning . Där föreslås att Ekobrottsmyndigheten
              ska läggas ned och att dess verksamhet ska övertas av Åklagarmyndigheten
              och polisen. Betänkandet har remissbehandlats.
            </seg>
          </u>
          <u xml:id="i-44cb5d78018fd5a4-275" prev="i-44cb5d78018fd5a4-273" who="Q297850">
            <seg xml:id="i-GUf4avMY5kdCzk1nhzK4pd">
              Redan i början av sommaren har jag gett beskedet att Ekobrottsmyndigheten
              ska finnas kvar. Jag anser att det aktuella betänkandet och de
              inkomna remissvaren inte motiverar en nedläggning av myndigheten.
              Jag vill särskilt lyfta fram att både utredningen och flera remissinstanser
              har konstaterat att Ekobrottsmyndigheten bedriver en i många avseenden
              väl fungerande verksamhet.
            </seg>
          </u>
          <u xml:id="i-44cb5d78018fd5a4-276" prev="i-44cb5d78018fd5a4-273" who="Q297850">
            <seg xml:id="i-NHYH7oPDdtgGRt3RTT2it8">
              Det är naturligtvis en prioriterad uppgift för mig och regeringen
              att säkerställa en så effektiv ekobrottsbekämpning som möjligt
              i hela landet. Framför allt de grövre och ofta gränsöverskridande
              ekobrotten är ett stort problem som kräver gedigen spetskompetens
              och en slagkraftig organisation.
            </seg>
          </u>
          <u xml:id="i-44cb5d78018fd5a4-277" prev="i-44cb5d78018fd5a4-273" who="Q297850">
            <seg xml:id="i-4v84TJxN8RZDBXWNfBv751">
              Det är min bestämda ambition under de närmaste åren att ekobrottsbekämpningen
              ska utvecklas ytterligare. Enligt min mening har Ekobrottsmyndigheten
              en viktig funktion att fylla i utvecklingen av den framtida ekobrottsbekämpningen.
            </seg>
          </u>
          <note type="speaker" xml:id="i-UPp1adKdZwfQ7SPdPq6e3S">
            Anf. 49 THOMAS BODSTRÖM (s):
          </note>
          <u xml:id="i-44cb5d78018fd5a4-278" next="i-44cb5d78018fd5a4-281" who="Q3141607">
            <seg xml:id="i-GVn6EZkhWscnvbtYHgYZtc">
              Fru talman! Frågan om Ekobrottsmyndigheten har varit föremål
              för debatt under lång tid. Socialdemokraterna tillsatte Ekobrottsmyndigheten.
              Från början gick det trögt, som det många gånger gör med en ny
              myndighet. Men allteftersom blev arbetet allt bättre, mer effektivt
              med fler fällande domar, och spetskompetensen kom till användning.
            </seg>
          </u>
          <u xml:id="i-44cb5d78018fd5a4-279" prev="i-44cb5d78018fd5a4-278" who="Q3141607">
            <seg xml:id="i-JFYyiE7mgXWpKmXByrcWES">
              Vi har sett olika synpunkter från de borgerliga ledamöterna.
              Folkpartiet har hårt drivit frågan om avskaffande av Ekobrottsmyndigheten.
              Därför ska det bli intressant att höra Andréns anförande. Kristdemokraterna
              har däremot varit på Socialdemokraternas sida och stött oss. Vi
              hade ett bra seminarium tillsammans i riksdagen. Jag tror att
              Centerpartiet har uttryckt lite kritik, men jag är inte helt säker,
              medan Moderaterna vad jag har kunnat konstatera inte har sagt
              någonting i frågan.
            </seg>
          </u>
          <u xml:id="i-44cb5d78018fd5a4-280" prev="i-44cb5d78018fd5a4-278" who="Q3141607">
            <seg xml:id="i-GRi3vM1P9mydgLuxAWJH7x">
              Det finns naturligtvis en oro på Ekobrottsmyndigheten. Så länge
              vi har en borgerlig regering finns det ändå en osäkerhet. Då är
              det viktigt att vi får ett klart och tydligt svar: Nej, det är
              inte aktuellt. Folkpartiet ska inte kunna driva igenom frågan.
              Nu är frågan avgjord. Det är bra om vi får ett klart och tydligt
              besked i saken. Det går inte att säga att myndigheten inte ska
              läggas ned nu men kanske om två år. Det går inte att arbeta i
              den arbetsmiljön. Man måste veta att myndigheten finns kvar. Det
              beskedet vill jag att Beatrice Ask ska ge.
            </seg>
          </u>
          <u xml:id="i-44cb5d78018fd5a4-281" prev="i-44cb5d78018fd5a4-278" who="Q3141607">
            <seg xml:id="i-RYCJdyrDxKPDnU8W4fXrHv">
              Beatrice Ask säger nu att myndigheten ska utvecklas. Vore det
              inte bra att utveckla den inte bara geografiskt, så att den fördelas
              till fler ställen i Sverige, utan också se till att olika orter
              får olika ansvarsområden? Till exempel kan Helsingborg få ansvar
              för ekonomisk brottslighet i samband med smuggling, Göteborg kan
              få ansvar för ekonomisk brottslighet i krogmiljö och Stockholm
              kan få ansvar för insiderhandel. Det kan naturligt bli olika punkter
              så att det inte bara blir geografisk spridning. Det ska kanske
              inte bara vara en geografisk utveckling utan i stället en utveckling
              där de olika frågorna sprids så att det blir spetskompetens på
              olika ställen. Det vore intressant att höra om Beatrice Ask delar
              min uppfattning i mitt förslag eller om man ska satsa på att utveckla
              detta geografiskt när nu Ekobrottsmyndigheten ska utvecklas.
            </seg>
          </u>
          <note type="speaker" xml:id="i-Ff82Tx9BE1qvV7ywAs2HE6">
            Anf. 50 GUNNAR ANDRÉN (fp):
          </note>
          <u xml:id="i-44cb5d78018fd5a4-282" next="i-44cb5d78018fd5a4-288" who="Q5556677">
            <seg xml:id="i-7YWqAp5iyuF21A7EXHy1cm">
              Fru talman! Jag ber, liksom vid en annan interpellation, att
              få tacka förre justitieministern för att han har ställt denna
              interpellation till nuvarande justitieministern. Jag kan glädja
              våra nuvarande och före detta ministrar med att jag fortfarande
              har en avvikande åsikt.
            </seg>
          </u>
          <u xml:id="i-44cb5d78018fd5a4-283" prev="i-44cb5d78018fd5a4-282" who="Q5556677">
            <seg xml:id="i-ThWwkxgv9v3aK992SZHfKh">
              Jag tror att det är farligt att bli myndighetskramare. Om vi
              hade haft samma myndigheter kvar som 1910 eller något annat år
              och inte genomfört många reformer på området hade vi kunnat ha
              också ett myndighetsmuseum, precis som det finns ett företagsmuseum.
              Det viktiga som Beatrice Ask säger är att ta ställning till var
              verksamheten är mest effektiv. Vi folkvalda måste alltid diskutera
              var den gör bäst nytta.
            </seg>
          </u>
          <u xml:id="i-44cb5d78018fd5a4-284" prev="i-44cb5d78018fd5a4-282" who="Q5556677">
            <seg xml:id="i-FcwgYvixT2KubLPiB6AeEV">
              Vi har till exempel ingen alkoholinförselbrottsmyndighet. Vi
              har dock en ekobrottsmyndighet. Den avviker från resten av rättsväsendet.
              Alla andra brott ska utredas av åklagare och polis och dömas av
              domstolar. Vi har, som bekant, också specialdomstolar. Jag menar
              att det har varit en effektiv kampanj från Ekobrottsmyndighetens
              sida om att om den skulle utsättas för någon form av annan organisationstillhörighet
              skulle den inte fungera på samma sätt och bli dyrbar. Detta är
              helt obevisat. Inte minst Socialdemokraterna har under en lång
              följd av år genomfört olika förändringar inom myndighetskulturen
              för att effektivisera verksamheten. Ibland har det varit med god
              framgång. Andra gånger har det inte varit lika framgångsrikt,
              till exempel har inte tullmyndigheten varit lika framgångsrik.
              Då får vi fundera på om den organisationen har blivit den bästa.
            </seg>
          </u>
          <u xml:id="i-44cb5d78018fd5a4-285" prev="i-44cb5d78018fd5a4-282" who="Q5556677">
            <seg xml:id="i-SZ7YyYh1w1Vmgj7BsFRutP">
              Jag ser att Mats Berglind, som tidigare har suttit i skatteutskottet,
              sitter här. När det gäller ekobrotten är samverkan med inte minst
              Skatteverket angelägen. Man har inom Skatteverket inte en parallellorganisation
              men en annan form av undersökande och utredande verksamhet av
              en lång rad av dessa brott. Slutresultatet av Ekobrottsmyndighetens
              utredning av Trustor var inte så framgångsrikt.
            </seg>
          </u>
          <u xml:id="i-44cb5d78018fd5a4-286" prev="i-44cb5d78018fd5a4-282" who="Q5556677">
            <seg xml:id="i-GavRVxmE3CBrpGdJZhP3ow">
              Fru talman! Vi måste också se på Ansvarskommittén. Hur ser den
              på hur hela myndighetsstrukturen ska se ut? De har inte gått in
              på just den här frågan, men det ligger i förlängningen av hur
              vi ska organisera hela det offentliga Sverige. Strindberg talade
              om Kollegiet för utbetalande av ämbetsmännens löner. Det var skönt
              att det bara blev en fiktiv myndighet.
            </seg>
          </u>
          <u xml:id="i-44cb5d78018fd5a4-287" prev="i-44cb5d78018fd5a4-282" who="Q5556677">
            <seg xml:id="i-LMJzCu9R2DtRhNxDKqz4EX">
              Jag ser också försvarsminister Odenberg här. Vi får vara försiktiga
              med att ha en massa myndigheter inom till exempel försvaret och
              så vidare som inte behövs. Det finns mycket att fundera på här.
              Jag tror för min del att man inte ska låta sig förledas av att
              alla remissinstanser är alldeles eniga. Remissinstanserna, såsom
              jag har läst dem, har haft goda skäl att vara eniga om bevarandet
              av sin egen ställning.
            </seg>
          </u>
          <u xml:id="i-44cb5d78018fd5a4-288" prev="i-44cb5d78018fd5a4-282" who="Q5556677">
            <seg xml:id="i-P5wMUt2aBkSo9iRbfjT3Yv">
              Den linje som Folkpartiet har intagit, att Ekobrottsmyndigheten
              ska vara en del av det övriga rättsväsendet och inlemmas inom
              polisväsendet och Åklagarmyndigheten, är den på lång sikt kloka
              vägen.
            </seg>
          </u>
          <note type="speaker" xml:id="i-RPDyfYXkkLDnaxzFyKC2mu">
            Anf. 51 Justitieminister BEATRICE ASK (m):
          </note>
          <u xml:id="i-44cb5d78018fd5a4-289" next="i-44cb5d78018fd5a4-297" who="Q297850">
            <seg xml:id="i-FXwyi2T4CAgnqK1eFGNsRg">
              Fru talman! Det är möjligt att inte så många tidningar når fram
              till Fårö, Thomas Bodström, men jag tror att budskapet till Hantverkargatan
              och Ekobrottsmyndighetens personal där har varit tydligt från
              min sida.
            </seg>
          </u>
          <u xml:id="i-44cb5d78018fd5a4-290" prev="i-44cb5d78018fd5a4-289" who="Q297850">
            <seg xml:id="i-AiN4wGxajtPfsktKegdDcz">
              Den utredning som vi hade ute på remiss, som föreslog en nedläggning
              av Ekobrottsmyndigheten, har inte argument och fog för en nedläggning
              av den myndigheten. Tvärtom har vi i den analys vi har gjort det
              vill jag säga även till Gunnar Andrén noggrant gått igenom förslag
              och resonemang. Man visar vilka fördelar en nedläggning skulle
              innebära. När det är sagt ska vi erkänna att nuvarande organisation
              av ekobrottsbekämpningen inte är oproblematisk. Det finns mellan
              varven brister i samordningen. Det finns också problem med att
              myndigheten inte täcker hela landet. Det finns mer än ett bekymmer.
            </seg>
          </u>
          <u xml:id="i-44cb5d78018fd5a4-291" prev="i-44cb5d78018fd5a4-289" who="Q297850">
            <seg xml:id="i-SksdRsvXvuxKa4MWz86PcN">
              Jag har inte, som Thomas Bodström, börjat i den ändan att jag
              har funderat på frågan om på vilken ort det ska göras något. Jag
              har inte gett ett formellt uppdrag, men jag har sagt till myndighetscheferna
              för både polisen och Ekobrottsmyndigheten att de får ta tag i
              de svårigheter de har sett, lösa dem och komma tillbaka till departementet
              och berätta om vilka begåvade idéer de har om hur detta ska hanteras.
            </seg>
          </u>
          <u xml:id="i-44cb5d78018fd5a4-292" prev="i-44cb5d78018fd5a4-289" who="Q297850">
            <seg xml:id="i-J1RCYdZyrQp1LDNoFMRCN5">
              Sett över lite längre sikt måste vi få en generellt bättre ekobrottsbekämpning.
              Det finns mycket blandbrottslighet. Det innebär att de vanliga
              polismyndigheterna i vanliga brottsärenden kommer att behöva kompetens.
              Det går inte alltid att dela upp ett ärende så att Ekobrottsmyndigheten
              gör det här och den vanliga polisen det där. Då måste man kanske
              fundera över något slags konsultverksamhet eller någon annan typ
              av ordning. Vad vet jag? Det krävs ett utvecklingsarbete.
            </seg>
          </u>
          <u xml:id="i-44cb5d78018fd5a4-293" prev="i-44cb5d78018fd5a4-289" who="Q297850">
            <seg xml:id="i-Pf4MrnqZoPPtBzuXWDRoiH">
              Precis som Gunnar Andrén påpekar är vi tacksamma över att Skatteverket
              gör mycket nyttigt arbete på området. Det finns mycket att göra
              för att utveckla ekobrottsbekämpningsarbetet.
            </seg>
          </u>
          <u xml:id="i-44cb5d78018fd5a4-294" prev="i-44cb5d78018fd5a4-289" who="Q297850">
            <seg xml:id="i-QbC2gGp4QqjtL73w6Mi2U9">
              Jag har utifrån det underlag som har funnits till hands och de
              synpunkter som har inkommit sett att vi behöver en sammanhållen
              myndighet som ägnar sig åt detta.
            </seg>
          </u>
          <u xml:id="i-44cb5d78018fd5a4-295" prev="i-44cb5d78018fd5a4-289" who="Q297850">
            <seg xml:id="i-CL8JNSwsxqrLRmSxPKXJ7t">
              Det är möjligt att man måste göra avgränsningar eller ge uppdrag
              också till andra delar av rättsväsendet för delar av detta, och
              det är säkert inte färdigt.
            </seg>
          </u>
          <u xml:id="i-44cb5d78018fd5a4-296" prev="i-44cb5d78018fd5a4-289" who="Q297850">
            <seg xml:id="i-SfoQyq2YE4DJtwrsw4hnKZ">
              Det viktiga beskedet att vi ska ha en spetsmyndighet som har
              kompetens och som är duktig på att arbeta på det här området har
              jag gett och varit väldigt tydlig med. Jag kommer inte att lägga
              fram några förslag om förändringar vad gäller den ordningen. Däremot
              är jag säker på att vi kommer att återkomma många gånger med diskussioner
              om hur vi ska bli mer effektiva i bekämpningen av ekonomisk brottslighet.
            </seg>
          </u>
          <u xml:id="i-44cb5d78018fd5a4-297" prev="i-44cb5d78018fd5a4-289" who="Q297850">
            <seg xml:id="i-VZVGAsujH1Yob1TmYDZort">
              Det är tyvärr så att de ekonomiska vinningarna är en av de värsta
              drivkrafterna inom kriminaliteten. Ekobrottsbekämpningen är synnerligen
              central för att kväsa kriminalitet.
            </seg>
          </u>
          <note type="speaker" xml:id="i-46o8prAnHNkxw6Wvyu14ZP">
            Anf. 52 THOMAS BODSTRÖM (s):
          </note>
          <u xml:id="i-44cb5d78018fd5a4-298" next="i-44cb5d78018fd5a4-303" who="Q3141607">
            <seg xml:id="i-6R5jQ4QpU8aSzHRTjFyTKT">
              Fru talman! Det finns tidningar på Fårö. Jag ska hälsa Fåröborna
              att frågan har uppstått i Sveriges riksdag. Det kommer de att
              möta med stor munterhet.
            </seg>
          </u>
          <u xml:id="i-44cb5d78018fd5a4-299" prev="i-44cb5d78018fd5a4-298" who="Q3141607">
            <seg xml:id="i-DKmPkq87wqeigMrPsFaYJU">
              Allvarligt talat går åsikterna isär. Jag ska inte göra någon
              stor sak av det. Det är självklart när det är en regering med
              fyra partier. När man driver en fråga så hårt som Folkpartiet
              är det klart att människor är oroliga.
            </seg>
          </u>
          <u xml:id="i-44cb5d78018fd5a4-300" prev="i-44cb5d78018fd5a4-298" who="Q3141607">
            <seg xml:id="i-WV1r3CBov49hat72x3cxVM">
              Det kan förstås vara så att ett parti blir överkört på ett eller
              annat sätt. Det har hänt förr både för Moderaterna och för andra
              partier. Det är därför som jag ställt den här interpellationen.
            </seg>
          </u>
          <u xml:id="i-44cb5d78018fd5a4-301" prev="i-44cb5d78018fd5a4-298" who="Q3141607">
            <seg xml:id="i-Nt39rWAh9VMfBEqGq92CuX">
              Jag har läst ditt ställningstagande. Men frågan är om man kommer
              att kunna stå emot när Folkpartiet fortsätter att driva den här
              frågan. Det gör det med all tydlighet. Jag har respekt för de
              åsikter och argumentation man har, och som bland annat både riksåklagare
              och RPS har, att myndigheten ska läggas ned.
            </seg>
          </u>
          <u xml:id="i-44cb5d78018fd5a4-302" prev="i-44cb5d78018fd5a4-298" who="Q3141607">
            <seg xml:id="i-CRGnvm7fEzCHXP9bAp9JQG">
              Jag som är för myndigheten är ändå angelägen om att kunna få
              ett annat svar än bara att justitieministern personligen garanterar
              det. Så enkelt är det inte i den borgerliga regeringen. Det är
              ett samordningskansli som avgör fråga efter fråga.
            </seg>
          </u>
          <u xml:id="i-44cb5d78018fd5a4-303" prev="i-44cb5d78018fd5a4-298" who="Q3141607">
            <seg xml:id="i-WP4LZmWNVvSXm3KPebs8Hg">
              Det är därför jag undrar om detta är förankrat hos alla fyra
              i regeringen. Att Beatrice Ask tycker så här vet jag. Men är alla
              fyra partier i regeringen överens om att detta är svaret?
            </seg>
          </u>
          <note type="speaker" xml:id="i-RGpZWfMMpvbVmqar8pzU4D">
            Anf. 53 GUNNAR ANDRÉN (fp):
          </note>
          <u xml:id="i-44cb5d78018fd5a4-304" next="i-44cb5d78018fd5a4-309" who="Q5556677">
            <seg xml:id="i-UJ9qxajtb1jy8MbsLZwzjD">
              Fru talman! Jag vill lugna alla som tror att Folkpartiet på denna
              fråga kommer att spräcka denna regering. Så är icke fallet med
              denna organisatoriska fråga. Det får bli helt andra frågor av
              ideologiska dimensioner. Detta är en mer praktisk fråga.
            </seg>
          </u>
          <u xml:id="i-44cb5d78018fd5a4-305" prev="i-44cb5d78018fd5a4-304" who="Q5556677">
            <seg xml:id="i-NcPfh2oRV6bZKb5CTnBFDR">
              Jag vill ändå delta i debatten. Nu är jag på något sätt opponent
              mot det som finns i en stor enighet mellan regeringen och den
              största delen av oppositionen. Ett litet parti tycker lite annorlunda
              och har inte ändrat åsikt.
            </seg>
          </u>
          <u xml:id="i-44cb5d78018fd5a4-306" prev="i-44cb5d78018fd5a4-304" who="Q5556677">
            <seg xml:id="i-2NJHkPF4dRYQjeJpmPY5GY">
              Jag uppskattar också båda meddebattörerna och den erkänsla jag
              får för det sätt som jag argumenterar på och som också Riksåklagaren
              och Rikspolisstyrelsen har funderat kring.
            </seg>
          </u>
          <u xml:id="i-44cb5d78018fd5a4-307" prev="i-44cb5d78018fd5a4-304" who="Q5556677">
            <seg xml:id="i-UoDzjirNHFugWDZ96jpGn8">
              Ser man till den enskilda människan som har begått eller utsatts
              för ett ekonomiskt brott i skattefrågor eller mot privat ekonomi
              i övrigt är bilden nu väldigt splittrad.
            </seg>
          </u>
          <u xml:id="i-44cb5d78018fd5a4-308" prev="i-44cb5d78018fd5a4-304" who="Q5556677">
            <seg xml:id="i-6CAcNum4g22QvsSLUe9Fty">
              Det är fråga om att åklagaren ska agera och polisen ska utreda
              och kanske hjälpa Ekobrottsmyndigheten. Det skiljer sig i sättet
              att arbeta mot många andra brott. Det är vad vi har velat påpeka.
              Jag tycker att det är en korrekt ståndpunkt.
            </seg>
          </u>
          <u xml:id="i-44cb5d78018fd5a4-309" prev="i-44cb5d78018fd5a4-304" who="Q5556677">
            <seg xml:id="i-BMcUuxNtEkQZAwSAXMSsyr">
              Under den förra mandatperioden gjorde vi många besök. Min övertygelse
              om att vi hade rätt styrktes av bland annat våra besök i Borås,
              Göteborg, Strömstad och Haparanda.
            </seg>
          </u>
          <note xml:id="i-GPkk4oeKdE8CunsYDEsxi9">
            Överläggningen var härmed avslutad.
          </note>
          <note xml:id="i-J9vfpTeC2qrhGepoe4ap5K">
            19 § Svar på interpellation 2006/07:644 om Musköbasens framtid
          </note>
          <note type="speaker" xml:id="i-8BsFHhQ7syDZyzY2wV8PZk">
            Anf. 54 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-310" next="i-44cb5d78018fd5a4-311" who="Q719015">
            <seg xml:id="i-3dSKmvNaXE9aL1syuw6GtE">
              Fru talman! Inger Jarl Beck har frågat mig vilka besked som jag
              kan ge till Haninge kommun och till de anställda på Muskö om Musköbasens
              framtid.
            </seg>
          </u>
          <u xml:id="i-MigQ3JnZuCUtBieVi1VqGz" prev="i-44cb5d78018fd5a4-310" who="Q719015">
            <seg xml:id="i-EjDuajCKXtc41ke6R1MHLB">
              Försvarsmakten har i sitt budgetunderlag för 2008 föreslagit
              att Fjärde sjöstridsflottiljen ska lokaliseras till Berga. En
              prövning av det förslaget ingår därför i den pågående beredningen
              av höstens budgetproposition.
            </seg>
          </u>
          <u xml:id="i-44cb5d78018fd5a4-311" prev="i-44cb5d78018fd5a4-310" who="Q719015">
            <seg xml:id="i-7wvEaaKhEMSvQv5LgcSdTw">
              Således kan jag inte nu lämna några närmare besked i frågan.
            </seg>
          </u>
          <note type="speaker" xml:id="i-MVKk3boetrYas3BPSUzbE4">
            Anf. 55 INGER JARL BECK (s):
          </note>
          <u xml:id="i-44cb5d78018fd5a4-312" next="i-44cb5d78018fd5a4-318" who="Q4956391">
            <seg xml:id="i-9cbobBYUcUqepPWPBWkw7m">
              Fru talman! Jag får tacka försvarsministern för hans svar. Jag
              har ställt en fråga om hur försvarsministern ser på Musköbasens
              framtid. Ska Fjärde sjöstridsflottiljen finnas kvar på Muskö som
              har beslutats i riksdagen år 2004 eller ska den flyttas till Berga
              såsom Försvarsmakten önskar?
            </seg>
          </u>
          <u xml:id="i-Rp1o3DxhrmVUx34bxjBifx" prev="i-44cb5d78018fd5a4-312" who="Q4956391">
            <seg xml:id="i-HstXHKmcFcM2jzpizoqbDj">
              I Försvarsbeslutet 2004 fattade riksdagen beslut om: Följande
              verksamheter bör flyttas:
            </seg>
          </u>
          <u xml:id="i-44cb5d78018fd5a4-313" prev="i-44cb5d78018fd5a4-312" who="Q4956391">
            <seg xml:id="i-DKZaH4ge3ZDReyJDkU7pb8">
              I betänkandet står vidare: Riksdagens inriktning är att verksamheten
              vid Muskövarvet skall överföras på för staten godtagbara villkor
              till privatägd industri. Så länge en sådan överföring inte kan
              genomföras skall verksamheten fortsatt bedrivas inom Försvarsmakten.
            </seg>
          </u>
          <u xml:id="i-44cb5d78018fd5a4-314" prev="i-44cb5d78018fd5a4-312" who="Q4956391">
            <seg xml:id="i-3FTikF9uLHjFyX1hmSBGtw">
              I regeringens proposition Vårt framtida försvar står: Marinbasens
              verksamhetsställe i Stockholmsregionen och Fjärde minkrigsflottiljen
              bör enligt regeringen lokaliseras till Muskö-Berga och respektive
              ledning finnas i Muskö. Regeringen anser vidare att Muskö i så
              stor utsträckning som möjligt bör utnyttjas för basering av de
              enheter som bör inrymmas där. Tyngdpunkten i baseringen bör således
              vara Muskö och lokaliseringen bör benämnas Haninge/Muskö.
            </seg>
          </u>
          <u xml:id="i-44cb5d78018fd5a4-315" prev="i-44cb5d78018fd5a4-312" who="Q4956391">
            <seg xml:id="i-BvQCwSEzcMqFcAU6QGGWUJ">
              I årets budgetunderlag från Försvarsmakten lämnar myndigheten
              motsatt information: Försvarsmakten prövar kontinuerligt rationaliteten
              i grundorganisationen och vidtar successivt de förändringar som
              ligger inom myndighetens ansvarsområde. Inom ramen för detta arbete
              har Försvarsmakten funnit att flera skäl talar för att Fjärde
              sjöstridsflottiljen flyttas från Muskö till Berga. Försvarsmakten
              bedömer att ett sådant beslut skulle skapa förutsättningar för
              en mer kostnadseffektiv, rationell och samordnad förbandsproduktion
              mellan flottiljen och Amf 1 samt reducera långsiktiga investeringsbehov
              inom Haninge garnison och underlätta privatiseringen av Marinverkstäderna
              på Muskö.
            </seg>
          </u>
          <u xml:id="i-44cb5d78018fd5a4-316" prev="i-44cb5d78018fd5a4-312" who="Q4956391">
            <seg xml:id="i-UrdbedGBjTJvD2Yt6WvT9s">
              Seko Muskö/Berga menar att Försvarsmaktens underlag till budgeten
              i detta avseende är bristfälligt då berörda parter inte har involverats
              och kunnat göra en konsekvensanalys. Detta har lett till att beräkningarna
              för till exempel investeringsbehov är felaktiga och ofullständiga.
              Det gäller till exempel att behovet av investeringar i idrottsanläggningen
              i Berga är minst lika stort som på Muskö. Hur ser försvarsministern
              på detta?
            </seg>
          </u>
          <u xml:id="i-44cb5d78018fd5a4-317" prev="i-44cb5d78018fd5a4-312" who="Q4956391">
            <seg xml:id="i-9jiLq3PCCbaWq2hdHcSZGk">
              I Försvarsbeslutet från 2004 gjorde man den motsatta slutsatsen
              att Muskö var en relevant bas när det gäller att förlägga Fjärde
              sjöstridsflottiljen. Vilken vikt ska läggas vid riksdagsbesluten?
              Hur kan Försvarsmakten bara tre år senare komma till motsatt slutsats
              utan att några omvärldsfaktorer har förändrats? Vad hindrar att
              Försvarsmakten återigen ändrar sig om ett, två eller tre år med
              stora kostnader som följd?
            </seg>
          </u>
          <u xml:id="i-44cb5d78018fd5a4-318" prev="i-44cb5d78018fd5a4-312" who="Q4956391">
            <seg xml:id="i-Wg6PKX5tWUJNx94jBie1qd">
              Försvarsmakten har i och med försvarsbeslutet 2004 haft i uppgift
              att hitta civila aktörer som ska ta över verksamheten och marinverkstäderna
              på Muskö. Detta har inte gjorts såsom planerats. Vilka initiativ
              har försvarsministern tagit för att detta arbete ska fortskrida?
            </seg>
          </u>
          <note type="speaker" xml:id="i-B1v4dx9ixbUNzJguZUsUQr">
            Anf. 56 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-319" next="i-44cb5d78018fd5a4-324" who="Q719015">
            <seg xml:id="i-D6u3FofWAphqvQRWPTz5Gt">
              Fru talman! Jag får tacka Inger Jarl Beck för denna utförliga
              historiska exposé över vad som har sagts och gjorts i frågan om
              Muskö under de senaste åren. Jag har inga invändningar mot den
              historiska beskrivningen.
            </seg>
          </u>
          <u xml:id="i-44cb5d78018fd5a4-320" prev="i-44cb5d78018fd5a4-319" who="Q719015">
            <seg xml:id="i-YPVj93hri2LUFcKkKvPbBX">
              Det är också sant att Försvarsmakten har ändrat uppfattning i
              budgetunderlaget för 2008 jämfört med vad de uttalade för tre
              år sedan. Inger Jarl Beck frågar varför de har gjort det. Fråga
              Försvarsmakten, Inger Jarl Beck! Inger Jarl Beck undrar om de
              kan komma att ändra sig igen. Ja, det kan de säkert komma att
              göra. Frågan är vad den långa exposén leder fram till.
            </seg>
          </u>
          <u xml:id="i-44cb5d78018fd5a4-321" prev="i-44cb5d78018fd5a4-319" who="Q719015">
            <seg xml:id="i-2s4ZVT5QRLJT2uMF6jc5Bu">
              Jag har en principiell grundinställning, nämligen att Försvarsmakten
              så långt möjligt ska behandlas som andra myndigheter. I dag omfattas
              inte Försvarsmakten av den paragraf i verksförordningen som säger
              att en myndighet organiserar själv sin verksamhet. I stället har
              vi historiskt fattat långtgående detaljbeslut i Sveriges riksdag
              där riksdagen ned på nivån del av förband har fattat beslut om
              hur verksamheten ska lokaliseras och organiseras. Jag tycker inte
              att det är en särskilt lämplig eller eftersträvansvärd ordning.
            </seg>
          </u>
          <u xml:id="i-44cb5d78018fd5a4-322" prev="i-44cb5d78018fd5a4-319" who="Q719015">
            <seg xml:id="i-5hXZKaAiXbWRihA3sMbZEE">
              Däremot är det precis som Inger Jarl Beck säger på det sättet
              att riksdagen i 2004 års försvarsbeslut har uttalat sig om lokaliseringen
              av Fjärde sjöstridsflottiljen. Självfallet respekterar regeringen
              och jag riksdagens uttalade uppfattning. Av detta följer att vad
              jag personligen kan tänkas tycka om Fjärde sjöstridsflottiljens
              lokalisering är ointressant.
            </seg>
          </u>
          <u xml:id="i-44cb5d78018fd5a4-323" prev="i-44cb5d78018fd5a4-319" who="Q719015">
            <seg xml:id="i-VZF5w8WjLhf75LRFp429pb">
              Om lokaliseringen ska ändras från Muskö till Berga är det en
              fråga som måste behandlas av riksdagen. Det följer av den behandling
              som skedde 2004. Det är därför jag också konstaterar att jag räknar
              med att vi i budgetpropositionen ska avhöra oss i frågan till
              riksdagen. Av respekt för den beredningsprocess som pågår vill
              inte jag föregripa vad regeringen där kommer att säga. Men det
              är ganska uppenbart att det finns några alternativ att välja på.
              Ett alternativ är att regeringen säger: Nej, sjöstridsflottiljen
              ska ligga kvar på Muskö. Det andra är att säga ja till Försvarsmaktens
              hemställan att sjöstridsflottiljen ska flytta. Det tredje är att
              göra som vi gjorde med anledning av Försvarsmaktens önskemål att
              flytta den operativa insatsledningen från Uppsala till Stockholm
              och säga att detta är en typ av beslut som bör få fattas av Försvarsmakten
              själv. Det bör inte ankomma på riksdagen att fatta beslut om hur
              delar i en garnison i Haninge kommun ska lokaliseras, utan det
              bör få avgöras av myndigheten. Det är det tredje alternativet.
              Vilket alternativ vi väljer av dessa ber jag att få återkomma
              till i samband med budgetpropositionen.
            </seg>
          </u>
          <u xml:id="i-44cb5d78018fd5a4-324" prev="i-44cb5d78018fd5a4-319" who="Q719015">
            <seg xml:id="i-aP5vLGnbCcshi4NjRzGwB">
              Slutligen gäller det den varvsverksamhet som har varit en viktig
              del i den verksamhet som har varit lokaliserad till Muskö. Jag
              konstaterar att huvuddelen av den verksamheten i maj detta år
              överläts till Kockums.
            </seg>
          </u>
          <note type="speaker" xml:id="i-Hh6cSbVwS6u4HeH7CSHffa">
            Anf. 57 INGER JARL BECK (s):
          </note>
          <u xml:id="i-44cb5d78018fd5a4-325" next="i-44cb5d78018fd5a4-328" who="Q4956391">
            <seg xml:id="i-P2Yz1DXYmn4Zcb8XKSYJur">
              Fru talman! Jag får tacka försvarsministern för svaret. Självfallet
              är detta frågor man ställer till försvarsministern. Jag vill fortfarande
              utveckla dem något här.
            </seg>
          </u>
          <u xml:id="i-44cb5d78018fd5a4-326" prev="i-44cb5d78018fd5a4-325" who="Q4956391">
            <seg xml:id="i-QhciCjmoyj6Gf4iQrCNYQW">
              Musköbasens framtid berör inte bara de anställda, som får gå
              ovissa och kastas mellan olika besked såsom det passar Högkvarteret
              eller den borgerliga regeringen. Den berör inte heller enbart
              skattebetalarna, som får punga ut med stora pengar för en flyttcirkus.
              Den berör även kommuninvånarna i Haninge och Nynäshamn, som är
              mycket stolta över sin bas men även ser Muskö som ett attraktivt
              område med möjlighet att utveckla näringsliv och turistliv.
            </seg>
          </u>
          <u xml:id="i-44cb5d78018fd5a4-327" prev="i-44cb5d78018fd5a4-325" who="Q4956391">
            <seg xml:id="i-S55wTjgL6BA9ZCUDcDw43Q">
              Jag anser att försvarsministern kritiskt ska ifrågasätta budgetunderlaget
              och prata med dem som finns ute på plats så att han får ett riktigt
              underlag inför det viktiga beslutet. Utifrån det får försvarsministern
              bestämma sig för om Försvarsmakten ska behålla och satsa på Muskö
              eller lämna Muskö helt och överlämna åt kommunen att utveckla
              det.
            </seg>
          </u>
          <u xml:id="i-44cb5d78018fd5a4-328" prev="i-44cb5d78018fd5a4-325" who="Q4956391">
            <seg xml:id="i-LrSqPq84hBtAYTxFj3ik9j">
              Jag undrar, Mikael Odenberg, hur länge anställda, skattebetalare
              och kommuninvånare ska behöva vänta på att Försvarsmakten och
              den borgerliga regeringen ska bestämma sig för hur framtiden på
              Musköbasen ska se ut.
            </seg>
          </u>
          <note type="speaker" xml:id="i-Gq1iFfpgQQovefLDP4WfrM">
            Anf. 58 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-329" next="i-44cb5d78018fd5a4-332" who="Q719015">
            <seg xml:id="i-6DKxVQh4thguoaxeRsnnPh">
              Fru talman! Det här blir mer och mer besynnerligt. Vad vill Inger
              Jarl Beck? Vill hon att Försvarsmakten i sitt budgetunderlag inte
              ska få tala om för landets politiska ledning vad de tycker är
              det mest optimala utnyttjandet av resurser därför att om man uttalar
              en tanke på att man skulle flytta en enhet från en del av en kommun
              till en annan del av en kommun kan det oroa kommunen eller grannkommunen
              eller dem som är anställda?
            </seg>
          </u>
          <u xml:id="i-44cb5d78018fd5a4-330" prev="i-44cb5d78018fd5a4-329" who="Q719015">
            <seg xml:id="i-2EZm7YZc5LbBUhdG6EhsrV">
              Det är klart att också jag inser att människor som har sin utkomst
              på Muskö påverkas av att läsa i tidningarna att det pågår en diskussion.
              Men det kan ju inte vara ett skäl för att undertrycka den diskussionen
              och säga till en statlig myndighet att den inte får göra så här.
              Först berövar vi dem möjligheten att själva bestämma hur de ska
              organisera sin verksamhet och sedan säger vi till dem: Ni får
              inte komma till oss om ni har några synpunkter på er verksamhet!
            </seg>
          </u>
          <u xml:id="i-44cb5d78018fd5a4-331" prev="i-44cb5d78018fd5a4-329" who="Q719015">
            <seg xml:id="i-M4qqudgDbnFhCHjy5VBb3w">
              Det är ett fullständigt orimligt förhållningssätt. Därför är
              svaret det som jag inledningsvis gav till Inger Jarl Beck; det
              kommer ett besked i budgetpropositionen. Vi kommer att förhålla
              oss till det förslag som Försvarsmakten har framfört.
            </seg>
          </u>
          <u xml:id="i-44cb5d78018fd5a4-332" prev="i-44cb5d78018fd5a4-329" who="Q719015">
            <seg xml:id="i-7PgevFU5eM6xQ8wnxX65C5">
              Sedan kan var och en tänka över vem som är bäst skickad att fundera
              över i vilka delar av Haninge kommun som ett av flera förband
              ska vara lokaliserat. Är det Försvarsmakten som myndighet, är
              det regeringen och Mikael Odenberg eller är det riksdagen och
              Inger Jarl Beck? Jag tror att jag vet svaret på den frågan.
            </seg>
          </u>
          <note type="speaker" xml:id="i-XT8SS9ttjZaZgrVq9qcQGm">
            Anf. 59 INGER JARL BECK (s):
          </note>
          <u xml:id="i-44cb5d78018fd5a4-333" next="i-44cb5d78018fd5a4-334" who="Q4956391">
            <seg xml:id="i-MoDChheTdquM4BoFGpZ39F">
              Fru talman! Jag ställer givetvis frågan till försvarsministern
              för att få försvarsministerns uppfattning i frågan. Frågan är
              oerhört viktig. Den är viktig för både anställda och kommuninvånare.
              Den är viktig för oss som politiker för att vi ska kunna ta ett
              ansvar för processen, för att den går rätt till och för att besluten
              fattas på rätt grunder.
            </seg>
          </u>
          <u xml:id="i-44cb5d78018fd5a4-334" prev="i-44cb5d78018fd5a4-333" who="Q4956391">
            <seg xml:id="i-Ei8TkjVkUshb55S3fpCq3w">
              Jag får tacka försvarsministern för hans svar, men jag konstaterar
              att jag inte har fått svar helt på min fråga. Anställda, kommuninvånare
              och skattebetalare får fortsätta att vänta på klara besked från
              försvarsministern, vilket jag beklagar.
            </seg>
          </u>
          <note type="speaker" xml:id="i-Q9e9J7nAA2ymaquabYzqaC">
            Anf. 60 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-335" next="i-44cb5d78018fd5a4-336" who="Q719015">
            <seg xml:id="i-HcMyp66zdKAYxrvg5inFss">
              Fru talman! Det är lite besynnerligt att en vald företrädare
              för Sveriges folk står i riksdagens talarstol och beklagar att
              jag inte föregriper en stundande riksdagsbehandling. Riksdagen
              har 2004 sagt att man vill att den fjärde sjöstridsflottiljen
              ska vara lokaliserad till Muskö och inte till Berga. Försvarsmakten
              har numera framfört en annan uppfattning. Denna synpunkt omhändertas
              av regeringen. Jag kan inte ge något besked för jag äger inte
              frågan. Det är riksdagen och Inger Jarl Beck som äger frågan.
            </seg>
          </u>
          <u xml:id="i-44cb5d78018fd5a4-336" prev="i-44cb5d78018fd5a4-335" who="Q719015">
            <seg xml:id="i-HPBK4wrevKk7fAAVmwbktA">
              Vad gör vi då? Jo, vi går till riksdagen. Men vi kan inte göra
              det förrän riksdagen har behagat samlas. Det är därför vi återkommer
              i budgetpropositionen. Då kommer Inger Jarl Beck att ha alla möjligheter
              i världen att påverka både diskussion och beslut.
            </seg>
          </u>
          <note xml:id="i-Aj9qVxGe58Tax5xpcyBbJy">
            Överläggningen var härmed avslutad.
          </note>
          <note xml:id="i-39xtshXit5uQV9St3nqqQ8">
            20 § Svar på interpellation 2006/07:646 om utredningen Alltid
            redo
          </note>
          <note type="speaker" xml:id="i-PWfGszKYHXBjd7BN56L71C">
            Anf. 61 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-337" next="i-44cb5d78018fd5a4-340" who="Q719015">
            <seg xml:id="i-2U4QNExPG2CS129D7A1EXF">
              Fru talman! Mats Berglind har frågat mig om jag kommer att ta
              några initiativ med anledning av att interpellanten funnit brister
              i utredningen Alltid redo (SOU 2007:31) samt vilka åtgärder jag
              tänker vidta för att säkerställa att beslut fattas på rätt beslutsunderlag.
            </seg>
          </u>
          <u xml:id="i-44cb5d78018fd5a4-338" prev="i-44cb5d78018fd5a4-337" who="Q719015">
            <seg xml:id="i-2EeyVruGj6dxTXn8wsva4g">
              Fru talman! Mitt svar är enkelt och följande.
            </seg>
          </u>
          <u xml:id="i-44cb5d78018fd5a4-339" prev="i-44cb5d78018fd5a4-337" who="Q719015">
            <seg xml:id="i-BLTjr8t4oBhmdjySUQRkmX">
              De initiativ som behöver tas har redan tagits, det vill säga
              att jag har säkerställt att den genomförda utredningen har skickats
              ut på en remiss som är såväl tillräckligt bred som tillräckligt
              tilltagen i tid. Det är nämligen genom att se till att alla berörda
              parter och intressenter får goda möjligheter att komma till tals
              som vi på bästa sätt säkerställer ett fullgott beslutsunderlag.
            </seg>
          </u>
          <u xml:id="i-44cb5d78018fd5a4-340" prev="i-44cb5d78018fd5a4-337" who="Q719015">
            <seg xml:id="i-CopBtNLXySfjzSW9tfyJJ4">
              När remissförfarandet är avslutat, vilket det är i början av
              september, kommer regeringen på grundval av utredarens överväganden
              och remissinstansernas synpunkter att ta ställning till förslagens
              förtjänster och eventuella brister.
            </seg>
          </u>
          <note type="speaker" xml:id="i-Xvn1UxzherwpGHfHEpgVpk">
            Anf. 62 MATS BERGLIND (s):
          </note>
          <u xml:id="i-44cb5d78018fd5a4-341" next="i-44cb5d78018fd5a4-344" who="Q5572296">
            <seg xml:id="i-PuoRNNuhKHAppei2D1244J">
              Fru talman! Jag tackar försvarsministern för svaret på min interpellation.
              Jag vill börja med att säga att vi socialdemokrater som har läst
              utredningen Alltid redo principiellt ställer oss positiva till
              en ny myndighet. Jag hoppas att vi kan fortsätta att ha ett konstruktivt
              samråd om den delen, kanske till och med innan propositionen läggs
              fram, så att vi hittar största möjliga politiska enighet om detta.
              Jag tycker att det är av värde att det finns en så bred politisk
              enighet som möjlighet om en sådan här myndighet som ska hantera
              krishantering och den typen av frågor för att vi inte, med skiftande
              regeringsunderlag, kommer att ha olika åsikter i frågan. Det vore
              djupt olyckligt. Ett samråd ser jag fram emot.
            </seg>
          </u>
          <u xml:id="i-44cb5d78018fd5a4-342" prev="i-44cb5d78018fd5a4-341" who="Q5572296">
            <seg xml:id="i-RXSnHWZ8e9UzpjaZ4v1fYT">
              Samtidigt är det bra att det blir en ordentlig remissomgång om
              de här frågorna så att de berörda får tycka till och ha åsikter
              om detta. Jag är väldigt spänd på att se hur man ser på att alternativa
              utbildningsföretag ska ta över en del av säkerhetsutbildningen.
              Mig veterligen finns det i dag inga företag som har samma resurser,
              befogenheter och kunnande som de skolorna som vi i dag har i statlig
              ägo. Jag tycker att försvarsministern har en point i att en sådan
              fråga lämpar sig väldigt bra för ett remissförfarande.
            </seg>
          </u>
          <u xml:id="i-44cb5d78018fd5a4-343" prev="i-44cb5d78018fd5a4-341" who="Q5572296">
            <seg xml:id="i-XrQKvSPiqMJm1m44GNx5ZN">
              Men det finns en del annan kritik som har framförts, inte minst
              från de fackliga organisationerna. Det gäller hur de här avgifterna
              kommer att fördelas. I dag är det i huvudsak kommuner och landsting
              som köper de här utbildningarna. Sedan finns det en del internationella
              köpare som Sida och så vidare, men det är framför allt kommuner
              och landsting som köper dem. Ska man ta in de pengar som utredningen
              föreslår hade det väl varit klädsamt om man hade kompletterat
              utredningen inför utskicket av remiss och också tagit fram hur
              det här kommer att slå mot till exempel kommuner och landsting.
              Jag vet inte hur mycket resurser som läggs ned i dag, men det
              går väl att räkna fram utifrån det antal timmar för sådana här
              utbildningar som man köper in. Om har en idé om vilka avgifter
              det handlar om kan man också, mellan tummen och pekfingret, få
              ett hum om vilka kostnader som drabbar EnköpingHåbos räddningstjänst
              och deras kommuner om det här förslaget går igenom.
            </seg>
          </u>
          <u xml:id="i-44cb5d78018fd5a4-344" prev="i-44cb5d78018fd5a4-341" who="Q5572296">
            <seg xml:id="i-LoLGNGw4uyFwvBQfeCMkMf">
              Jag tycker att det hade varit bra om man hade kunnat komplettera
              den delen. Då hade det nog varit enklare för remissinstanserna
              att ta ställning till hur bra det här förslaget egentligen är.
            </seg>
          </u>
          <note type="speaker" xml:id="i-XbD2ABaUGFLqWzUsfijgQ1">
            Anf. 63 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-345" next="i-44cb5d78018fd5a4-350" who="Q719015">
            <seg xml:id="i-Lct4VcQiWxZEppqKowW1uc">
              Fru talman! I någon mån kan man säga att det är den tidigare
              regeringen som har avgjort hur den här processordningen ska se
              ut. Det var den tidigare regeringen som gav direktiven till Sjöstrands
              utredning och som uppenbarligen bedömde att den avgränsning som
              den dåvarande regeringen gjorde av direktiven var tillfyllest
              för att belysa hur krisberedskapsorganisationen ska se ut på myndighetssidan.
            </seg>
          </u>
          <u xml:id="i-44cb5d78018fd5a4-346" prev="i-44cb5d78018fd5a4-345" who="Q719015">
            <seg xml:id="i-3Katut58p7V9jnpLZ2oWmf">
              Jag har fått ett antal frågor och interpellationer om den här
              utredningen. Det beror på att den i grunden berör en viktig fråga
              som engagerar många riksdagsledamöter. Hur ska vi skydda vårt
              samhälle och våra medborgare på bästa sätt? Men om en utredning
              föreslår att tre myndigheter ska läggas ned och en ny uppstå är
              naturligtvis också många anställda i staten berörda av detta och
              har ett genuint intresse av att ta del i diskussionen om utredningen.
            </seg>
          </u>
          <u xml:id="i-44cb5d78018fd5a4-347" prev="i-44cb5d78018fd5a4-345" who="Q719015">
            <seg xml:id="i-AbmwowDJJga7PN5DXbQr8y">
              Det här utredningsförslaget påverkar också utbildning på räddningstjänstområdet.
              Det påverkar de skolor som ligger på fyra håll i landet, delvis
              i bygder där den här verksamheten är viktig ur sysselsättningssynpunkt.
              Det finns alltså regionalpolitiska aspekter. Det gör att det inte
              är svårt att samla riksdagsledamöter från alla partier från Skövdetrakten
              som har bestämda uppfattningar om räddningsskolan där. Det är
              inte svårt att hitta riksdagsledamöter från andra regioner som
              har en ganska bestämd uppfattning om var huvudkontoret för den
              här nya myndigheten ska lokaliseras och så vidare.
            </seg>
          </u>
          <u xml:id="i-44cb5d78018fd5a4-348" prev="i-44cb5d78018fd5a4-345" who="Q719015">
            <seg xml:id="i-97Wxx42LhTVH8NXm6UCEWt">
              Om jag ska kunna förhålla mig på ett rimligt sätt till beredningsprocessen
              gör jag klokt i att undvika att dra ur delfrågor och förhålla
              mig till dem. Därför har jag konsekvent hållit den linjen att
              jag försöker säkerställa ett bra beredningsunderlag genom en bred
              remissomgång och tillräckligt tilltagen tid. Jag kan säga att
              det fanns tankar i Regeringskansliet på att ha en delad remissomgång
              där man först skulle förhålla sig till principfrågor under en
              ganska begränsad tid för att sedan gå vidare till en andra remissomgång.
              Jag sade: Nej, vi ska inte göra det i hopp om att kunna lägga
              fram en proposition tidigare, utan vi ska ta den tid på oss som
              vi behöver.
            </seg>
          </u>
          <u xml:id="i-44cb5d78018fd5a4-349" prev="i-44cb5d78018fd5a4-345" who="Q719015">
            <seg xml:id="i-8gRe1T1hjRgMbpb2DwrvZd">
              Jag utesluter inte att det under den fortsatta beredningsprocessen
              kan vara så att vi behöver göra kompletterande utredningar på
              olika delområden. Skulle man verkställa utredarens förslag, det
              vill säga lägga ned tre myndigheter och bilda en ny, är det klart
              att det finns en massa organisatoriska frågor kring detta som
              också behöver omhändertas och övervägas ytterligare.
            </seg>
          </u>
          <u xml:id="i-44cb5d78018fd5a4-350" prev="i-44cb5d78018fd5a4-345" who="Q719015">
            <seg xml:id="i-2aZyRDKDmE53N8wcCiicXi">
              I september är remissomgången avslutad. Då ska vi, så gott vi
              kan, försöka lyssna på vad remissinstanserna har sagt. Jag är
              naturligtvis fullt öppen för att föra en konstruktiv dialog med
              socialdemokraterna i riksdagen. Jag tycker inte heller att myndigheters
              organisation och lokalisering bör stå i centrum för den politiska
              debatten.
            </seg>
          </u>
          <note type="speaker" xml:id="i-EdFpf4ynpazGav9VnBEdTW">
            Anf. 64 MATS BERGLIND (s):
          </note>
          <u xml:id="i-44cb5d78018fd5a4-351" next="i-44cb5d78018fd5a4-353" who="Q5572296">
            <seg xml:id="i-3bH6uSqwuS9hU8CLPjRipU">
              Fru talman! Det gläder mig att ministern har den attityden i
              den här debatten att vi ska försöka komma överens och diskutera
              ihop oss så att vi hittar en så bra lösning som möjligt. Jag är
              inte lokalt berörd när det gäller någon av de här skolorna. Jag
              försöker inte försvara eller ta ställning till vilka som ska vara
              kvar, om alla ska vara kvar och så vidare, utan det gäller detta
              att man ska lägga ut det på andra aktörer som inte finns och som
              inte har den styrka och kvalitet som krävs. Jag personligen känner
              lite oro över att man kommer med underlag för att lägga ned någonting
              när det inte finns något alternativ som kan ta över i dag. Hade
              det funnits alternativ, hade kvaliteten kunnat säkerställas och
              hade det kanske till och med varit ekonomiskt försvarbart hade
              vi fått ta ställning till det. Vi har inte det underlaget i dag,
              och därför blir det svårt att svara på frågan. Det är för tidigt
              att säga vilka av de här skolorna som ska vara kvar och vilka
              som bör läggas ned.
            </seg>
          </u>
          <u xml:id="i-44cb5d78018fd5a4-352" prev="i-44cb5d78018fd5a4-351" who="Q5572296">
            <seg xml:id="i-568r3czmGGXSS6heimQREL">
              Jag var ute efter det som ministern öppnade lite grann för, nämligen
              att vi innan remissomgången är slut kanske kan få kompletterande
              material över hur det nya avgiftssystemet kommer att slå mot kommuner
              och landsting. Då skulle vi ha en möjlighet att ta ställning till
              om det är rimligt. Eller kommer kommuner och landsting att känna
              att de inte har råd att bedriva den utbildningen som de egentligen
              behöver? Det är ett orosmoment i sig.
            </seg>
          </u>
          <u xml:id="i-44cb5d78018fd5a4-353" prev="i-44cb5d78018fd5a4-351" who="Q5572296">
            <seg xml:id="i-TLPwRUBaFAowAMX7PgeFrR">
              Jag ser fram emot en fortsatt dialog i de här frågorna och hoppas
              att ministern återkommer med lite kompletterande material innan
              remisstiden är slut.
            </seg>
          </u>
          <note type="speaker" xml:id="i-YHnHVNMCsKECTfrhCzZ79">
            Anf. 65 Försvarsminister MIKAEL ODENBERG (m):
          </note>
          <u xml:id="i-44cb5d78018fd5a4-354" who="Q719015">
            <seg xml:id="i-ERLGuxidR2A4nKqgmKzeBK">
              Fru talman! På den sista punkten uttryckte jag mig måhända lite
              oklart. Jag kan säga att jag inte planerar att vidta några åtgärder
              innan dess att remisstiden har gått ut i september. Vad jag sade
              var att jag naturligtvis inte utesluter att vi i den fortsatta
              beredningsprocessen behöver göra någon typ av kompletterande överväganden,
              kompletterande uppgiftsinhämtning och kompletterande utredning.
              Men det får som sagt den fortsatta beredningsprocessen utvisa.
              Min förhoppning är att vi ska kunna avlämna en proposition i frågan
              till årsskiftet.
            </seg>
          </u>
          <note xml:id="i-PSzm4kGWLpxSDucu71wsWD">
            Överläggningen var härmed avslutad.
          </note>
          <note xml:id="i-6khWnyoyQa7U6q85fKSw2E">
            21 § Svar på interpellation 2006/07:640 om HBT-personers bemötande
            i sjukvården
          </note>
          <note type="speaker" xml:id="i-PSGfnb8G7phftNdFKsZ47m">
            Anf. 66 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-355" next="i-44cb5d78018fd5a4-362" who="Q918261">
            <seg xml:id="i-3ifinPbRTDqD7hrihCwLrY">
              Fru talman! Ylva Johansson har frågat mig vilka åtgärder jag
              avser att vidta för att förbättra sjukvårdens möjligheter att
              behandla den stora grupp homo- och bisexuella som upplever psykisk
              ohälsa, om jag kommer att initiera en systematisk undersökning
              av HBT-personers erfarenheter av bemötande i sjukvården samt vilka
              åtgärder jag avser att vidta för att öka vårdpersonalens kunskaper
              om HBT-frågor. Vidare frågar Ylva Johansson vilka åtgärder jag
              avser att vidta för att den psykiatriska vården på ett bättre
              sätt ska kunna ge vård som förhindrar självmord bland HBT-personer.
            </seg>
          </u>
          <u xml:id="i-44cb5d78018fd5a4-356" prev="i-44cb5d78018fd5a4-355" who="Q918261">
            <seg xml:id="i-Vp6DCHA5sTTr81UDptxnYW">
              Enligt hälso- och sjukvårdslagen har alla patienter rätt till
              en god vård och ett tryggt omhändertagande oavsett könstillhörighet,
              etnisk tillhörighet eller sexuell läggning. Vården ska ges med
              respekt för alla människors lika värde och för den enskilda människans
              värdighet. Detta är en utomordentligt viktig princip.
            </seg>
          </u>
          <u xml:id="i-44cb5d78018fd5a4-357" prev="i-44cb5d78018fd5a4-355" who="Q918261">
            <seg xml:id="i-E4YVVeFaLd8Hk26eZzBRqW">
              Enligt regeringsformen ska det allmänna motverka diskriminering
              på grund av kön, hudfärg, nationellt eller etniskt ursprung, språklig
              eller religiös tillhörighet, funktionshinder, sexuell läggning,
              ålder eller annan omständighet som gäller den enskilde som person.
              År 1999 trädde lagen (1999:133) om förbud mot diskriminering i
              arbetslivet på grund av sexuell läggning i kraft. Lagen (2003:307)
              om förbud mot diskriminering, innebär att det finns ett effektivt
              skydd mot diskriminering på grund av bland annat sexuell läggning
              även utanför arbetslivet. Jag vill särskilt lyfta fram att denna
              lag från och med den 1 januari 2005 även förbjuder diskriminering
              som har samband med sexuell läggning inom hälso- och sjukvård
              och annan medicinsk verksamhet.
            </seg>
          </u>
          <u xml:id="i-44cb5d78018fd5a4-358" prev="i-44cb5d78018fd5a4-355" who="Q918261">
            <seg xml:id="i-7iGhsmpyDLeLR1c9iJM3RR">
              I det fortsatta arbetet mot diskriminering är det viktigt att
              ta till vara den kunskap vi har om skillnader i behandling och
              bemötande inom hälso- och sjukvården och med den som bas skapa
              en ökad medvetenhet om hur dessa skillnader uppstår. En förbättrad
              kunskapsspridning är här särskilt viktig.
            </seg>
          </u>
          <u xml:id="i-44cb5d78018fd5a4-359" prev="i-44cb5d78018fd5a4-355" who="Q918261">
            <seg xml:id="i-C3XoKJ1bYuTDy9FjV2HdAQ">
              I detta sammanhang vill jag påpeka att det är sjukvårdshuvudmännens
              ansvar att se till att den egna personalen har de kunskaper som
              behövs för att ge alla människor en god vård. Samtidigt är det
              viktigt att fortsätta arbetet med att förbättra kunskapen om HBT-personers
              situation till exempel genom uppföljning av bemötande inom vården.
            </seg>
          </u>
          <u xml:id="i-44cb5d78018fd5a4-360" prev="i-44cb5d78018fd5a4-355" who="Q918261">
            <seg xml:id="i-C4UWRnmcUG76XqbYbcJEaq">
              När det gäller psykiatrins förmåga att erbjuda HBT-personer god
              vård så vill jag framhålla att regeringen under 2007 satsar 500
              miljoner kronor för att förstärka psykiatrivården. Denna satsning
              kommer naturligtvis även HBT-personer till godo.
            </seg>
          </u>
          <u xml:id="i-44cb5d78018fd5a4-361" prev="i-44cb5d78018fd5a4-355" who="Q918261">
            <seg xml:id="i-Fz9i2vrXoFa7Ny2Za2yHRR">
              Då det gäller frågan om förbättrad självmordsprevention så vill
              jag särskilt nämna att Socialstyrelsen och Statens folkhälsoinstitut
              haft i uppdrag att arbeta fram förslag på strategier och åtgärder
              till ett nationellt program för självmordsprevention. Myndigheternas
              förslag bereds nu inom Regeringskansliet.
            </seg>
          </u>
          <u xml:id="i-44cb5d78018fd5a4-362" prev="i-44cb5d78018fd5a4-355" who="Q918261">
            <seg xml:id="i-PZKqdR9TGcNF4PG6ymV4hQ">
              Socialstyrelsen har också haft i uppdrag att granska tillämpningen
              av den anmälningsskyldighet som gäller enligt lex Maria för självmord
              som människor har begått i anslutning till hälso- och sjukvården.
              Syftet med granskningen är att identifiera systembrister som kan
              ha bidragit till självmordet. Genom att återföra denna kunskap
              till vården kan erfarenheterna från de granskade fallen tas till
              vara och användas för att ytterligare stärka patientsäkerheten
              och därmed höja vårdens kvalitet.
            </seg>
          </u>
          <note type="speaker" xml:id="i-TQbWixKWqiNhVQXU19cgSS">
            Anf. 67 YLVA JOHANSSON (s):
          </note>
          <u xml:id="i-44cb5d78018fd5a4-363" next="i-44cb5d78018fd5a4-366" who="Q3369258">
            <seg xml:id="i-AkMk9CZ3P9h4a7MemN3wjJ">
              Fru talman! Jag tackar socialministern för svaret, men det är
              ett svar som väcker flera frågor och som egentligen inte är ett
              svar på någon av de frågor som jag ställde. Socialministern väljer
              att svara generellt, om generella åtgärder mot diskriminering,
              om generella åtgärder i sjukvården. Det är bra. Jag känner väl
              till diskrimineringslagen. Jag har varit ansvarig och varit med
              i den regering som lade fram den lagtexten. Men det jag frågar
              efter är specifika åtgärder. Vi har länge misstänkt att HBT-personer
              har sämre hälsa eller behandlas annorlunda i sjukvården, men vi
              har inte vetat. Efter rapporten från Folkhälsoinstitutet som kom
              för ett år sedan vet vi nu att det är systematiska skillnader,
              där framför allt homo- och bisexuella personer, som är den största
              grupp man har undersökt, har systematiskt sämre hälsa i en rad
              olika avseenden. Det måste föranleda åtgärder, och nu är det ett
              år sedan rapporten kom.
            </seg>
          </u>
          <u xml:id="i-44cb5d78018fd5a4-364" prev="i-44cb5d78018fd5a4-363" who="Q3369258">
            <seg xml:id="i-6wAUmd1FgoFHPw1Za9uv4m">
              Med anledning av socialministerns svar vill jag ställa några
              ytterligare frågor, som han inte har svarat på. Socialministern
              säger att det är viktigt med uppföljningen av bemötandet inom
              vården. Ja, jag delar den uppfattningen. Kommer socialministern
              att ta initiativ till en sådan uppföljning av bemötandet inom
              sjukvården när det gäller HBT-personer?
            </seg>
          </u>
          <u xml:id="i-44cb5d78018fd5a4-365" prev="i-44cb5d78018fd5a4-363" who="Q3369258">
            <seg xml:id="i-QorDZBhhWzBfyVgdeAiC1j">
              Socialministern säger att ett nationellt program för självmordsprevention
              ska tas fram. Det är bra. Kommer HBT-personers speciella situation
              att tas upp i det programmet? Eller kommer de att döljas bland
              alla andra trots att vi nu vet att det är mer än dubbelt så vanligt
              med självmordsförsök bland homo- och bisexuella som bland heterosexuella?
              På vilket sätt tänker socialministern se till att psykiatrin förbättrar
              sin vård och sitt bemötande av just HBT-personer? Det finns ju
              en uppseendeväckande stor skillnad när det gäller psykisk ohälsa
              just för specifika grupper av homo- och bisexuella. Jag ska återkomma
              till det i ett senare inlägg.
            </seg>
          </u>
          <u xml:id="i-44cb5d78018fd5a4-366" prev="i-44cb5d78018fd5a4-363" who="Q3369258">
            <seg xml:id="i-PaBpYjVfsJwi8vutXXCpbh">
              Och så säger socialministern att man nu, vilket är ett utmärkt
              initiativ, gör en systematisk granskning av alla lex Maria-ärenden
              när det gäller självmorden. Men för att det ska vara möjligt att
              utifrån det dra några slutsatser om hur vården behandlar HBT-personer
              måste ju frågan om sexuell läggning finnas med i den systematiska
              uppföljningen. Gör den det, socialministern?
            </seg>
          </u>
          <note type="speaker" xml:id="i-Q1kYd4C1WhZmpjy8qDjdtw">
            Anf. 68 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-367" next="i-44cb5d78018fd5a4-372" who="Q918261">
            <seg xml:id="i-T4LYZcKST9VzssV2BQRtBt">
              Fru talman! Jag tackar Ylva Johansson för väckandet av den här
              interpellationen, som berör en väldigt viktig fråga. När man läser
              resultatet av den här undersökningen i rapporten från Folkhälsoinstitutet
              får man ju klart för sig att det, framför allt när det gäller
              den psykiska hälsan, finns många människor som uppenbarligen far
              illa. Inte minst gäller det kvinnor i åldern 4564 år. Det här
              är en grupp som vi naturligtvis måste ta hänsyn till och se till
              att vi kan bemöta på bästa möjliga sätt.
            </seg>
          </u>
          <u xml:id="i-44cb5d78018fd5a4-368" prev="i-44cb5d78018fd5a4-367" who="Q918261">
            <seg xml:id="i-2hyNuP4qsJTAkKrUbJsmxr">
              Sannolikt är det så att bemötandet inom hälso- och sjukvården
              i stor utsträckning inte direkt är relaterat till personens könsidentitet,
              eller sexuella läggning om vi uttrycker det så, för i många sammanhang
              antar jag att man är ovetande om den sexuella inriktningen. Men
              uppenbarligen är det så att en stor andel av de människor som
              är HBT-personer har drabbats av psykisk ohälsa. Vi måste bli bättre
              på att möta detta. Vi måste naturligtvis också se i vilken utsträckning
              det hänger samman med attityder och bemötande runt om i samhället
              och på vilket sätt den svenska hälso- och sjukvården, inte minst
              psykiatrin, kan svara upp mot de särskilda behov som kan finnas
              på det här området.
            </seg>
          </u>
          <u xml:id="i-44cb5d78018fd5a4-369" prev="i-44cb5d78018fd5a4-367" who="Q918261">
            <seg xml:id="i-45Min3RoGQJnx1fGA1VYDP">
              Jag tycker att det är väldigt viktigt att påminna sig, och det
              behöver jag ju egentligen inte påminna Ylva Johansson om, vem
              det är som är vårdgivare, vem som är huvudman för hälso- och sjukvården
              runt om i vårt land. Det gäller att stryka under det ansvar som
              ligger på inte minst landstingen både när det gäller den politiska
              organisationen och den professionella organisationen. Man ska
              i sitt arbete bli bättre på att dels utbilda personal, dels öka
              kunskapen, informationsgivandet, så att man blir bättre på att
              bemöta personer som man kanske inte har en tillräcklig vana att
              bemöta.
            </seg>
          </u>
          <u xml:id="i-44cb5d78018fd5a4-370" prev="i-44cb5d78018fd5a4-367" who="Q918261">
            <seg xml:id="i-CF9UghPWG4LCNTm5gGPGVh">
              Vi behöver förbättra uppföljningen av bemötandet. Vilka former
              det här ska ta sig vågar jag inte säga riktigt än, men vi behöver
              naturligtvis utifrån de analyser som har gjorts fundera på vad
              vi kan göra på nationell nivå och inte minst vad man kan göra
              bland huvudmännen själva för att se till så att vi möter detta
              på ett bättre sätt.
            </seg>
          </u>
          <u xml:id="i-44cb5d78018fd5a4-371" prev="i-44cb5d78018fd5a4-367" who="Q918261">
            <seg xml:id="i-5WgFR41mA7SzFm8trr2Psg">
              Hur ska man se till att psykiatrin förbättras just för HBT-personer?
              Anslaget måste ändå vara att alla människor, oavsett läggning,
              etnisk härkomst etcetera, bemöts på precis samma sätt. Man ska
              inte behöva bemötas på något speciellt sätt, men det ska finnas
              en förmåga att hantera människor oavsett deras sexuella preferenser.
              Vi måste se till, inte minst genom utbildning, att höja kunskapsnivån
              så att vi kan hantera detta.
            </seg>
          </u>
          <u xml:id="i-44cb5d78018fd5a4-372" prev="i-44cb5d78018fd5a4-367" who="Q918261">
            <seg xml:id="i-K56tJYZMAMMN7bHw5eTTK4">
              Vi förstärker psykiatrin på många olika sätt redan i år när det
              gäller inte minst utbildning av personal som är verksamma inom
              psykiatrin, och ytterligare åtgärder kommer nästa år. Framför
              allt räknar vi med att vi ska kunna genomföra stora steg i det
              nödvändiga upprustningsarbete som pågår inom psykiatrin från 2009
              utifrån det viktiga utredningsarbete som har gjorts av Anders
              Milton och psykiatrisamordningen.
            </seg>
          </u>
          <note type="speaker" xml:id="i-2Qs2wWDNNvPyJxgn6HYkqv">
            Anf. 69 YLVA JOHANSSON (s):
          </note>
          <u xml:id="i-44cb5d78018fd5a4-373" next="i-44cb5d78018fd5a4-381" who="Q3369258">
            <seg xml:id="i-VzwKio56z7k2VDn7z8h8yg">
              Fru talman! Jag vet inte om socialministern kan föreställa sig
              hur det känns att komma in till vården tillsammans med sin livskamrat
              som man har levt ett mycket långt liv tillsammans med livskamraten
              har fått en stroke, och vi ska snart diskutera strokevårdens brister
              och bli behandlad som en flyktig bekant, medan någon främmande
              systerson kallas in som närmaste anhörig. Man har levt kanske
              en stor del av sitt liv i ett samhälle där homosexualitet har
              varit förbjudet, betraktats som en sjukdom och inte varit tillåtet.
            </seg>
          </u>
          <u xml:id="i-44cb5d78018fd5a4-374" prev="i-44cb5d78018fd5a4-373" who="Q3369258">
            <seg xml:id="i-BBFb9zrHDoJpdEDiD5rxEQ">
              Vårdens bemötande handlar inte bara om den öppna diskrimineringen,
              utan det handlar också om att inte se de liv som människor lever,
              eller hur det känns att komma, gravid, kanske orolig för en graviditet
              med komplikationer, till mödravården, där man tar för givet att
              den andra föräldern är en man, att varje gång behöva redovisa
              sin sexuella läggning, varje gång behöva slåss för att den finns
              och att man själv finns för att sjukvården ska ta hänsyn till
              detta. Då handlar det inte om öppen diskriminering, men det handlar
              om okunskap, och det handlar om ett systematiskt osynliggörande.
            </seg>
          </u>
          <u xml:id="i-44cb5d78018fd5a4-375" prev="i-44cb5d78018fd5a4-373" who="Q3369258">
            <seg xml:id="i-K1m3AXs7PgbFF5An7r7rtG">
              Det här kan man påverka med politiska beslut. Jag är mycket väl
              medveten om vilka som är sjukvårdshuvudmän. Det är också därför
              jag till socialministern här ställde frågorna som handlade om
              det som regeringen kan göra.
            </seg>
          </u>
          <u xml:id="i-44cb5d78018fd5a4-376" prev="i-44cb5d78018fd5a4-373" who="Q3369258">
            <seg xml:id="i-Vx8VcB6R67RGhGsBsnNLgf">
              Kommer socialministern att initiera en nationell uppföljning
              av bemötandet i sjukvården, som du själv säger i svaret är mycket
              viktigt? Det bör ske på nationell nivå. Det är det naturliga.
            </seg>
          </u>
          <u xml:id="i-44cb5d78018fd5a4-377" prev="i-44cb5d78018fd5a4-373" who="Q3369258">
            <seg xml:id="i-6dDcFJ1S38pJSzjTP3sPRP">
              Kommer det nationella programmet för självmordsprevention särskilt
              att ta upp problemet med att det är mer än dubbelt så vanligt
              att homo- och bisexuella ännu värre är det med transpersoner gör
              självmordsförsök?
            </seg>
          </u>
          <u xml:id="i-44cb5d78018fd5a4-378" prev="i-44cb5d78018fd5a4-373" who="Q3369258">
            <seg xml:id="i-6KomY6JLCwxBE9513oJuqJ">
              Kommer Socialstyrelsens, den nationella myndighetens, granskning
              av lex Maria-ärenden när det gäller självmordsförsök och eftervård,
              att ta med frågan om sexuell läggning?
            </seg>
          </u>
          <u xml:id="i-44cb5d78018fd5a4-379" prev="i-44cb5d78018fd5a4-373" who="Q3369258">
            <seg xml:id="i-SnWRtycVPZS72Zbm6c1hu5">
              Det här är tydliga, nationella frågor där regeringen kan göra
              skillnad.
            </seg>
          </u>
          <u xml:id="i-44cb5d78018fd5a4-380" prev="i-44cb5d78018fd5a4-373" who="Q3369258">
            <seg xml:id="i-WHg7trimmyKGHAKzYQNTFr">
              Det är naturligtvis så att det handlar om attityder och bemötande,
              och det är klart att Göran Hägglund har mycket att leva upp till,
              eftersom Kristdemokraterna ju inte har gjort sig kända som det
              parti som slåss för bättre attityder och bemötande eller en större
              acceptans för homo- och bisexuella i samhället.
            </seg>
          </u>
          <u xml:id="i-44cb5d78018fd5a4-381" prev="i-44cb5d78018fd5a4-373" who="Q3369258">
            <seg xml:id="i-DMu7aZ24vpZbAvqsHz1aMt">
              Jag vill ha svar på frågan: Vad tänker regeringen konkret göra
              när det gäller de här frågorna: Socialstyrelsens uppföljning av
              lex Maria, uppföljningen av bemötandet i sjukvården, det nationella
              programmet för självmordsprevention och kompetenssatsningarna
              inom psykiatrisatsningen, som Göran Hägglund själv tog upp?
            </seg>
          </u>
          <note type="speaker" xml:id="i-ZEHsUjzsiJxCBh1eBSd2h">
            Anf. 70 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-382" next="i-44cb5d78018fd5a4-386" who="Q918261">
            <seg xml:id="i-TYymenLFzeKwJd9h39G5kb">
              Fru talman! Det är många viktiga frågor som behandlas i det här
              sammanhanget, och jag tycker att det naturligtvis finns skäl att
              än en gång säga att alla människor ska bemötas på ett likvärdigt
              sätt inom den svenska hälso- och sjukvården, oavsett allt. Alla
              människor har samma värde och ska bemötas på samma sätt.
            </seg>
          </u>
          <u xml:id="i-44cb5d78018fd5a4-383" prev="i-44cb5d78018fd5a4-382" who="Q918261">
            <seg xml:id="i-ArmhHWDo2VYkWYFHE9qr78">
              Det finns, som Ylva Johansson beskriver inledningsvis med den
              strokepatient och den gravida kvinna som hon talar om, så att
              säga ett slags presumtion i människors förväntan. Det är inte
              särskilt konstigt egentligen, men det behöver likafullt naturligtvis
              ständigt förändras genom att vi visar att vi är olika och att
              vi kan leva på olika sätt. Därför gäller det att vi satsar mycket
              på utbildning och kunnande inom hälso- och sjukvården för att
              personalen ska vara så väl rustad som möjligt att möta varje person
              som söker sig till vården.
            </seg>
          </u>
          <u xml:id="i-44cb5d78018fd5a4-384" prev="i-44cb5d78018fd5a4-382" who="Q918261">
            <seg xml:id="i-KtC9ozAQutrazz6dERhyF3">
              Det pågår som sagt mycket arbete. När det gäller frågan om självmordsprevention
              har det skisserats en strategi för att minska antalet självmord
              som begås. De begås i större utsträckning av HBT-personer än andra
              personer i vårt land, och vi måste naturligtvis göra vårt yttersta
              för att möta det på olika sätt. I den strategi som har skisserats
              finns det väldigt mycket som beskriver insatser som handlar om
              att främja livschanser för alla. Det handlar om droganvändning,
              om minskad tillgänglighet till medel och metoder för suicid, om
              hantering av psykologiska misstag, om mediciners roll, om spridning
              av kunskap om sådana metoder som är användbara, om kompetenshöjning
              hos personal, om händelseanalys i samband med lex Maria-anmälningar,
              som vi var inne på, och om stöd till frivilligorganisationer.
            </seg>
          </u>
          <u xml:id="i-44cb5d78018fd5a4-385" prev="i-44cb5d78018fd5a4-382" who="Q918261">
            <seg xml:id="i-MvZvcgzcPuX2uvtpvfLcng">
              Under många av de här rubrikerna finns naturligtvis tillfälle
              att också ta upp den här frågan som rör människor som är särskilt
              utsatta och upplever sig eller är diskriminerade av ett eller
              annat skäl, inte minst HBT-personer, för att kunna möta de särskilda
              problem som de personerna kan möta.
            </seg>
          </u>
          <u xml:id="i-44cb5d78018fd5a4-386" prev="i-44cb5d78018fd5a4-382" who="Q918261">
            <seg xml:id="i-2T1SdmUY9Dvkmra4Z4LUQm">
              I lex Maria-uppföljningen har man identifierat en lång rad brister
              när det gäller riskbedömningen för personer, när det gäller dokumentation
              eller samverkan mellan olika instanser, när det gäller kontinuitet
              och när det gäller kompetens, vårdprogram, vårdplaner, tillsyn
              och bevakning. Det här är naturligtvis någonting som gäller alla
              personer, men särskilt dem som är extra utsatta bland dessa. Vi
              vet att människor med HBT-bakgrund tillhör den gruppen. Där behöver
              vi på alla politiska nivåer göra vårt yttersta, och vi behöver
              göra det i samverkan med preventionen. Men jag tror att det här
              bör ske integrerat och brett över hela fältet, så att det inte
              blir en liten del som vi så att säga kan legitimera overksamhet
              med. Det behöver vara någonting som är integrerat i hela hälso-
              och sjukvårdens, inte minst psykiatrins, förhållningssätt.
            </seg>
          </u>
          <note type="speaker" xml:id="i-Nayjge96VsPK2Xn9usaroU">
            Anf. 71 YLVA JOHANSSON (s):
          </note>
          <u xml:id="i-44cb5d78018fd5a4-387" next="i-44cb5d78018fd5a4-392" who="Q3369258">
            <seg xml:id="i-QPTZsvdM5or89Wnh5XmEJX">
              Fru talman! I Folkhälsoinstitutets rapport visar det sig att
              den självskattade hälsan när man jämför heterosexuella med homo-
              och bisexuella är ungefär likadan för alla grupper utom för kvinnor
              som är 4564 år, där det är tre gånger så vanligt att man skattar
              sin egen hälsa som dålig jämfört med heterosexuella.
            </seg>
          </u>
          <u xml:id="i-44cb5d78018fd5a4-388" prev="i-44cb5d78018fd5a4-387" who="Q3369258">
            <seg xml:id="i-M1T15qr2t9Z5ZkE3K8teb3">
              När det gäller psykisk ohälsa är det också skillnad. Där är skillnaden
              större för alla grupper, men speciellt stora för gruppen kvinnor
              mellan 45 och 64 år. Man kan bara gissa vad man skulle ha fått
              för resultat om man hade inkluderat människor över 65 år i den
              här gruppen.
            </seg>
          </u>
          <u xml:id="i-44cb5d78018fd5a4-389" prev="i-44cb5d78018fd5a4-387" who="Q3369258">
            <seg xml:id="i-Lmpn2GAaADZmowF6u3mcmm">
              Göran Hägglund vet precis som jag vilka det är som är de stora
              konsumenterna av sjukvård. Jo, det är kvinnor. Ja, det är män
              också, men kvinnorna är ännu fler när det gäller sjukvård när
              man blir äldre. Därför är det oerhört viktigt vad man tar för
              initiativ.
            </seg>
          </u>
          <u xml:id="i-44cb5d78018fd5a4-390" prev="i-44cb5d78018fd5a4-387" who="Q3369258">
            <seg xml:id="i-VPgWHD2TfviEPnh1Sdr628">
              Nu säger Göran Hägglund att det finns mycket arbete som pågår.
              Vad då? säger jag. Det du har redovisat hittills är allmänna insatser
              inom sjukvården. Vad är det som pågår som är specifikt när det
              gäller HBT-personer? Jag har undersökt några av de landsting som
              ju är huvudmän för sjukvården. I Stockholms läns landsting hade
              man under den tidigare majoriteten alltid med frågan, särskilt
              i budget- och verksamhetsplaner, där man hade avsatta pengar särskilt
              för HBT-kompetens inom psykiatrin. Man hade särskilda utbildningar
              av personaldirektörer i de här frågorna. Man hade särskilda HBT-utbildningar
              för ungdomsmottagningarna.
            </seg>
          </u>
          <u xml:id="i-44cb5d78018fd5a4-391" prev="i-44cb5d78018fd5a4-387" who="Q3369258">
            <seg xml:id="i-DVAGMiQYwgMZt8GrGEaxH4">
              Man hade utbildningsseminarier om lesbisk hälsa. Man tog flera
              olika initiativ som nu inte längre finns i den nya majoriteten
              i Stockholms läns landsting. Det kanske ser annorlunda ut i andra
              landsting, men jag ser inte att landstingen själva gör särskilt
              mycket på det området. Därför är det viktigt att regeringen tar
              initiativ.
            </seg>
          </u>
          <u xml:id="i-44cb5d78018fd5a4-392" prev="i-44cb5d78018fd5a4-387" who="Q3369258">
            <seg xml:id="i-74aWpvAtaMyAEbNG9QKyEK">
              Jag hoppas att socialministern använder sitt sista inlägg till
              att svara på frågan: Vad är det för arbete som redan pågår? Socialministern
              säger också att det finns möjlighet att ta upp HBT-frågan i en
              rad sammanhang. Kommer du att göra det?
            </seg>
          </u>
          <note type="speaker" xml:id="i-CRpyABi8gAVD3sGJWusJTo">
            Anf. 72 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-393" next="i-44cb5d78018fd5a4-395" who="Q918261">
            <seg xml:id="i-T6jDth4Nieeip8ZaC8npnb">
              Fru talman! Det jag tänkte på när jag sade att väldigt mycket
              arbete pågår handlar om några av de saker som jag redovisade i
              mitt svar. Det handlar om det arbete som rör självmordsprevention.
              Alltså: Hur arbetar vi fram väl fungerande strategier som blir
              verklighet? Hur identifierar vi personer som särskilt ligger i
              riskzonen? Och hur möter vi dessa personer där de finns innan
              självmordet är ett faktum?
            </seg>
          </u>
          <u xml:id="i-44cb5d78018fd5a4-394" prev="i-44cb5d78018fd5a4-393" who="Q918261">
            <seg xml:id="i-4JymkePKnxLi8LirVKwaMu">
              Jag tänker också på de frågor som rör lex Maria, som vi varit
              inne på, så att vi utifrån de analyser som görs kan återföra den
              kunskap som kan vinnas. Utifrån de tråkiga erfarenheter som vi
              vunnit måste vi se till att förstärka vården, förstärka patientsäkerheten
              och höja vårdens kvalitet. Varje gång en person tar livet av sig
              är det naturligtvis tragiskt, och det får sägas vara ett misslyckande
              när det sker i nära anslutning till vården. Då har vi inte riktigt
              lyckats bemöta den enskilda personens problem.
            </seg>
          </u>
          <u xml:id="i-44cb5d78018fd5a4-395" prev="i-44cb5d78018fd5a4-393" who="Q918261">
            <seg xml:id="i-ShFk3yQcm8XPsYvgvrMgUs">
              Ja, jag kommer naturligtvis att även fortsättningsvis ta upp
              frågan. Inte minst tror jag att frågan om psykiatrin kommer att
              vara på tapeten under en lång följd av år. För att kunna återställa
              det som under många år förlorats och kunna lyfta upp psykiatrin
              till att bli en sektor där vi kan säga att den nått upp till samma
              kvalitet som vi i övrigt har inom hälso- och sjukvården krävs
              ett oerhört tålmodigt arbete av många personer. Och även när vi
              nått dit kommer vi att ha en hel del kvar att göra.
            </seg>
          </u>
          <note xml:id="i-26tCsKW5DbyvSz1rFjAyC9">
            Överläggningen var härmed avslutad.
          </note>
          <note xml:id="i-34uDrPphMSTdfS1Xkcs7Uc">
            22 § Svar på interpellation 2006/07:642 om skillnader i strokevården
          </note>
          <note type="speaker" xml:id="i-6KZpMVdtEndLDugrtadfv6">
            Anf. 73 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-396" next="i-44cb5d78018fd5a4-400" who="Q918261">
            <seg xml:id="i-4NVCnCZwHdzEEroS2HSa7z">
              Fru talman! Ylva Johansson har frågat mig vilka åtgärder jag
              avser att vidta för att säkerställa att alla medborgare har tillgång
              till en god strokevård i enlighet med nationella riktlinjer i
              hela landet. Hon har också frågat mig vilka åtgärder jag avser
              att vidta för att kvalitetsregistret Riksstroke ska kunna utvecklas
              till ett än bättre verktyg för att utveckla strokevården.
            </seg>
          </u>
          <u xml:id="i-44cb5d78018fd5a4-397" prev="i-44cb5d78018fd5a4-396" who="Q918261">
            <seg xml:id="i-AW4jSyidPFm2n5ufhan4kA">
              Det är sjukvårdshuvudmännens ansvar att organisera hälso- och
              sjukvården så att målet om en god vård kan uppnås. Socialstyrelsen
              verkar för att de nationella riktlinjerna för vård och behandling
              i ökad utsträckning ligger till grund för sjukvårdshuvudmännens
              planering och vårdprogram. Även Statens beredning för medicinsk
              utvärdering, SBU, har en viktig roll när det gäller att vetenskapligt
              utvärdera metoder och sprida evidensbaserad kunskap inom hälso-
              och sjukvården.
            </seg>
          </u>
          <u xml:id="i-44cb5d78018fd5a4-398" prev="i-44cb5d78018fd5a4-396" who="Q918261">
            <seg xml:id="i-ESEKE8PNrNioLwahnB3o7s">
              Rapporten Strokesjukvården i Sverige kvalitetsjämförelser mellan
              olika sjukhus och landsting/regioner vänder sig till beslutsfattare
              på olika nivåer inom hälso- och sjukvården liksom till yrkesverksamma
              inom strokevården. I rapporten redovisas resultat från sjukhus
              och kliniker, som en del i ambitionen att öppet redovisa hälso-
              och sjukvårdens kvalitet. Det är dock viktigt att påpeka att rapporten
              belyser medicinsk praxis inom strokesjukvården innan de nationella
              riktlinjerna publicerades. Socialstyrelsen kommer därför att presentera
              ytterligare uppföljningar av strokesjukvården för att följa tillämpningen
              och effekterna av de nationella riktlinjerna. Jämförelser är ett
              viktigt verktyg för att utveckla kvalitet och effektivitet samt
              minska ogrundade skillnader mellan olika vårdgivare. Patienterna
              måste kunna lita på att de får den mest effektiva och säkra vården
              oavsett var de bor eller vårdas.
            </seg>
          </u>
          <u xml:id="i-44cb5d78018fd5a4-399" prev="i-44cb5d78018fd5a4-396" who="Q918261">
            <seg xml:id="i-N42y5F8dYniLMZDQVZf7TL">
              För att förbättra uppföljningen av hälso- och sjukvården krävs
              god informationsförsörjning, kunskapsbaserade underlag, kvalitetsindikatorer,
              nationella register av olika slag och verktyg för att få veta
              vad medborgarna faktiskt tycker om vården. Regeringen har därför
              vidtagit ett antal åtgärder för att förbättra informationsförsörjningen
              inom hälso- och sjukvården. Beslut har bland annat fattats om
              att stärka arbetet med klassifikationer och en enhetlig terminologi,
              vilka båda är centrala grundförutsättningar för att beskriva och
              följa upp hälso- och sjukvården. Regeringen har även tagit initiativ
              till att utveckla ersättningssystem som främjar vårdens innehåll
              och resultat.
            </seg>
          </u>
          <u xml:id="i-44cb5d78018fd5a4-400" prev="i-44cb5d78018fd5a4-396" who="Q918261">
            <seg xml:id="i-Voo8R2NP8bpF6mKj9iMLjh">
              Regeringens mål är att skapa en kvalitetsutveckling inom den
              offentligt finansierade hälso- och sjukvården genom att skapa
              incitament för att lära av goda exempel och att systematiskt förbättra
              verksamheten. När vårdpersonalen kan jämföra sig med andra vårdgivare
              blir det en stark drivkraft att utveckla verksamheten. Det handlar
              om att omsätta kunskap till konkreta förändringar genom att utveckla
              arbetssätt, skapa effektiva rutiner och samverkansformer. Socialstyrelsens
              rapport om strokevården ger ett bra underlag i det pågående arbetet
              med att se hur uppföljning, öppna jämförelser och kvalitetsregister
              kan utvecklas ytterligare i syfte att tillhandahålla god vård
              utifrån behov.
            </seg>
          </u>
          <note type="speaker" xml:id="i-4vfxN2xChNCcRGgQzfHwPV">
            Anf. 74 YLVA JOHANSSON (s):
          </note>
          <u xml:id="i-44cb5d78018fd5a4-401" next="i-44cb5d78018fd5a4-407" who="Q3369258">
            <seg xml:id="i-F8Esaen2gmsa62bwx1dHF8">
              Fru talman! Jag vill tacka socialministern för svaret. Jag tror
              att socialministern delar min stora oro över de skillnader som
              finns i strokevården i dag.
            </seg>
          </u>
          <u xml:id="i-44cb5d78018fd5a4-402" prev="i-44cb5d78018fd5a4-401" who="Q3369258">
            <seg xml:id="i-V1BvoEM8Gf5uHpLoxjxLMJ">
              Stroke är en av våra största folksjukdomar. I dag får 80 personer
              stroke, likaså i morgon och även dagen därpå. Strokevården är
              den enskilt största somatiska vården inom svensk sjukvård. Det
              handlar om 30 000 människor varje år. Stroke är en sjukdom som
              man tidigare ofta dog av. Nu klarar man sig dessbättre ofta om
              man kommer på en strokeenhet och om man får trombolys, ifall det
              är aktuellt, inom tre timmar. Det får dock inte alla.
            </seg>
          </u>
          <u xml:id="i-44cb5d78018fd5a4-403" prev="i-44cb5d78018fd5a4-401" who="Q3369258">
            <seg xml:id="i-7DgPsooucUZWJn4ER6co9w">
              Stroke drabbar plötsligt och kommer alltför många gånger överraskande,
              mer överraskande än den kanske behövde ske, skulle jag vilja säga.
              Vi skulle kunna förebygga mera. Stroke påverkar resten av livet
              för den som drabbas och dennes anhöriga som kanske måste ändra
              sin livsföring helt. Vi har oerhört mycket livskvalitet att vinna
              på att förbättra strokevården. Det gäller både den som drabbas
              och anhöriga.
            </seg>
          </u>
          <u xml:id="i-44cb5d78018fd5a4-404" prev="i-44cb5d78018fd5a4-401" who="Q3369258">
            <seg xml:id="i-6YqD28s5kEGXJdkLYiZP3g">
              När det gäller rehabilitering av den som drabbats av stroke är
              skillnaderna ännu större än inom den direkta vården. I rapporten
              visas till exempel att endast en tredjedel får tillgång till logoped,
              trots att nära en fjärdedel av alla patienter drabbas av talsvårigheter.
              Det är en enskild men oerhört viktig del i rehabiliteringen för
              att både den drabbade själv och anhöriga ska kunna leva ett bra
              liv också efter en stroke.
            </seg>
          </u>
          <u xml:id="i-44cb5d78018fd5a4-405" prev="i-44cb5d78018fd5a4-401" who="Q3369258">
            <seg xml:id="i-QrjY4LAFcPEfQGTjnfxEam">
              Precis som socialministern säger gjordes undersökningarna innan
              de nationella riktlinjerna kom. Nu har de nationella riktlinjerna
              kommit. De har funnits i drygt ett år och tillämpas förhoppningsvis.
              Ändå misstänker jag att det trots dessa finns stora skillnader
              i strokevården.
            </seg>
          </u>
          <u xml:id="i-44cb5d78018fd5a4-406" prev="i-44cb5d78018fd5a4-401" who="Q3369258">
            <seg xml:id="i-MCEFzjBwWuWibiWqz88Nrx">
              Jag skulle vilja fråga socialministern vad som är skillnaden
              mellan strokevården och cancervården, för också i cancervården
              finns upprörande regionala skillnader. Inom ett och samma landsting
              kan vårdkvaliteten vara olika. Det kan gälla de tidsgränser som
              erbjuds olika patienter samt exempelvis tillgången till läkemedel.
            </seg>
          </u>
          <u xml:id="i-44cb5d78018fd5a4-407" prev="i-44cb5d78018fd5a4-401" who="Q3369258">
            <seg xml:id="i-NJhZGRKbb3QtVx2AtSUA1B">
              När det gäller cancer har regeringen sagt att man ska ha en nationell
              cancerplan. Man fattar beslut om att inrätta en sådan samtidigt
              som de nationella riktlinjerna för vården kommer ut. När det gäller
              stroke, som är en annan stor folksjukdom, säger regeringen att
              riktlinjerna bara funnits i ett och ett halvt år och att vi får
              vänta och se. Vad är skillnaden?
            </seg>
          </u>
          <note type="speaker" xml:id="i-QqmpNwKFAwVoYXE2JTyNyk">
            Anf. 75 LARS-IVAR ERICSON (c):
          </note>
          <u xml:id="i-44cb5d78018fd5a4-408" next="i-44cb5d78018fd5a4-414" who="Q432059">
            <seg xml:id="i-RPi5ysZfteipA2gUbL48CY">
              Fru talman! Var 17:e minut får någon i Sverige stroke. Stroke
              är den vanligaste orsaken till handikapp hos vuxna. Det kan innebära
              halvsidig förlamning och talsvårigheter.
            </seg>
          </u>
          <u xml:id="i-44cb5d78018fd5a4-409" prev="i-44cb5d78018fd5a4-408" who="Q432059">
            <seg xml:id="i-KqkWhVPTJwCZevB1rkoXQD">
              Den 25 maj 2005 ställde jag en skriftlig fråga om vården av strokepatienter
              till dåvarande ministern Ylva Johansson. Jag gjorde det eftersom
              jag tagit del av en rapport från Riksförbundet för strokedrabbade.
              Den rapporten visade att 65 procent av de insjuknade inte hade
              fått tillräcklig information om riskerna att bli sjuk på nytt.
              59 procent uppgav att de inte hade fått tillräckligt stöd från
              sjukvården. 25 procent av dem som hade högt blodtryck hade inte
              fått någon behandling för detta, trots att högt blodtryck är den
              vanligaste riskfaktorn för stroke.
            </seg>
          </u>
          <u xml:id="i-44cb5d78018fd5a4-410" prev="i-44cb5d78018fd5a4-408" who="Q432059">
            <seg xml:id="i-Mp8Lzify8RWswnZZcNbqdz">
              Ylva Johansson svarade då att svensk strokesjukvård vid en internationell
              jämförelse är av hög kvalitet. Ingen annanstans i världen får
              så många strokepatienter vård på strokeenhet.
            </seg>
          </u>
          <u xml:id="i-44cb5d78018fd5a4-411" prev="i-44cb5d78018fd5a4-408" who="Q432059">
            <seg xml:id="i-KNMqQMePRvDFEkw4MVahFi">
              Nu har det gått två år. Jag tror att denna debatt blir ett tillfälle
              att diskutera dagens läge inom strokevården. Är den på samma nivå
              som för två år sedan? Har den försämrats eller förbättrats? Ligger
              Sverige i världstopp fortfarande?
            </seg>
          </u>
          <u xml:id="i-44cb5d78018fd5a4-412" prev="i-44cb5d78018fd5a4-408" who="Q432059">
            <seg xml:id="i-EaNwNV3JdSiYrWxKFiuFHZ">
              Jag har inte tagit del av Socialstyrelsens rapport, men efter
              att ha läst Göran Hägglunds interpellationssvar tycker jag att
              regeringen är på rätt väg. Informationsbehovet betonas, de goda
              exemplen lyfts fram och de viktiga orden uppföljning, öppna jämförelser
              och kvalitetsregister betonas. Men det finns naturligtvis mycket
              som behöver bli bättre, inte minst att man tar hänsyn till högt
              blodtryck som riskfaktor för stroke.
            </seg>
          </u>
          <u xml:id="i-44cb5d78018fd5a4-413" prev="i-44cb5d78018fd5a4-408" who="Q432059">
            <seg xml:id="i-KHC5WnEwygxXrQfUrMmD4Z">
              Fru talman! För några veckor sedan mötte jag en man vars hustru
              drabbats av stroke. Han ifrågasatte inte omhändertagandet i vården.
              På alla nivåer hade man ställt upp på ett bra sätt. Nu var hon
              på väg tillbaka till arbetslivet. Han hade en intressant idé som
              jag gärna vill återge i denna debatt. Han hade diskuterat med
              medicinska experter som betonat hur viktiga de första minuterna
              är när någon drabbas av stroke, hur viktigt det är med ett snabbt
              omhändertagande.
            </seg>
          </u>
          <u xml:id="i-44cb5d78018fd5a4-414" prev="i-44cb5d78018fd5a4-408" who="Q432059">
            <seg xml:id="i-2SA7VzHbQofCLqG7Pzs8aL">
              Han sade att det finns ett hjälpmedel som bromsar upp sjukdomens
              förlopp i väntan på ambulans. Det är syrgas. Hans tanke var att
              likaväl som det finns brandsläckare på arbetsplatser och i samlingslokaler
              borde det finnas en mindre syrgastub att använda i väntan på ambulansfärd.
              Man kan tycka att det är en djärv idé, och den kräver naturligtvis
              en hel del utbildning för den person som ska använda syrgasen,
              men alla goda tankar bör prövas för att förhindra det lidande
              som stroke innebär i dagens Sverige.
            </seg>
          </u>
          <note type="speaker" xml:id="i-P9z7g5MEMAdPc7NPJEo2Fy">
            Anf. 76 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-415" next="i-44cb5d78018fd5a4-418" who="Q918261">
            <seg xml:id="i-DGvt81HfSk6rywKqsWBfiQ">
              Fru talman! Det här är ett område som naturligtvis påverkas väldigt
              mycket av livsstilsförändringar, precis som många andra sjukdomar.
              Det tycks som att vår livsstil leder till att fler drabbas. Samtidigt
              har vi en positiv utveckling som gör att vi finner och utvecklar
              nya metoder som används i allt större utsträckning. Det sker en
              ständig kamp för att försöka få övertaget, så att inte fler och
              fler drabbas. Det handlar förstås till viss del om sådant som
              går att förebygga.
            </seg>
          </u>
          <u xml:id="i-44cb5d78018fd5a4-416" prev="i-44cb5d78018fd5a4-415" who="Q918261">
            <seg xml:id="i-EEWrwX74yNrQjshkPSC9aC">
              Både Ylva Johansson och Lars-Ivar Ericson har gjort kloka inlägg
              som har belyst många av de aspekter som går att ha på frågan.
              Men det finns ytterligare några saker att säga. Jag ska besvara
              frågan som Ylva Johansson ställde. Regeringen har aviserat en
              nationell strategi i kampen mot cancer. Jag förstår hennes fråga
              som varför just cancer, varför inte på strokeområdet? Svaret är
              väl egentligen att vi rimligen borde ha en samlad strategi på
              en lång räcka områden. Men låt oss pröva den här metoden, det
              här angreppssättet just på cancerområdet och fundera på om det
              är ett angreppssätt som skulle kunna spridas vidare till andra
              områden. Det här är en del av det som vi skulle kunna kalla för
              folksjukdomar. Det är något som många av oss har eller löper stor
              risk att drabbas av.
            </seg>
          </u>
          <u xml:id="i-44cb5d78018fd5a4-417" prev="i-44cb5d78018fd5a4-415" who="Q918261">
            <seg xml:id="i-KeWLSsg1pb97S9Hs81aYCL">
              För övrigt vill jag än en gång understryka det som jag sade i
              mitt inledande svar: Jag är en varm anhängare av öppna jämförelser
              och utarbetandet av riktlinjer som en metod för att förbättra
              oss i arbetet. Precis som har sagts här tidigare är snabba insatser
              en nyckel, men också att göra rätt från början. Vi måste kunna
              jämföra mellan olika landsting och kliniker, lära av dem som har
              de allra bästa resultaten och utifrån de kvalitetsrapporteringar
              vi får utifrån landet arbeta vidare med de riktlinjer som kan
              sprida de här goda kunskaperna till dem som ännu inte har lyckats
              åstadkomma så goda resultat.
            </seg>
          </u>
          <u xml:id="i-44cb5d78018fd5a4-418" prev="i-44cb5d78018fd5a4-415" who="Q918261">
            <seg xml:id="i-DJa85QcZVuo3ZQNZy4oPqJ">
              Socialstyrelsens kommande rapporteringar kommer att ha en högre
              ambition också för värderingar av måluppfyllelsen när det gäller
              resultaten inom strokesjukvården, med tydligare slutsatser och
              rekommendationer till stöd för huvudmännens styrning och ledning
              av verksamheten. Jag tror att det här är en sak, inte den enda,
              men en väldigt viktig sak som kan komma att spela en stor roll
              i arbetet för att färre personer ska drabbas och för att de som
              har drabbats får effektivast möjliga vård.
            </seg>
          </u>
          <note type="speaker" xml:id="i-HCwmQwmfzK571Qts4WHnAq">
            Anf. 77 YLVA JOHANSSON (s):
          </note>
          <u xml:id="i-44cb5d78018fd5a4-419" next="i-44cb5d78018fd5a4-424" who="Q3369258">
            <seg xml:id="i-MVudyuWkACUVSQ94fxVaXu">
              Fru talman! Jag tackar socialministern för det öppna sinnet för
              insatser när det gäller strokevården framöver. Socialministern
              tar också i sitt svar i inlägget upp vikten av öppna jämförelser
              och att man systematiskt följer upp vården. Jag delar denna uppfattning.
              Jag tror att det är otroligt viktigt. Vi har inte alls gjort tillräckligt
              i Sverige. Det finns en väldigt stor potential.
            </seg>
          </u>
          <u xml:id="i-44cb5d78018fd5a4-420" prev="i-44cb5d78018fd5a4-419" who="Q3369258">
            <seg xml:id="i-Mg7X2XCbUdFJVYGczrYEWR">
              Mot den bakgrunden vill jag fråga hur socialministern ser på
              kvalitetsregistren i allmänhet och Riksstroke i synnerhet. Dess
              täckningsgrad är på ca 95 procent. Det är ett av de bättre kvalitetsregistren
              när det gäller vilket underlag man har. Jag ställer frågan mot
              bakgrund av att vi i våras, bara för några månader sedan, här
              i riksdagen behandlade förslag från Riksrevisionen som hade granskat
              Socialstyrelsens stöd till de nationella kvalitetsregistren.
            </seg>
          </u>
          <u xml:id="i-44cb5d78018fd5a4-421" prev="i-44cb5d78018fd5a4-419" who="Q3369258">
            <seg xml:id="i-39PUPQ7xJzVeUuTMwpUkkg">
              Riksrevisionen var väldigt kritisk och ifrågasatte om staten
              behövde de nationella kvalitetsregistren för sin styrning av sjukvården.
              Man sade att de inte följer reglerna för offentlig statistik och
              att Socialstyrelsen inte behöver informationen för att styra sjukvården.
            </seg>
          </u>
          <u xml:id="i-44cb5d78018fd5a4-422" prev="i-44cb5d78018fd5a4-419" who="Q3369258">
            <seg xml:id="i-8sL9urjpAtUgbBLPNi6ViZ">
              Jag tycker att det var anmärkningsvärt att riksdagens majoritet
              inte hade något att invända mot det här synsättet. Kvalitetsregistren
              är i min värld inte i första hand ett sätt för staten att styra
              sjukvården och inte i första hand en del av statens offentliga
              statistik. Kvalitetsregistren är ett av de bästa instrumenten
              för professionen själv att utveckla verksamheten. De måste ha
              ett processregister där de följer upp hur vården utvecklas, och
              det är en mycket stark drivkraft att olika enheter jämför sig
              med varandra och lär av varandras framgångar och misstag.
            </seg>
          </u>
          <u xml:id="i-44cb5d78018fd5a4-423" prev="i-44cb5d78018fd5a4-419" who="Q3369258">
            <seg xml:id="i-AmMkt2zhU7scuCaCedBhBE">
              Jag tror att det vore ett oerhört stort misstag om staten i fortsättningen
              inte skulle ta ett nationellt ansvar för finansieringen. Staten
              ger bara en delfinansiering i dag till de nationella kvalitetsregistren,
              men i Riksrevisionens förslag finns att regeringen ska se över
              hela den nationella finansieringen av kvalitetsregistren. Riksdagens
              majoritet avvisade vårt yrkande på att översynen skulle resultera
              i att man i någon form också i framtiden ska ha ett nationellt
              ansvar för kvalitetsregistren. Jag är orolig för vad som händer
              om det bara är ett enskilt landsting som ska ansvara för finansieringen
              av till exempel Riksstroke i framtiden. Kommer det då att vara
              95-procentig täckningsgrad? Den borde egentligen vara 100-procentig.
            </seg>
          </u>
          <u xml:id="i-44cb5d78018fd5a4-424" prev="i-44cb5d78018fd5a4-419" who="Q3369258">
            <seg xml:id="i-PwvnFrgYKZbzn5H6sVH2q">
              Jag skulle gärna se att socialministern utvecklade hur han ser
              på öppna jämförelser och kvalitetsuppföljning. Vi delar uppfattningen
              att det är viktigt. Regeringen ska nu göra den översyn av finansieringen
              av de nationella kvalitetsregistren som riksdagen har beställt.
              Är socialministern beredd att här säga att det i någon form också
              i framtiden ska ligga ett nationellt ansvar på staten inte ett
              helhetsansvar, det måste naturligtvis ligga ett ansvar också på
              huvudmännen, men ett delansvar för finansieringen och utvecklingen
              av kvalitetsregistren i allmänhet och Riksstroke i synnerhet?
            </seg>
          </u>
          <note type="speaker" xml:id="i-HYcPQFBdzQ9iLgqW18M99V">
            Anf. 78 LARS-IVAR ERICSON (c):
          </note>
          <u xml:id="i-44cb5d78018fd5a4-425" next="i-44cb5d78018fd5a4-426" who="Q432059">
            <seg xml:id="i-16piBAFzwzigKhnKWTaupE">
              Fru talman! Som en blixt från klar himmel så uppfattas ofta stroke.
              Vägen tillbaka till ett aktivt och meningsfullt liv är både lång
              och svår. Vi får hoppas att den medicinska forskningen kommer
              fram till nya mediciner som hjälper till med rehabiliteringen
              och att man satsar mycket mer på hjärnans sjukdomar. Vi får också
              hoppas att de riktlinjer som Socialstyrelsen har gett ut ska ge
              en likvärdig och kunskapsbaserad vård i alla delar av landet.
            </seg>
          </u>
          <u xml:id="i-44cb5d78018fd5a4-426" prev="i-44cb5d78018fd5a4-425" who="Q432059">
            <seg xml:id="i-2gcZv7Mrt7z6rYVmyquXtF">
              Som sagts flera gånger här i debatten är det snabba omhändertagandet
              oerhört viktigt. Det medför mindre lidande, mindre handikapp och
              lägre dödlighet.
            </seg>
          </u>
          <note type="speaker" xml:id="i-MZXkbxDFTRppMSuPkasU6U">
            Anf. 79 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-427" next="i-44cb5d78018fd5a4-429" who="Q918261">
            <seg xml:id="i-N8eJacMPYrbjrwoCMJZWyT">
              Fru talman! När det gäller kvalitetsregistren är det precis så
              som Ylva Johansson säger, att just i fråga om strokeregistret
              har vi god tillgång till data. Det kan inte sägas på alla områden.
              Vi pratade tidigare om till exempel psykiatrin, som är sorgligt
              eftersatt just på detta område, där man av olika skäl inte får
              in uppgifter på ett vis som skulle kunna bidra till att underlätta
              analys, bedömning och förbättringar av psykiatrin.
            </seg>
          </u>
          <u xml:id="i-44cb5d78018fd5a4-428" prev="i-44cb5d78018fd5a4-427" who="Q918261">
            <seg xml:id="i-3Nbs8Fw4ttiFdzSDcUTan2">
              Registren fyller ett väldigt viktigt behov och är grunden för
              det som handlar om öppna jämförelser, och utan dem skulle vi ha
              förlorat ett väldigt betydelsefullt instrument. Kvalitetsregistren
              måste finnas, för de är en väldigt viktig faktor när det gäller
              att utveckla svensk hälso- och sjukvård. Jag tror att vi alla
              som har deltagit i debatten kan vara överens om det.
            </seg>
          </u>
          <u xml:id="i-44cb5d78018fd5a4-429" prev="i-44cb5d78018fd5a4-427" who="Q918261">
            <seg xml:id="i-L2XY1LNarAagHzB9ggTz2J">
              Jag tycker att staten har ett ansvar för att se till att de finns
              kvar men är naturligtvis inte dogmatisk när det gäller vem som
              finansierar det. Men om de försvann tror jag att vi alla skulle
              vara olyckliga. Registren betyder oerhört mycket för det utvecklingsarbete
              som ska bedrivas inom svensk hälso- och sjukvård under de kommande
              åren, och det instrumentet ska vi inte avhända oss.
            </seg>
          </u>
          <note type="speaker" xml:id="i-5sV9krxr937gdVE7ABwg3J">
            Anf. 80 YLVA JOHANSSON (s):
          </note>
          <u xml:id="i-44cb5d78018fd5a4-430" next="i-44cb5d78018fd5a4-434" who="Q3369258">
            <seg xml:id="i-H16yEwCpWcfQ9jehWL9xLS">
              Fru talman! Tack, socialministern! Jag hoppas att det kommer
              att resultera i att vi också i fortsättningen säkerställer ett
              nationellt ansvar för att se till att kvalitetsregistren finns
              kvar och utvecklas. Det finns väldigt mycket att göra när det
              gäller utveckling av både befintliga och förhoppningsvis nya kvalitetsregister
              inom sjukvården.
            </seg>
          </u>
          <u xml:id="i-44cb5d78018fd5a4-431" prev="i-44cb5d78018fd5a4-430" who="Q3369258">
            <seg xml:id="i-MPTJvBqB2eenxXij3y6m6v">
              Socialministern sade att stroke är en del av livsstilsförändringar,
              och det är troligt. Det är också hjärtinfarkt. Det är en liknande
              problematik som ligger bakom. När det gäller hjärtinfarkt har
              vi inom sjukvården kommit väldigt mycket längre med det förebyggande.
              För livsstilsfrågor gäller båda delarna, men inom sjukvården har
              man kommit mycket längre när det gäller hjärtinfarkt.
            </seg>
          </u>
          <u xml:id="i-44cb5d78018fd5a4-432" prev="i-44cb5d78018fd5a4-430" who="Q3369258">
            <seg xml:id="i-8Nyq6oc3D1BYbGYfY5TFcy">
              Jag fick en tankeställare av en artikel i Läkartidningen under
              sommaren som tog upp just en jämförelse mellan hur många som opereras.
              Man uppskattar att ungefär 10 procent av dem som drabbas av stroke
              inte hade drabbats om det gjorts en förebyggande operation, medan
              bara ungefär en tredjedel av dem får en operation i dag.
            </seg>
          </u>
          <u xml:id="i-44cb5d78018fd5a4-433" prev="i-44cb5d78018fd5a4-430" who="Q3369258">
            <seg xml:id="i-NJud49m1NEajKmy84C1Wyz">
              Om jag gör en jämförelse med hur långt vi har kommit när det
              gäller att förebygga risken för hjärtinfarkt, med ballongvidgningar
              och bypassoperationer och annat, tror jag att det finns en hel
              del att göra vid sidan av det som naturligtvis måste göras i fråga
              om livsstil och folkhälsa för att förebygga att människor drabbas
              av hjärt-kärlsjukdomar.
            </seg>
          </u>
          <u xml:id="i-44cb5d78018fd5a4-434" prev="i-44cb5d78018fd5a4-430" who="Q3369258">
            <seg xml:id="i-6hoy6Um6SivsGv5oZzK94F">
              Jag skulle gärna vilja att socialministern säger någonting om
              den här jämförelsen i sitt sista inlägg. Hur ser regeringen på
              sjukvårdens åtgärder för att förebygga stroke i jämförelse med
              hur pass långt man har kommit när det gäller hjärtinfarkt?
            </seg>
          </u>
          <note type="speaker" xml:id="i-FpNGVJfyKnTgDG4jvT8zsc">
            Anf. 81 Socialminister GÖRAN HÄGGLUND (kd):
          </note>
          <u xml:id="i-44cb5d78018fd5a4-435" next="i-44cb5d78018fd5a4-438" who="Q918261">
            <seg xml:id="i-Pqhqqd9SZEuCgPFAhNBYBr">
              Fru talman! Det är en väldigt intressant fråga som Ylva Johansson
              tar upp. Vi kan konstatera att vi i Sverige ligger fantastiskt
              väl till när det gäller hjärtsjukvården, där vi har många kvalificerade
              kliniker, läkare och annan personal runt om i vårt land. På strokeområdet
              har vi inte kommit lika långt, och det kanske inte är så konstigt
              om vi tänker efter. Man har genom åren varit försiktigare med
              att ge sig på den känsliga hjärnan. Det har varit svårare det
              ligger på något sätt i sakens natur.
            </seg>
          </u>
          <u xml:id="i-44cb5d78018fd5a4-436" prev="i-44cb5d78018fd5a4-435" who="Q918261">
            <seg xml:id="i-Ko9mUnja58ydjGVh74J4R7">
              Det här understryker väl behovet av forskning på området för
              att ytterligare kartlägga vad vi kan göra med andra metoder än
              de som vi har tillgång till i dag och att vi i Sverige ska fortsätta
              att satsa på att vara framgångsrika på det medicinska området.
              För svensk del har det traditionellt varit ett starkt och betydelsefullt
              område ur många olika synvinklar.
            </seg>
          </u>
          <u xml:id="i-44cb5d78018fd5a4-437" prev="i-44cb5d78018fd5a4-435" who="Q918261">
            <seg xml:id="i-M6BJB8g7Ehgjza5h2FxLUF">
              Jag kan inte annat än hålla med. Det finns nog mycket som man
              kan lära av varandra på det området.
            </seg>
          </u>
          <u xml:id="i-44cb5d78018fd5a4-438" prev="i-44cb5d78018fd5a4-435" who="Q918261">
            <seg xml:id="i-94MkYRz61dw5qPUF5C4L2V">
              Jag vill tacka Lars-Ivar Ericson och Ylva Johansson för den här
              diskussionen som jag antar att vi får återkomma till i senare
              sammanhang.
            </seg>
          </u>
          <note xml:id="i-6cZMyjxpUPDGpb6paPCzPG">
            Överläggningen var härmed avslutad.
          </note>
          <note xml:id="i-PnDtDCKnaX82P8r9kp9Vqc">
            23 § Svar på interpellation 2006/07:650 om risker med instegsjobb
          </note>
          <note type="speaker" xml:id="i-VxCj4cqEiG9tWn5iuyB4LH">
            Anf. 82 Arbetsmarknadsminister SVEN OTTO LITTORIN (m):
          </note>
          <u xml:id="i-44cb5d78018fd5a4-439" next="i-44cb5d78018fd5a4-447" who="Q3504785">
            <seg xml:id="i-XGU2BGFS65aJdGm4jA1JJq">
              Fru talman! Ledamöter, medarbetare, åhörare! Först och främst
              välkommen tillbaka efter en förhoppningsvis vederkvickande semester!
              För mig som ansvarig för arbetsmiljöfrågor är det ingen tvekan
              om att det är en skön semester när man har möjlighet att ladda
              batterierna inför ett nytt och, hoppas jag, intensivt arbetsår.
              Med Luciano Astudillo som interpellant vet jag att det kommer
              att bli så. Jag ser fram emot det.
            </seg>
          </u>
          <u xml:id="i-44cb5d78018fd5a4-440" prev="i-44cb5d78018fd5a4-439" who="Q3504785">
            <seg xml:id="i-JVXiRE8WmXpkH7AaQoWsCi">
              Fru talman! Luciano Astudillo har frågat mig vilka åtgärder jag
              är beredd att vidta för att minimera de risker han menar finns
              med instegsjobben. I interpellationen nämner han att den höga
              lönesubventionen kan väcka reaktioner, att inlärningen av svenska
              kan försvåras samt att individer kan låsas in i fel yrke.
            </seg>
          </u>
          <u xml:id="i-44cb5d78018fd5a4-441" prev="i-44cb5d78018fd5a4-439" who="Q3504785">
            <seg xml:id="i-WKuvLog44m5H52qT7ww5RD">
              Jag tror att vi är eniga om att det finns stora problem med integrationen
              i det svenska samhället. Det gäller inte minst nyanlända invandrares
              introduktion. Problemen har delvis sin grund i strukturella brister,
              bland annat i ansvarsfördelningen och samordningen mellan stat
              och kommun, utformningen av ersättningen till kommunerna samt
              undervisningen i svenska för invandrare, sfi. Detta har varit
              känt under flera år. Trots det har den tidigare socialdemokratiska
              regeringen stått handfallen. Vi har kunnat se ett växande utanförskap
              med delvis etniska förtecken. Nu måste något göras.
            </seg>
          </u>
          <u xml:id="i-44cb5d78018fd5a4-442" prev="i-44cb5d78018fd5a4-439" who="Q3504785">
            <seg xml:id="i-RUuyh2hsiRRoS7YXAYSuKU">
              Regeringen har initierat omfattande utredningsarbeten som rör
              såväl snabbare arbetsmarknadsetablering för nyanlända flyktingar
              med flera som sfi. Slutbetänkanden ska lämnas till regeringen
              under första halvåret 2008. Reformer på grundval av dessa betänkanden
              är att vänta. Instegsjobben infördes den 1 juli i år. Inom ramen
              för nuvarande system ger dessa incitament för arbetsgivare att
              anställa, för kommuner att tidigt erbjuda effektiv sfi och för
              individen att parallellt med sfi-studier söka sig ut på arbetsmarknaden.
            </seg>
          </u>
          <u xml:id="i-44cb5d78018fd5a4-443" prev="i-44cb5d78018fd5a4-439" who="Q3504785">
            <seg xml:id="i-3XW2nz39CGyHewfY7Ge7Xi">
              Vad gäller de konkreta farhågor som Luciano Astudillo ger uttryck
              för i sin interpellation vill jag säga följande.
            </seg>
          </u>
          <u xml:id="i-44cb5d78018fd5a4-444" prev="i-44cb5d78018fd5a4-439" who="Q3504785">
            <seg xml:id="i-MbPHmnaAqLS8V6X68o8YJu">
              Det är sant att instegsjobben innebär att staten, under vissa
              villkor, kraftigt sänker kostnaderna för att anställa nyanlända
              invandrare. Jag menar att detta är väl motiverat. Den som är nyanländ
              till Sverige och saknar kunskaper i svenska har särskilt svårt
              att konkurrera på den reguljära arbetsmarknaden. Instegsjobbens
              konstruktion, med krav på sfi-studier parallellt med arbetet,
              innebär samtidigt praktiska utmaningar som en arbetsgivare måste
              hantera.
            </seg>
          </u>
          <u xml:id="i-44cb5d78018fd5a4-445" prev="i-44cb5d78018fd5a4-439" who="Q3504785">
            <seg xml:id="i-3bdE4khd5Ma87bUpzsAsKF">
              Min övertygelse är att arbete alltid är bättre än arbetslöshet.
              Självförsörjning och tillhörighet till en arbetsgemenskap är,
              menar jag, faktorer som är helt centrala för möjligheterna till
              god integration. Det gäller också kunskaper i svenska. Alltför
              få påbörjar sfi. Alltför få når önskvärda resultat. Ett återkommande
              tema i kritiken har varit att undervisningen ofta saknar koppling
              till arbetsmarknaden. Instegsjobben innebär i detta perspektiv
              ett viktigt steg framåt.
            </seg>
          </u>
          <u xml:id="i-44cb5d78018fd5a4-446" prev="i-44cb5d78018fd5a4-439" who="Q3504785">
            <seg xml:id="i-9TQiUuxWnH2K7KVpk1Ge73">
              Det är angeläget att människors utbildning och yrkeskunskaper
              på bästa möjliga sätt tas till vara i arbetslivet. Jag vill understryka
              att ett instegsjobb är en möjlighet, inte ett tvång. Vill till
              exempel individen efter sfi-studier, utan eller i kombination
              med arbete, fortsätta att studera kommer han eller hon att ha
              samma möjligheter att göra detta framöver som i dag. Jag kan inte
              heller gå med på att en periods förvärvsarbete i ett mer okvalificerat
              yrke skulle vara något negativt för den som sedan vill utbilda
              sig vidare eller söka ett mer kvalificerat arbete.
            </seg>
          </u>
          <u xml:id="i-44cb5d78018fd5a4-447" prev="i-44cb5d78018fd5a4-439" who="Q3504785">
            <seg xml:id="i-Pd7XtNQbMW2rQ6EzjhkADS">
              Avslutningsvis: Instegsjobben är en viktig insats för att bättre
              tillvarata nyanlända invandrares resurser och vilja att arbeta
              och underlätta en långsiktigt hållbar integration. Regeringen
              kommer noga att följa den vidare utvecklingen. Det gäller såväl
              hur instegsjobben fungerar i praktiken som integrationen i stort.
              Mycket återstår att göra. Jag kan försäkra Luciano Astudillo att
              regeringen kommer att driva arbetet vidare med kraft.
            </seg>
          </u>
          <note type="speaker" xml:id="i-KovrCRenZX36WoxUv1tsMp">
            Anf. 83 LUCIANO ASTUDILLO (s):
          </note>
          <u xml:id="i-44cb5d78018fd5a4-448" next="i-44cb5d78018fd5a4-457" who="Q4355921">
            <seg xml:id="i-GzCK5RzjnFixaxhCxx7wr8">
              Fru talman! Jag hoppas också att statsrådet har hunnit vila ut
              sig efter ett händelserikt år och att han kunnat skaka av sig
              mycket av det första årets händelser. Det har varit ett katastrofalt
              år för arbetsmarknadsministern med alltifrån a-kassehaveriet till
              alla de privata turerna om bland annat utbildningen.
            </seg>
          </u>
          <u xml:id="i-44cb5d78018fd5a4-449" prev="i-44cb5d78018fd5a4-448" who="Q4355921">
            <seg xml:id="i-RFU68PfMHr7wVb829J7yRG">
              Jag vill tacka statsrådet Sven Otto Littorin för svaret. Jag
              tycker ändå att det är onödigt, oresonligt och något konfrontatoriskt.
              Som Littorin säger i svaret är integrationen ett stort problem
              i vårt samhälle. Men om Littorin tror att instegsjobben eller
              den utredning av flyktingmottagningen som borgerligheten har tillsatt
              kommer att lösa problemen är Littorin naivare än jag trodde.
            </seg>
          </u>
          <u xml:id="i-44cb5d78018fd5a4-450" prev="i-44cb5d78018fd5a4-448" who="Q4355921">
            <seg xml:id="i-Aeqf13sdTcf5EUtmcG34D3">
              För det första fanns det redan ett brett underlag i en färdig
              utredning om flyktingmottagningen som regeringen kunde ha använt
              för att strukturera om och lösa de strukturella problem som Littorin
              pekar på.
            </seg>
          </u>
          <u xml:id="i-44cb5d78018fd5a4-451" prev="i-44cb5d78018fd5a4-448" who="Q4355921">
            <seg xml:id="i-4chsAEq4CwcSiK1gwFMJtx">
              För det andra lade Sabuni ned den andra integrationspolitiska
              kommittén en utredning som kunde ha hjälpt oss att gå vidare och
              förbättra integrationspolitiken.
            </seg>
          </u>
          <u xml:id="i-44cb5d78018fd5a4-452" prev="i-44cb5d78018fd5a4-448" who="Q4355921">
            <seg xml:id="i-Q16Yr37t5YGytj5QZaS5vr">
              För det tredje motsvarar instegsjobben i mycket det förstärkta
              anställningsstöd som fanns för nyanlända flyktingar redan innan
              Littorin tillträdde som arbetsmarknadsminister. Det är bara namnet
              och en del av konstruktionen som skiljer.
            </seg>
          </u>
          <u xml:id="i-44cb5d78018fd5a4-453" prev="i-44cb5d78018fd5a4-448" who="Q4355921">
            <seg xml:id="i-AXiDT5ebUmYqSm6RcYx224">
              Fru talman! Vi socialdemokrater gjorde inte tillräckligt för
              att lösa segregationsproblematiken. Jag har under lång tid varit
              en av mitt partis största kritiker på det här området. Därför
              noterar jag med stor tillfredsställelse Mona Sahlins initiativ
              i talet i Botkyrka att man långsiktigt ska satsa rejäla summor
              på de områden som är eftersatta för att bryta segregationen. Detta
              står i bjärt kontrast mot borgerlighetens första år, där man har
              prioriterat att försämra för arbetslösa och att ta bort fastighetsskatten
              och förmögenhetsskatten.
            </seg>
          </u>
          <u xml:id="i-44cb5d78018fd5a4-454" prev="i-44cb5d78018fd5a4-448" who="Q4355921">
            <seg xml:id="i-AWBYuGyy8Uhvp9VUJ1Dp2H">
              Tyvärr andas Littorins hela resonemang om integration en sådan
              okunskap och naivitet när det gäller frågans komplexitet att jag
              avstår från vidare debatt om integrationspolitiken och väljer
              att diskutera instegsjobben, som frågan handlade om.
            </seg>
          </u>
          <u xml:id="i-44cb5d78018fd5a4-455" prev="i-44cb5d78018fd5a4-448" who="Q4355921">
            <seg xml:id="i-SW9hai956A2n8LbziQ9hPV">
              Jag blev uppmärksammad på de frågor som jag tar upp i min interpellation
              av duktiga arbetsförmedlare i Malmö. Det är sant att nyanlända
              har en svagare position på arbetsmarknaden på grund av brister
              i svenska språket. Samtidigt ska vi akta oss för att göra grova
              generaliseringar. Det är inte alltid så att alla nyanlända har
              en svagare position.
            </seg>
          </u>
          <u xml:id="i-44cb5d78018fd5a4-456" prev="i-44cb5d78018fd5a4-448" who="Q4355921">
            <seg xml:id="i-CaNmkdNAArKm9NCeWsC8sw">
              Men det är ett problem: Vilka jobb kan man få när man är nyanländ
              och saknar svenska språket? Jag ser framför mig att man i Malmö
              kan få ett instegsjobb på Falafel nr 1 eller Abdos livs som lagerarbetare.
              Hur språkutvecklande är de miljöerna? Det är ett av de problem
              som byggs upp.
            </seg>
          </u>
          <u xml:id="i-44cb5d78018fd5a4-457" prev="i-44cb5d78018fd5a4-448" who="Q4355921">
            <seg xml:id="i-7ffhcgZe78tNrAV5CCmEMu">
              Arbete är alltid bättre än arbetslöshet, säger ministern. Bespara
              oss de klyschorna! Det är klart att arbete är viktigt. Det är
              A och O för integrationen. Men är det alltid bättre? Tänk på att
              man kunde använda den tiden till att bättre ta till vara människors
              utbildning, översätta den snabbare, validera den erfarenhet människor
              har och ge möjlighet för nyanlända att komplettera utbildningen
              så att de kan jobba inom den bransch där de har erfarenhet. Skulle
              inte det vara bättre?
            </seg>
          </u>
          <note type="speaker" xml:id="i-Gy3NaZ2XHMfNtx6iKxMFr2">
            Anf. 84 Arbetsmarknadsminister SVEN OTTO LITTORIN (m):
          </note>
          <u xml:id="i-44cb5d78018fd5a4-458" next="i-44cb5d78018fd5a4-464" who="Q3504785">
            <seg xml:id="i-GuW1MUTStQXnk7TyEu46Dw">
              Fru talman! Det är alltid lika inspirerande att börja riksdagsåret
              som ju egentligen inte har börjat med Luciano Astudillo. Man får
              en adrenalinkick. Som vanligt är det ingen hejd på den okunskap,
              naivitet, problem och annat som Luciano tar upp.
            </seg>
          </u>
          <u xml:id="i-44cb5d78018fd5a4-459" prev="i-44cb5d78018fd5a4-458" who="Q3504785">
            <seg xml:id="i-T7gznqBbq2YQJLMGtTr3Cw">
              Låt mig bara konstatera att det bortom den retoriska demagogik
              som Luciano Astudillo står för finns en genuin och gemensam syn
              på problemen med integrationen. Det gläder mig att Luciano Astudillo
              har varit en hård intern kritiker i socialdemokratin. Tyvärr fick
              Luciano Astudillo aldrig något genomslag för detta under socialdemokraternas
              tid i regeringsställning. Ni hade tolv år på er, som jag brukar
              säga, och det ledde ingen vart.
            </seg>
          </u>
          <u xml:id="i-44cb5d78018fd5a4-460" prev="i-44cb5d78018fd5a4-458" who="Q3504785">
            <seg xml:id="i-MfMJ6dHeVR6QXmHxXsCJij">
              Instegsjobben är inte lösningen på allting. Det är precis som
              det står i sista stycket i interpellationssvaret: Instegsjobben
              är en viktig insats för att bättre tillvarata nyanlända invandrares
              resurser och vilja att arbeta och underlätta en långsiktigt hållbar
              integration. De är ett viktigt inslag. Vi ska naturligtvis följa
              upp detta, precis som vi gör med allt annat, för att se att det
              får de effekter som vi önskar. Får det inte de effekter som vi
              önskar är vi naturligtvis beredda att ompröva så att vi når vårt
              mål. Målet är viktigare än medlen. Så är det alltid.
            </seg>
          </u>
          <u xml:id="i-44cb5d78018fd5a4-461" prev="i-44cb5d78018fd5a4-458" who="Q3504785">
            <seg xml:id="i-Kwa9yYyUgpX1nQjbwgN1ep">
              Det finns dock några saker som förbluffar mig. Luciano Astudillo
              pratar om okunskap och naivitet. Hur ska Luciano Astudillo ha
              det egentligen? Lite tidigare i sitt anförande sade han att förslaget
              om instegsjobb påminner om det förstärkta anställningsstödet.
              Var det okunnigt och naivt av den förra regeringen att driva det?
              Jag tycker att det var det, för det saknade kopplingar till språkutbildning
              och sfi. Nu har vi en sådan koppling. Precis som jag har för mig
              att Luciano Astudillo har påpekat i sin interna kritik av socialdemokratin
              är det denna pusselbit som har fattats för att integrationen ska
              gå bra och fungera.
            </seg>
          </u>
          <u xml:id="i-44cb5d78018fd5a4-462" prev="i-44cb5d78018fd5a4-458" who="Q3504785">
            <seg xml:id="i-6C18cFApsH66bCJrNNH58S">
              Luciano Astudillo tycker att jag ska sluta prata om utanförskap
              och arbetslöshet. Att arbete alltid är bättre än arbetslöshet
              är en klyscha, tycker han. Med förlov sagt: Det är ingen klyscha!
              Det är precis den målsättning som jag och vi i regeringen har
              drivit och som vi kommer att fortsätta att driva hela mandatperioden,
              in i nästa valrörelse, och som vi kommer att förfölja Socialdemokraterna
              med.
            </seg>
          </u>
          <u xml:id="i-44cb5d78018fd5a4-463" prev="i-44cb5d78018fd5a4-458" who="Q3504785">
            <seg xml:id="i-GWPTq3DnBLDYgk8cG4i881">
              Socialdemokraterna lämnar efter sig ett moras där var femte svensk
              i arbetsför ålder står utanför arbetsmarknaden eller arbetar mindre
              än han eller hon skulle vilja. När man ser det femtedelssamhälle
              som ni var med och skapade, med 140 nya förtidspensionärer varje
              dag under den förra mandatperioden och med en integrationspolitik
              som totalhavererade när det gällde att få ut invandrare på arbetsmarknaden,
              verkar det lite magstarkt att komma och prata om klyschor.
            </seg>
          </u>
          <u xml:id="i-44cb5d78018fd5a4-464" prev="i-44cb5d78018fd5a4-458" who="Q3504785">
            <seg xml:id="i-T41cdekXT31Pz1UkKaEoj">
              Det här är en målsättning som jag kommer att jobba intensivt
              för under de kommande tre åren av den här mandatperioden och som
              jag definitivt kommer att driva i nästa valrörelse också. Det
              kan möjligen smärta Luciano Astudillo att det påminner er om det
              stora arbetsmarknadsmisslyckande som ni lämnade efter er. Vi har
              debatterat detta många gånger och vi kommer säkert att fortsätta
              att göra det. Men jag kommer att följa Luciano Astudillo och noga
              studera vad den arbetsgrupp kommer fram till som Luciano Astudillo
              nu är med och leder och vad som blir resultatet av den omprövning
              av den socialdemokratiska arbetsmarknadspolitiken som vi nog alla
              hoppas ska komma någon gång. Vi ser fram emot det.
            </seg>
          </u>
          <note type="speaker" xml:id="i-NvynqfUVuTWK2zr7uaEph5">
            Anf. 85 LUCIANO ASTUDILLO (s):
          </note>
          <u xml:id="i-44cb5d78018fd5a4-465" next="i-44cb5d78018fd5a4-474" who="Q4355921">
            <seg xml:id="i-Ds1LFSjUfcdheCcafbieSq">
              Fru talman! Jag är helt övertygad om att Littorin kommer att
              köra på i 150 eller i 200 om det är möjligt. Han visar väldigt
              lite lyhördhet. Han visar väldigt lite av att lyssna in och se
              de misstag som kanske vi gjorde eller de fel som andra har gjort
              tidigare i andra länder. Det påminner alltmer om den enda vägens
              oresonliga politik, som förde Sverige rätt in i katastrof.
            </seg>
          </u>
          <u xml:id="i-44cb5d78018fd5a4-466" prev="i-44cb5d78018fd5a4-465" who="Q4355921">
            <seg xml:id="i-3BwvoPBAiECb3miaK6fc7g">
              Jag märkte hur Littorin valde att passa över detta om strukturreformer
              i flyktingmottagningen. Det fanns redan underlag och utredningar
              om detta i Regeringskansliet. Det har man nu plöjt ned i en ny
              utredning. Det innebär att vi har en obalans i flyktingmottagningen,
              där Malmö, Göteborg och Södertälje tar mycket stort ansvar för
              flyktingmottagande och introduktion i arbetslivet medan många,
              oftast moderatledda, kommuner Vellinge, Kungälv och andra väljer
              att inte ställa upp.
            </seg>
          </u>
          <u xml:id="i-44cb5d78018fd5a4-467" prev="i-44cb5d78018fd5a4-465" who="Q4355921">
            <seg xml:id="i-L8o7E1Xeo3UjYvzascPMq3">
              Det gäller också det här med eget boende. Människor får när de
              kommer till Sverige välja att bo var som helst. Samtidigt driver
              den här regeringen igenom att den arbetslöse från första dagen
              ska söka jobb i hela Sverige. Det är en inkonsekvens som jag inte
              begriper mig på.
            </seg>
          </u>
          <u xml:id="i-44cb5d78018fd5a4-468" prev="i-44cb5d78018fd5a4-465" who="Q4355921">
            <seg xml:id="i-KrQgc6ei1ZvxBSfrPH9in8">
              Allt detta har man plöjt ned i en utredning för att man inte
              kommer överens mellan de olika partierna.
            </seg>
          </u>
          <u xml:id="i-44cb5d78018fd5a4-469" prev="i-44cb5d78018fd5a4-465" who="Q4355921">
            <seg xml:id="i-LGraJWRHCmbtPribmdALZJ">
              Jag ser risker med instegsjobben. Jag tror att risken är väldigt
              stor att de nyanlända flyktingarna hamnar som lagerarbetare på
              Abdos eller Falafel nr 1 och inte får möjlighet till den språkinlärning
              som är så viktig. Och det är inte bara jag som säger det, utan
              det är arbetsförmedlare i Malmö som jobbar med detta, hands on
              , varje dag.
            </seg>
          </u>
          <u xml:id="i-44cb5d78018fd5a4-470" prev="i-44cb5d78018fd5a4-465" who="Q4355921">
            <seg xml:id="i-DqJ6BVE4NnKgj8kePtfmwQ">
              Jag tror och forskning pekar på det att det finns diskriminerande
              strukturer när man skaffar sig arbetslivserfarenhet här i Sverige
              i början, när man kommer. Det tas tyvärr inte hänsyn till den
              erfarenhet som man har med sig från andra länder. Jag och Littorin
              kan tycka att det är väldigt dåligt, men tyvärr är det så, och
              detta måste man resonera kring när instegsjobben nu införs. Hur
              minimerar vi den risken?
            </seg>
          </u>
          <u xml:id="i-44cb5d78018fd5a4-471" prev="i-44cb5d78018fd5a4-465" who="Q4355921">
            <seg xml:id="i-Nb4QAYbsSF3MLDudqMfxm3">
              Sedan har vi också andra grupper, inte bara i Malmö. Det kan
              bero på vår politik, men det är grupper som har varit arbetslösa
              så länge som sedan den förra borgerliga regeringen hade makten.
              Vi riskerar att överge dem när vi så kraftigt subventionerar för
              vissa grupper. Det kan vara både inrikesfödda och utrikesfödda
              som kommer att ha mycket svårare att hävda sig på arbetsmarknaden
              i relation till dem som har rätt till instegsjobb.
            </seg>
          </u>
          <u xml:id="i-44cb5d78018fd5a4-472" prev="i-44cb5d78018fd5a4-465" who="Q4355921">
            <seg xml:id="i-1mJYtdYnmbYJWoNP567Rr">
              Ser inte Littorin de här riskerna över huvud taget? Eller vill
              han i stället stå här och kritisera vår politik?
            </seg>
          </u>
          <u xml:id="i-44cb5d78018fd5a4-473" prev="i-44cb5d78018fd5a4-465" who="Q4355921">
            <seg xml:id="i-5sGUzLLTNvVGJ2zTbewjGB">
              Vi kommer att ta ansvar för vår politik och se till att ta fram
              en bättre politik än den vi haft hitintills. Men det första året
              av allianspolitik lämnar ju mycket att önska just när det gäller
              kampen mot segregation och utanförskap. Där finns en stor skillnad.
            </seg>
          </u>
          <u xml:id="i-44cb5d78018fd5a4-474" prev="i-44cb5d78018fd5a4-465" who="Q4355921">
            <seg xml:id="i-XeYRLLnYmWZ5ECDXSSjmvv">
              Vi lovar att rusta upp miljonprogramsområdena medan Littorins
              gäng hitintills har ägnat sig åt att gödsla dem som har stora
              fastigheter och dem som har stora förmögenheter.
            </seg>
          </u>
          <note type="speaker" xml:id="i-p5bhRVkeho8yiUBQr6o85">
            Anf. 86 Arbetsmarknadsminister SVEN OTTO LITTORIN (m):
          </note>
          <u xml:id="i-44cb5d78018fd5a4-475" next="i-44cb5d78018fd5a4-483" who="Q3504785">
            <seg xml:id="i-Kku1tJdNFW6zR6SmZA6NvY">
              Fru talman! Luciano Astudillo pratar om lyhördhet. Ja, dessvärre
              hade vi tolv år på oss i opposition att just vara lyhörda, fundera,
              förbereda, gå igenom och ompröva. Och jag önskar inget hellre
              än att Luciano Astudillos parti ska få minst motsvarande period
              för att just analysera, ompröva och förnya. För det är precis
              vad jag tror behövs.
            </seg>
          </u>
          <u xml:id="i-44cb5d78018fd5a4-476" prev="i-44cb5d78018fd5a4-475" who="Q3504785">
            <seg xml:id="i-Sycb9zFydexr9iUVy2CXBo">
              Nu har vi en regering som verkställer, genomför och förbättrar.
              Vi har det kanske bästa arbetsmarknadsläget på 20 år. Det ska
              vi vara glada för. Samtidigt kan jag naturligtvis vara öppen och
              ärlig nog att erkänna att det finns grund för en del av den problematik
              som Luciano Astudillo tar upp i sin interpellation.
            </seg>
          </u>
          <u xml:id="i-44cb5d78018fd5a4-477" prev="i-44cb5d78018fd5a4-475" who="Q3504785">
            <seg xml:id="i-T2SLjp2WjJ3cdgipyimGMf">
              Integrationsfrågorna är oerhört centrala. Hade vi haft samma
              arbetskraftsdeltagande bland utrikesfödda som bland oss andra
              svenskar hade vi haft över hundratusen personer till i arbetskraften.
            </seg>
          </u>
          <u xml:id="i-44cb5d78018fd5a4-478" prev="i-44cb5d78018fd5a4-475" who="Q3504785">
            <seg xml:id="i-PjYRhLnvkiNMMdB3LB2cdM">
              Vi har inte råd att gå miste om detta. Vi kommer nu närmare en
              situation. Jag ska inte säga att det är en överhettning, men det
              är en situation där det på sina håll finns en arbetskraftsbrist.
              Just den resurs som de utrikesfödda står för hade kunnat vara
              en betydligt bättre del av lösningen på det problem som vi står
              inför. Hade vi haft denna grupp av nyanlända svenskar på plats
              på arbetsmarknaden mycket bättre än vi har i dag hade vi kunnat
              ha en högre tillväxt och en bättre välfärd. Det gäller oss, totalt
              sett, som bor i det här landet. Därför finns det ur alla aspekter
              ur den individuella aspekten, ur den samhällsekonomiska aspekten
              och även ur aspekten den offentliga sektorn väldigt väl motiverade
              skäl att göra så mycket man kan för att få in de utrikesfödda
              på arbetsmarknaden.
            </seg>
          </u>
          <u xml:id="i-44cb5d78018fd5a4-479" prev="i-44cb5d78018fd5a4-475" who="Q3504785">
            <seg xml:id="i-K7LDEeMtWQarNoGJyFK6FU">
              Problemet är möjligen att den förra regeringen och det har ju
              varit kritiken inte gjorde särskilt mycket åt det. Och det är
              en kritik som jag förstod av Luciano Astudillos inledningsanförande
              att han också delar eller delade, om inte annat.
            </seg>
          </u>
          <u xml:id="i-44cb5d78018fd5a4-480" prev="i-44cb5d78018fd5a4-475" who="Q3504785">
            <seg xml:id="i-TFj4BT9KHyAKKGV8p6XpxN">
              Nu är svaret tydligen från Luciano Astudillo att miljonprogrammet
              ska upprustas med 15 miljarder. Det är än så länge ingen som har
              sagt hur det ska finansieras. Vilka skatter ska höjas då? Vilka
              inkomstskatter ska höjas för att det ska gå ihop med återställandet
              av a-kassan och de nya Amsprogram som Mona Sahlin har utlovat
              som en del i sin jobbpolitik? Med all respekt, men någonstans
              måste det väl också finnas ett litet ansvar från oppositionens
              sida att redovisa för svenska folket hur det här ska gå ihop.
            </seg>
          </u>
          <u xml:id="i-44cb5d78018fd5a4-481" prev="i-44cb5d78018fd5a4-475" who="Q3504785">
            <seg xml:id="i-PZzMDLQFJXwBRgFzZgP4NS">
              Jag vill bara konstatera något, om vi går tillbaka till den underliggande
              interpellationen. Luciano Astudillo pekar på ett antal risker.
              Jag är inte lika oroad som Luciano Astudillo är när det gäller
              den inlåsningseffekt som han beskriver, av flera skäl. Det första
              är att det här är sex månaders anvisning. Vår grunduppfattning
              är att det här är en bra introduktion till arbetsmarknaden just
              eftersom det kopplas till en ordentlig språkutbildning. Det är
              som sagt inget tvång. Det är en möjlighet att gå vidare.
            </seg>
          </u>
          <u xml:id="i-44cb5d78018fd5a4-482" prev="i-44cb5d78018fd5a4-475" who="Q3504785">
            <seg xml:id="i-CfN353Hyp9WmNgYT4NoRen">
              Det här är säkert föremål för ytterligare debatter i andra sammanhang.
              Luciano Astudillo pekar på några viktiga inslag. Det handlar om
              ökad validering det hade vi med i vårbudgeten för att se till
              att vi får en bättre förståelse för den kompetens som finns och
              som kommer till oss och hur vi kan se till att utnyttja den i
              syfte att erbjuda bättre vidareutbildning eller plats på arbetsmarknaden.
            </seg>
          </u>
          <u xml:id="i-44cb5d78018fd5a4-483" prev="i-44cb5d78018fd5a4-475" who="Q3504785">
            <seg xml:id="i-X3o1eWTvxriPUD41x7KE1L">
              Och som jag sade i min första diskussionsomgång är instegsjobben
              inte lösningen på all världens problem, men de är ett steg i rätt
              riktning. Vi kommer att följa det noga. Vi kommer att utvärdera.
              Kan vi göra det bättre för att nå det övergripande målet om en
              väl fungerande integration så att vi ökar arbetskraftsdeltagandet
              bland de utrikesfödda i Sverige är vi naturligtvis beredda att
              göra det. Vi har gärna en konstruktiv och intressant diskussion
              med Luciano Astudillo och hans partikamrater också om detta, för
              där tror jag att vi har ett gemensamt intresse.
            </seg>
          </u>
          <note type="speaker" xml:id="i-NhSW1Z8gjY2fiwbpCMEThZ">
            Anf. 87 LUCIANO ASTUDILLO (s):
          </note>
          <u xml:id="i-44cb5d78018fd5a4-484" next="i-44cb5d78018fd5a4-488" who="Q4355921">
            <seg xml:id="i-6qgKYVJu5utsNQNk7486sz">
              Fru talman! Inledningsvis vill jag kort säga något om det här
              med att ta åt sig äran av den konjunktur vi nu har och av att
              arbetsmarknadsläget är som det är. Jag tycker att det är att vara
              ute på hal is. Det är klart att en del av politiken har börjat
              verka men väldigt lite av den. Jag vet inte om det beror på den
              utbildning som Littorin har skaffat sig att han säger så. Jag
              tycker i alla fall att det är ohederligt att säga att det läge
              vi nu har beror på borgerlig politik. Ett år har gått.
            </seg>
          </u>
          <u xml:id="i-44cb5d78018fd5a4-485" prev="i-44cb5d78018fd5a4-484" who="Q4355921">
            <seg xml:id="i-C7pXBpPPd27SDpvnJLq3Wm">
              Vi socialdemokrater är självkritiska, framför allt samhällskritiska,
              när det gäller den utveckling som har varit med ökade klyftor
              och ökad segregation. Mycket gjordes. Vi stod inte handfallna,
              men det gjordes inte tillräckligt. Så är det.
            </seg>
          </u>
          <u xml:id="i-44cb5d78018fd5a4-486" prev="i-44cb5d78018fd5a4-484" who="Q4355921">
            <seg xml:id="i-KdPDRHUQvRnZGuvCSrkxHk">
              Men det jag nu ser är att den väg som borgerligheten har tagit
              inte löser problemen. Den vidgar tvärtom klyftorna i vårt samhälle.
              Man ger mer till dem som redan har mycket, och där är det en väldigt
              tydlig prioritering som har gjorts det här första året.
            </seg>
          </u>
          <u xml:id="i-44cb5d78018fd5a4-487" prev="i-44cb5d78018fd5a4-484" who="Q4355921">
            <seg xml:id="i-9UwNhDBQotPE5bhSu8UUgv">
              Jag vill ändå tacka. Instegsjobben kan vara ett bra komplement.
              Det står också i den fråga som jag skrev. Det finns en del risker
              med det. Jag ville resonera med Littorin kring de riskerna. Littorin
              är inte lika oroad. Men vi får se. Jag tror nämligen att det finns
              en risk att vi inte tar till vara de människor som kommer från
              andra länder och den kapacitet som de har med sina utbildningar.
              Människor riskerar att fastna i fel yrken. Dessutom finns det
              en risk att vi inte hjälper och stöttar dem som står väldigt långt
              från arbetsmarknaden och som har stått där väldigt länge, sedan
              den förra borgerliga regeringens tid. De behöver ju rustas, och
              de behöver stöd.
            </seg>
          </u>
          <u xml:id="i-44cb5d78018fd5a4-488" prev="i-44cb5d78018fd5a4-484" who="Q4355921">
            <seg xml:id="i-WJMug8RsDgAWN5zzjEkJPV">
              Jag hoppas att Littorin börjar lyssna lite på våra förslag. Hitintills
              har det bara handlat om att attackera oss och att skylla på oss.
            </seg>
          </u>
          <note type="speaker" xml:id="i-7JMKnG98Q3RXCKvaPcc9eK">
            Anf. 88 Arbetsmarknadsminister SVEN OTTO LITTORIN (m):
          </note>
          <u xml:id="i-44cb5d78018fd5a4-489" next="i-44cb5d78018fd5a4-493" who="Q3504785">
            <seg xml:id="i-NSZ6AmBBgXrf45K8PMQTzU">
              Herr talman! Konjunkturinstitutet visade för inte så länge sedan
              att en tredjedel av de nya jobb som har tillkommit är ett direkt
              resultat av regeringens ekonomiska politik. Och någonstans är
              det ju så att det var hela utgångspunkten, att förlänga och förstärka
              högkonjunkturen och låta den spilla över i nya jobb. Det var hela
              poängen.
            </seg>
          </u>
          <u xml:id="i-44cb5d78018fd5a4-490" prev="i-44cb5d78018fd5a4-489" who="Q3504785">
            <seg xml:id="i-BZE8RS7eM2Jvfg2yLTc2hN">
              Vi kommer naturligtvis om tre år att befinna oss i ett läge där
              vi kommer att diskutera vad som egentligen hände och hur det gick.
              Det ser jag också fram emot så småningom.
            </seg>
          </u>
          <u xml:id="i-44cb5d78018fd5a4-491" prev="i-44cb5d78018fd5a4-489" who="Q3504785">
            <seg xml:id="i-6V9SgPTDLjawLJgtGyUDHs">
              För att återgå till den grunddiskussion som vi hade jag ska inte
              förlänga diskussionen så hemskt mycket mer så tror jag att vi
              delar grunduppfattningen att det kan vara ett bra instrument för
              att se till att öka integrationen. Vi behöver också göra det.
              Det tror jag också vi är överens om. Det är alldeles för många
              med utländsk bakgrund som står utanför, utanför arbetsmarknaden
              och utanför samhällslivet i övrigt. Integrationen behöver förbättras.
            </seg>
          </u>
          <u xml:id="i-44cb5d78018fd5a4-492" prev="i-44cb5d78018fd5a4-489" who="Q3504785">
            <seg xml:id="i-WkV328VraSQY69uMhThpqj">
              Som jag har sagt nu tre gånger, tror jag, är naturligtvis inte
              instegsjobben lösningen på alla problem som finns. Men det är
              ett som vi tror effektivt redskap.
            </seg>
          </u>
          <u xml:id="i-44cb5d78018fd5a4-493" prev="i-44cb5d78018fd5a4-489" who="Q3504785">
            <seg xml:id="i-567r72Nah3xDwoQ1A8yRSL">
              De tre risker som Luciano Astudillo pekar på i sin interpellation
              är naturligtvis sådana som vi måste följa. Vi måste se om det
              leder till den typ av inlåsningseffekter, utträngning eller olika
              typer av brister i språkutbildning och annat som Luciano Astudillo
              varnar för. Om det skulle vara på det sättet är jag lika orolig
              som Luciano Astudillo. Jag är naturligtvis beredd att fundera
              på vad man då kan göra för att förbättra konstruktionen eller
              om det finns andra policyåtgärder. En sådan dans inbjuder jag
              gärna till, för målet är, som sagt, mycket viktigare än medlen.
              Men det här är åtminstone ett medel till skillnad, tycker jag,
              från oppositionens alternativa politik.
            </seg>
          </u>
          <note xml:id="i-NgLXhhuHQVewySmYx93uJh">
            Överläggningen var härmed avslutad.
          </note>
          <note xml:id="i-2yLzFY3E9gm78xYWqAGdzH">
            24 § Svar på interpellation 2006/07:649 om En bok för alla
          </note>
          <note type="speaker" xml:id="i-CqmhL9EopLYJbszfyhxvk3">
            Anf. 89 Kulturminister LENA ADELSOHN LILJEROTH (m):
          </note>
          <u xml:id="i-44cb5d78018fd5a4-494" next="i-44cb5d78018fd5a4-497" who="Q297821">
            <seg xml:id="i-DcCh2vgxvnxULEs5DU9dfs">
              Herr talman! Margareta Israelsson har frågat mig om jag är beredd
              att ompröva förslaget att inte förlänga avtalet med En bok för
              alla AB.
            </seg>
          </u>
          <u xml:id="i-44cb5d78018fd5a4-495" prev="i-44cb5d78018fd5a4-494" who="Q297821">
            <seg xml:id="i-U2CVXvFCCUgXUrH57frn8h">
              Kulturdepartementet har i en promemoria föreslagit att staten
              inte ska ingå ett nytt avtal med En bok för alla AB när det nuvarande
              avtalet löper ut vid årsskiftet 2007/08. Förslaget motiveras bland
              annat av den enormt gynnsamma utveckling som den svenska bokmarknaden
              har haft under senare år.
            </seg>
          </u>
          <u xml:id="i-44cb5d78018fd5a4-496" prev="i-44cb5d78018fd5a4-494" who="Q297821">
            <seg xml:id="i-RaVWzfMo5zbdTRcZwvb4L">
              I promemorian betonas att det är av största vikt att främja läsning
              och intresset för litteratur, i synnerhet bland barn och unga.
              Det råder med andra ord inga tvivel om att denna fråga står högt
              upp på dagordningen, och jag avser att återkomma med förslag på
              insatser som stimulerar intresset för litteratur och läsning.
              I detta sammanhang vill jag även påminna om att regeringen förstärkte
              folkbildningen med ca 500 miljoner kronor i senaste budgetpropositionen.
            </seg>
          </u>
          <u xml:id="i-44cb5d78018fd5a4-497" prev="i-44cb5d78018fd5a4-494" who="Q297821">
            <seg xml:id="i-RvLMYZoRLzg4XAnhH27ZKV">
              Promemorian har skickats på remiss till ett flertal olika instanser,
              och svaren ska vara departementet till handa senast i dag, den
              16 augusti. Promemorian och remissvaren kommer att ingå som en
              del av underlaget för regeringens ställningstagande i det budgetarbete
              som pågår och som regeringen kommer att presentera i budgetpropositionen
              för 2008.
            </seg>
          </u>
          <note type="speaker" xml:id="i-JoYgkStdrS6jecwci1N22s">
            Anf. 90 MARGARETA ISRAELSSON (s):
          </note>
          <u xml:id="i-44cb5d78018fd5a4-498" next="i-44cb5d78018fd5a4-505" who="Q4955985">
            <seg xml:id="i-L3JC7a1bDcpJwgBoyAehXk">
              Herr talman! Jag tackar för svaret. Det var strax före årsskiftet
              som vi nåddes av beskedet att avtalsperioden skulle kortas från
              tre till ett år, alltså till detta års utgång, för En bok för
              alla. Man brukar säga att en gång är ingen gång och två gånger
              är en vana. Efter det uppbrutna public service-avtalet ställer
              man sig frågan om det nu har blivit en vana att korta avtal som
              är träffade med staten. Det skapar i alla fall ingen stabilitet
              och trygghet med en regering som envisas att riva upp och förkorta
              avtal.
            </seg>
          </u>
          <u xml:id="i-44cb5d78018fd5a4-499" prev="i-44cb5d78018fd5a4-498" who="Q4955985">
            <seg xml:id="i-75inEp29RNVLBrpi1op9Mo">
              En bok för alla har en mycket bred utgivning av kvalitetslitteratur
              för olika åldrar. En för alla kan man säga att de har. En för
              alla och alla för en var också ledorden för de tre musketörerna
              och dArtagnan. Men alla, i alla fall inte alla i alliansen, vill
              inte längre ställa upp för denna riktade bokutgivning.
            </seg>
          </u>
          <u xml:id="i-44cb5d78018fd5a4-500" prev="i-44cb5d78018fd5a4-498" who="Q4955985">
            <seg xml:id="i-D2Pdht7QkpKqUv57NRgBSj">
              Vice ordföranden i kulturutskottet, Cecilia Wikström, har ju
              tidigare pläderat för en litteraturkanon. Den typen av litteratur
              finns rikt representerad i de böcker som har givits ut av En bok
              för alla. Nu vet inte jag vem av alliansens musketörer som har
              drivit på i den här frågan, men det är naturligt att det är kulturministern
              som får bära ansvar för det här mycket impopulära och framhastade
              beslutet.
            </seg>
          </u>
          <u xml:id="i-44cb5d78018fd5a4-501" prev="i-44cb5d78018fd5a4-498" who="Q4955985">
            <seg xml:id="i-2JQ2JV1HjrRtN2HXVGKNAS">
              Jag har noterat i flera intervjuer med kulturministern att inriktningen
              är att ändra på något som kallas för en förlegad 30-årig kulturpolitik.
              I det sammanhanget passar när det gäller åldern också En bok för
              alla in. Den kom ju till efter att Litteraturutredningen kom med
              sina förslag i början av 70-talet. I november 1976 kom de första
              böckerna ut i det som kom att kallas En bok för alla.
            </seg>
          </u>
          <u xml:id="i-44cb5d78018fd5a4-502" prev="i-44cb5d78018fd5a4-498" who="Q4955985">
            <seg xml:id="i-VKNDQim71keZsyiQUwzuww">
              30 år senare, i slutet av förra året, fick vi reda på att avtalet
              skulle förändras. Då lämnade min kollega Gunilla Carlsson den
              6 mars in en interpellation och frågade om motiven för det. Kulturministern
              svarade den 26 mars på ett sätt som fick oss att förstå att det
              var en sak med vuxenlitteraturen men något annat med barn- och
              ungdomslitteratur.
            </seg>
          </u>
          <u xml:id="i-44cb5d78018fd5a4-503" prev="i-44cb5d78018fd5a4-498" who="Q4955985">
            <seg xml:id="i-Nmt1X2zRhzyDSzTDsroNhP">
              Sedan har det klarlagts att det är hela verksamheten som resurserna
              ska dras in för. Promemorian som kom den 18 juli ska som det framkom
              i ministerns svar vara besvarad och ha getts synpunkter på i dag.
              Det känns lägligt att det kommer mitt i semestertider. Det är
              en oerhört kort tid för att framföra synpunkter.
            </seg>
          </u>
          <u xml:id="i-44cb5d78018fd5a4-504" prev="i-44cb5d78018fd5a4-498" who="Q4955985">
            <seg xml:id="i-KxBBhAaDBttK6ARAbaYUZD">
              Debatten har emellertid varit skarp i olika medier. Magnus Eriksson
              skrev i Svenska Dagbladet att En bok för alla inte var något att
              vara rädd för, apropå debatten om det skulle vara något som konkurrerade
              med övrig bokutgivning. I ett författarupprop som har undertecknats
              av 112 svenska författare har man understrukit behovet av en möjlighet
              att komma ut med den typ av litteratur som inte rent allmänt ges
              ut av olika pocketförlag, den typ av böcker som det hänvisas till
              både i ministerns svar och i promemorian.
            </seg>
          </u>
          <u xml:id="i-44cb5d78018fd5a4-505" prev="i-44cb5d78018fd5a4-498" who="Q4955985">
            <seg xml:id="i-SzApMNZMteD6p4wkxcqAmS">
              Bibliotekarierna Margaretha Holstensson och Fia Larsson på Värmdö
              gymnasiebibliotek startade en namninsamling som snabbt fick 3
              000 undertecknare. Den fortsattes sedan av Barnbarnens kulturfond
              som ville understryka värdet av den första kontakt med litteratur
              som för många är den lilla men ändå rikt fyllda Barnens första
              bok som är en antologi med olika berättelser för barn.
            </seg>
          </u>
          <note type="speaker" xml:id="i-X74mpk81hqedkPAPahYfa5">
            Anf. 91 HANS WALLMARK (m):
          </note>
          <u xml:id="i-44cb5d78018fd5a4-506" next="i-44cb5d78018fd5a4-511" who="Q5650816">
            <seg xml:id="i-DSAwVxN7HL1Mji6jMpJgx1">
              Herr talman! Fru kulturministern! Margareta Israelsson! Jag tror
              att det i den här interpellationsdebatten är viktigt att vi inte
              förväxlar verktygen med målen. Jag tror att vi kan vara rätt överens
              om målet, nämligen att det är viktigt med läsfrämjande åtgärder.
              Det är viktigt att vi understryker betydelsen av att läsa böcker,
              inte minst att läsa böcker för varandra som förälder i förhållande
              till sina barn.
            </seg>
          </u>
          <u xml:id="i-44cb5d78018fd5a4-507" prev="i-44cb5d78018fd5a4-506" who="Q5650816">
            <seg xml:id="i-KKMMFKUaaYMjSX14fgU9nn">
              Låt mig därför först, herr talman, som en liten anekdotisk utvikning
              till Margareta Israelsson och kulturministern berätta lite grann
              om min egen bakgrund i förhållande till En bok för alla och läsandet.
              Då måste vi återvända 2530 år tillbaka till Norrbotten och Haparanda
              där jag då bodde. Den bokhandel som betydde mycket för mig och
              många andra i Haparanda slogs igen. Den försvann, och det gjorde
              att under många år hade vi möjlighet att få tag på litteratur
              och böcker endast via Konsum. I Konsum sålde man En bok för alla.
              Jag tror att väldigt många i likhet med mig själv köpte En bok
              för alla i Konsumbutiken i Haparanda för 30 år sedan. Det var
              den enda möjligheten att få tag i litteratur.
            </seg>
          </u>
          <u xml:id="i-44cb5d78018fd5a4-508" prev="i-44cb5d78018fd5a4-506" who="Q5650816">
            <seg xml:id="i-NgoHwXGbmQdmuj58E9b3x9">
              För att återvända från Haparanda för 30 år sedan till där jag
              i dag bor i Vejbystrand i Ängelholms kommun finns det alla möjligheter
              för den litteraturintresserade, även om man inte har tillgång
              till en bokhandel, att få tag i bra litteratur. Det finns pocketböcker
              i min lokala Icabutik i Vejbystrand. Man kan köpa det på vilken
              bensinmack som helst. Man kan överallt i hela landet få tillgång
              till bra litteratur via Internet där man kan beställa från Internetbokhandlare
              och också från många bra antikvariat.
            </seg>
          </u>
          <u xml:id="i-44cb5d78018fd5a4-509" prev="i-44cb5d78018fd5a4-506" who="Q5650816">
            <seg xml:id="i-NG4sSU6WwW5A3Nir9TDX9h">
              Det finns alla möjligheter för den litteraturintresserade på
              ett helt annat sätt i dag än det gjorde för tre decennier sedan
              att få tag i god litteratur. Jag såg bara för någon dag sedan
              ställen med sommarpocket där den fantastiska romanen av Carlos
              Ruiz Zafón Vindens skugga nu fanns för 39 kronor. Det är ett fantastiskt
              bra köperbjudande skulle jag vilja säga till både Margareta Israelsson
              och kulturministern, om de inte redan har läst Vindens skugga
              .
            </seg>
          </u>
          <u xml:id="i-44cb5d78018fd5a4-510" prev="i-44cb5d78018fd5a4-506" who="Q5650816">
            <seg xml:id="i-6s776qPnWd1JYnQeqgreuU">
              Jag tror därför inte att man ska vara orolig för att man inte
              ska kunna använda dessa drygt 10 miljoner för läsfrämjande åtgärder
              till annat. Jag tycker att man ska använda dem till det viktigaste,
              nämligen målet som är läsfrämjande åtgärder, men dessa 10 miljoner
              behöver inte nödvändigtvis användas till En bok för alla. Jag
              tycker att det finns all anledning att utvärdera och fundera igenom
              om det har haft den effekt man önskade. När vi tittar på tillgänglig
              statistik kan vi se att bokläsandet bland män minskar. Vi kan
              också se det när det gäller gruppen metallarbetare precis just
              de grupper som man hoppades att man skulle nå med En bok för alla.
              Då tycker jag att det är viktigt att gå från verktyget, En bok
              för alla, till målet, nämligen läsfrämjande åtgärder och fundera
              på om vi kan använda dessa 10 miljoner effektivare.
            </seg>
          </u>
          <u xml:id="i-44cb5d78018fd5a4-511" prev="i-44cb5d78018fd5a4-506" who="Q5650816">
            <seg xml:id="i-2D7cFufMcPvchYig51UcA3">
              Margareta Israelsson hänvisade till olika debattartiklar som
              har varit. Jag har också noterat att det har varit en närmast
              kampanjliknande storm av inlägg i olika Stockholmsbaserade medier.
              Men det fanns också en annan rätt intressant text, och den var
              skriven av författaren och tidigare förläggaren Per I. Gedin.
              Han meddelade att 10 miljoner i stöd till läsfrämjande åtgärder
              och cirka 50 titlar om året från En bok för alla gör ungefär 200
              000 kronor per titel. Det tyckte han i sitt debattinlägg var en
              makalös summa, för om man räknar med att varje bok kostar 5 kronor
              att producera och författaren i snitt får 3 kronor, alltså totalt
              8 kronor, och upplagan per titel är ca 15 000 exemplar innebär
              det att varje titel kostar 120 000 kronor. Då blir det 80 000
              kronor över för varje utgiven bok för 50 titlar sammanlagt 4 miljoner
              kronor. Det ger en differens på 6 miljoner i förhållande till
              de 50 titlar som är utgivna, och då kan man fråga sig: Har vi
              använt de pengarna på det effektivaste och bästa sättet för att
              uppnå målet, nämligen läsfrämjande åtgärder?
            </seg>
          </u>
          <note type="speaker" xml:id="i-Jkeb6GqLyM9rpjU3hoP4u1">
            Anf. 92 Kulturminister LENA ADELSOHN LILJEROTH (m):
          </note>
          <u xml:id="i-44cb5d78018fd5a4-512" next="i-44cb5d78018fd5a4-516" who="Q297821">
            <seg xml:id="i-9ZVteEHr9RK4uJatC9LvL1">
              Herr talman! Jag börjar med att instämma med det Hans Wallmark
              sade: att man inte ska förväxla verktygen med målet. Jag kan konstatera
              att även jag på 70-talet köpte En bok för alla. När jag nu hör
              Hans Wallmarks berättelse från Haparanda vill jag påminna mig
              att Moa Martinsons Kvinnor och äppelträd var den första boken
              jag köpte. Den kostade 5 kronor. Jag har också Vindens skugga
              även om jag inte har läst den den ligger på nattduksbordet.
            </seg>
          </u>
          <u xml:id="i-44cb5d78018fd5a4-513" prev="i-44cb5d78018fd5a4-512" who="Q297821">
            <seg xml:id="i-WWWkCEr13bB6nccUwbVdE4">
              Så till svaren på några av de frågor som Margareta Israelsson
              tog upp. Detta är inte ett kortat avtal, och det finns inga paralleller
              till något annat. Vad vi föreslår är att inte förlänga avtalet
              med En bok för alla. Det är något helt annat. Det är heller inget
              plötsligt framkallat beslut eller förslag. Har man följt den politik
              som alliansen förde i opposition kunde man i partimotionerna konstatera
              att åtminstone tre av de fyra borgerliga partierna föreslog att
              man inte skulle ge statligt stöd till En bok för alla. Detta kan
              alltså inte ha kommit som någon överraskning.
            </seg>
          </u>
          <u xml:id="i-44cb5d78018fd5a4-514" prev="i-44cb5d78018fd5a4-512" who="Q297821">
            <seg xml:id="i-4RGfqLFcouXoqzKUMpPG7C">
              Margareta Israelsson tog också upp barn- och ungdomslitteraturen,
              och det är sant att det är något vi värnar om. Då ska man också
              hålla sig till fakta. Jag vet att man har en ambitiös utgivning
              hos En bok för alla, men det finns också på många andra förlag.
              Jag tror att man i fjol gav ut 1 500 titlar enbart inom barn-
              och ungdomslitteratur. Det är ganska mycket, och antalet titlar
              har ökat med 30 procent sedan år 2000. Det visar att barnlitteraturen
              är efterfrågad, intressant och eftersökt på alla möjliga platser,
              och jag tror också att det är den genre som lånas mest på biblioteken
              i dag.
            </seg>
          </u>
          <u xml:id="i-44cb5d78018fd5a4-515" prev="i-44cb5d78018fd5a4-512" who="Q297821">
            <seg xml:id="i-NSaTYrfhBUNw1Gzi3okX3Q">
              Barnombudsmannen visade i någon statistik att 15 procent av våra
              barn och unga läser entvå timmar om dagen, och då talar vi inte
              om läxböcker. Jag skulle vara glad om det var fler, men det visar
              att böckerna spelar en väldigt viktig roll för både barn och unga.
              Men det finns mycket att göra. Därför är det också extra bekymmersamt
              att ta del av Skolverkets statistik, för det är någonstans här
              vi trots allt måste börja när vi talar om läsförståelse och när
              vi värnar inte bara boken utan de upplevelser som boken ger och
              tillgången till ett språk. Nu har det visat sig att framför allt
              pojkar 12 procent av pojkarna blir underkända i läsförståelsen.
              Detta är till stor del ett resultat av den förra regeringens förda
              skolpolitik. Det är en enorm utmaning att vända. Att arbeta strategiskt
              och långsiktigt med läsfrämjandet är som jag ser det ytterligare
              en prioriterad uppgift under de kommande åren.
            </seg>
          </u>
          <u xml:id="i-44cb5d78018fd5a4-516" prev="i-44cb5d78018fd5a4-512" who="Q297821">
            <seg xml:id="i-EaMocLyTZeidH6vtumh1r">
              Den promemoria som Margareta Israelsson talade om kom under sommaren.
              Det beror helt enkelt på att det tog tid att få fram ett förslag,
              och det var nödvändigt att göra detta om vi ska kunna göra det
              här verkligt i och med budgetpropositionen och införa ett nytt
              litteraturinstitut från årsskiftet. Vi beklagar att promemorian
              kom under sommaren, men den är trots allt bara elva sidor lång.
              Det är inte fråga om en stor bibba, och det kan inte ha varit
              omöjligt för de 19 remissinstanser som har fått den att kunna
              läsa dessa elva sidor och även lämna ett svar. Några har också
              kommit in med spontana remissvar.
            </seg>
          </u>
          <note type="speaker" xml:id="i-RLLQAvHfX6PrWvzWyCjmCF">
            Anf. 93 MARGARETA ISRAELSSON (s):
          </note>
          <u xml:id="i-44cb5d78018fd5a4-517" next="i-44cb5d78018fd5a4-521" who="Q4955985">
            <seg xml:id="i-ErGvB91akYocDdJGWj6TZe">
              Herr talman! Låt mig börja i den här änden: Både kulturministern
              och Hans Wallmark försöker föra en diskussion om att det finns
              så mycket annan verksamhet, så därför kan vi lägga ned En bok
              för alla. Kulturministern understryker att detta är en politisk
              vilja som har manifesterats en längre tid. Må så vara! Men frågan
              vi diskuterar är inte om vi ska stimulera läsande eller inte.
              Vi diskuterar heller inte om En bok för alla är det enda sättet
              att stimulera läsande. Min fråga till kulturministern var om kulturministern
              kan tänka sig att omvärdera de här funderingarna. Om man ligger
              och läser i hängmattan och funderar lite så kan man faktiskt ändra
              sig. Det har till och med finansministern gjort har vi kunnat
              notera i medierna, och jag vill att den möjligheten också ska
              finnas för kulturministern i den här frågan. Det är inga stora
              summor vi talar om, och det viktiga med En bok för alla handlar
              om vilka grupper man söker nå och på vilket sätt man arbetar med
              det. Det är den ambitionen som ligger i En bok för allas verksamhet.
            </seg>
          </u>
          <u xml:id="i-44cb5d78018fd5a4-518" prev="i-44cb5d78018fd5a4-517" who="Q4955985">
            <seg xml:id="i-S7hPDMTPK7PUCJVcHTzgXw">
              Både Hans Wallmark och kulturministern talade om hur man hade
              nåtts av böckerna. Det är korrekt, och många av oss som är väldigt
              aktiva och som kanske köper böcker på många olika sätt kan notera
              det gör jag också att böckerna har blivit billigare och att de
              finns tillgängliga på fler ställen. Det är alldeles riktigt, och
              så ska det fortsätta. Vi vill stimulera att det ska finnas böcker
              på ännu fler ställen.
            </seg>
          </u>
          <u xml:id="i-44cb5d78018fd5a4-519" prev="i-44cb5d78018fd5a4-517" who="Q4955985">
            <seg xml:id="i-FkwBuE3TjXDP9tCeRQ6b9Y">
              Det är just i det arbetet som En bok för alla är så viktigt!
              Det är där också de har sin nisch. Inte de ensamma, men också
              de: att vända sig till och stimulera fäder att läsa för sina barn,
              att stimulera nyblivna föräldrar att läsa, att peka på olika sätt
              att nå böcker där annan utgivning inte finns och att stimulera
              utgivning av böcker som kanske inte ligger i toppen på hitlistorna.
            </seg>
          </u>
          <u xml:id="i-44cb5d78018fd5a4-520" prev="i-44cb5d78018fd5a4-517" who="Q4955985">
            <seg xml:id="i-Uroz2ntQuo7njXZLpa6F94">
              Författarna själva har under sommaren debatterat vilka böcker
              som är mest populära och vilka som läses mest. En bok för alla
              har sökt att vara med såtillvida att man har lyft fram böcker
              som inte är de senast utgivna och som inte alltid ligger högst
              i försäljningstoppen. Det är i det sammanhanget den här diskussionen
              ska föras. Vi säger inte att bara denna modell för läsfrämjande
              ska finnas. Jag håller helt med om att skolan har en väldigt viktig
              roll och en stimulerande uppgift. Det är inte bara där man lär
              sig läsa, om man inte redan har gjort det, utan det är där som
              läsandet ska stimuleras. Men den här diskussionen om En bok för
              alla handlar precis som kulturministern sade om en politisk vilja
              att flytta dessa pengar. Nu har man sett en möjlighet att göra
              det. Man upprättar ett annat litteraturcentrum. Det tycker vi
              inte är fel utan det kan det tvärtom finnas mycket gott i.
            </seg>
          </u>
          <u xml:id="i-44cb5d78018fd5a4-521" prev="i-44cb5d78018fd5a4-517" who="Q4955985">
            <seg xml:id="i-2VdSKPjRb8PMaPzWL1yaXn">
              Frågan är om inte ett fortsatt bokutgivande genom En bok för
              alla är ett sätt att ytterligare stimulera läsandet, att nå flera
              av de grupper som inte nås, som kanske likt Hans Wallmark på sin
              ort inte finner de här böckerna eller som i sitt dagliga arbete
              inte nås av dem.
            </seg>
          </u>
          <note type="speaker" xml:id="i-DiMFtsinmDtFWX4Xqud7VB">
            Anf. 94 HANS WALLMARK (m):
          </note>
          <u xml:id="i-44cb5d78018fd5a4-522" next="i-44cb5d78018fd5a4-527" who="Q5650816">
            <seg xml:id="i-2zoozbJVgSVivoinQb75xn">
              Herr talman! Jag tror att vi kan vara överens om en sak. Om vi
              tittar på statistiken ser vi, och det kan vi beklaga, att bokläsandet
              i vissa grupper sjunker, till exempel bland män. Som jag också
              nämnde finns det siffror som pekar på att det sjunker bland exempelvis
              metallarbetare. Då måste man ställa sig frågan om verkligen En
              bok för alla har fungerat.
            </seg>
          </u>
          <u xml:id="i-44cb5d78018fd5a4-523" prev="i-44cb5d78018fd5a4-522" who="Q5650816">
            <seg xml:id="i-E8qwnpYUjVC3LZthptEkJr">
              En bok för alla har funnits i över tre decennier. Jag tycker
              nog att man som en god politiker ibland borde utvärdera de verktyg
              man har och fundera på om de har haft den effekt vi önskade. När
              man har hållit på i tre decennier måste man ställa sig frågan,
              oavsett om man är moderat eller socialdemokrat: Tycker vi att
              de har haft den effekt vi ville ha? Kanske inte nödvändigtvis.
            </seg>
          </u>
          <u xml:id="i-44cb5d78018fd5a4-524" prev="i-44cb5d78018fd5a4-522" who="Q5650816">
            <seg xml:id="i-CJ49c6JVZWLyjfVweoD7aM">
              Däremot tror jag att man borde utnyttja de andra möjligheter
              som har uppstått, just att vi har helt andra möjligheter att få
              tag i litteratur i dag än vi hade tidigare. Låt oss stimulera
              och se det goda i detta. Vi kan köpa böcker i Icabutiken i Vejbystrand,
              vi kan köpa dem på Shellmacken och vi kan använda nätet. Vi har
              också ett nytt medium, nämligen lyssnarboken som jag tror också
              har en fantastiskt fin potential att locka flera till litteraturen.
            </seg>
          </u>
          <u xml:id="i-44cb5d78018fd5a4-525" prev="i-44cb5d78018fd5a4-522" who="Q5650816">
            <seg xml:id="i-CfaBPXa1GkPfzRSYZ6ZU5h">
              Jag förringar inte att En bok för alla har gjort insatser. Men
              det jag funderar på som politiker är om man när man ska prioritera
              läsfrämjande åtgärder kan använda 10 miljoner, som i dag går till
              En bok för alla, på ett annat och kanske bättre sätt. Där tror
              jag att kulturministern har rätt. Jag tror att det är viktigt
              att man kan fundera i den riktningen.
            </seg>
          </u>
          <u xml:id="i-44cb5d78018fd5a4-526" prev="i-44cb5d78018fd5a4-522" who="Q5650816">
            <seg xml:id="i-PouR212xBNbDzgSf7gi8QF">
              Apropå de övertoner vi hör sade min bänkgranne Gunnar Andrén
              att kulturskymningen nog är inställd, och jag är benägen att ge
              honom rätt. Jag tror inte att vi ska kalla detta för kulturskymning
              utan snarare ett nyfiket spejande mot nya metoder att göra det
              vi tycker är viktigt, nämligen att öka läsandet, läsandet genom
              lyssnarböcker, läsandet genom pocket eller läsandet genom klassiker.
            </seg>
          </u>
          <u xml:id="i-44cb5d78018fd5a4-527" prev="i-44cb5d78018fd5a4-522" who="Q5650816">
            <seg xml:id="i-MDRu6Qs7xFm4desk3qk3wM">
              Margareta Israelsson hänvisar till en klassiker, nämligen De
              tre musketörerna . Låt mig då påminna Margareta Israelsson om
              en av den spanska litteraturens stora klassiker, Don Quijote .
            </seg>
          </u>
          <note type="speaker" xml:id="i-NegYVw9xJ7twSzZwnEZ5kD">
            Anf. 95 Kulturminister LENA ADELSOHN LILJEROTH (m):
          </note>
          <u xml:id="i-44cb5d78018fd5a4-528" next="i-44cb5d78018fd5a4-537" who="Q297821">
            <seg xml:id="i-69FzK9ex8a5ixEXSuifdJD">
              Herr talman! Det pågår en rolig diskussion här om olika boktips.
            </seg>
          </u>
          <u xml:id="i-44cb5d78018fd5a4-529" prev="i-44cb5d78018fd5a4-528" who="Q297821">
            <seg xml:id="i-QGwnPB77KSYaRsGfpwjuHo">
              Det är inte märkligt att det kommer en ny politik när det har
              kommit en ny regering och att man omprövar. Det finns det kanske
              skäl till, som framför allt Hans Wallmark har varit inne på, eftersom
              situationen faktiskt har förändrats under de 30 år som har gått
              sedan En bok för alla kom till. Då fanns det, och vi kanske ska
              påminna oss detta eftersom vi alla tre uppenbarligen var med vid
              den tidpunkten, en mycket begränsad utgivning av kvalitetsböcker
              till lågt pris. Det var också en form av kris, kan man väl säga,
              på pocketmarknaden efter en våldsam överutgivning.
            </seg>
          </u>
          <u xml:id="i-44cb5d78018fd5a4-530" prev="i-44cb5d78018fd5a4-528" who="Q297821">
            <seg xml:id="i-Uk4v3er6btaF1FEnAotEJi">
              Sedan dess har nya förlag kommit till. Det säljs böcker som aldrig
              förr. De finns också tillgängliga, vilket faktiskt inte var tillåtet
              förr. Då skulle böcker säljas till fasta priser och på fasta platser.
              Så är det också på väldigt många håll ute i världen fortfarande.
              Vi har i den delen, får man väl säga, en väldigt liberal bokpolitik,
              vilket också har främjat läsandet.
            </seg>
          </u>
          <u xml:id="i-44cb5d78018fd5a4-531" prev="i-44cb5d78018fd5a4-528" who="Q297821">
            <seg xml:id="i-EtezcHJjdtGUvwzZWUR6XN">
              Sedan är det fortfarande så att det är svårt att nå vissa. Man
              kan kanske inte alltid kräva att alla måste älska böcker. Men
              jag tror trots allt att den utveckling som sker på teknikens område,
              exempelvis med lyssnarböcker, har betytt väldigt mycket för många
              som kanske tycker att det är jobbigt att sitta med pappersboken
              eller som tycker att bokstäverna flyter ihop. Många dyslektiker
              har haft svårt att ta till sig läsandet.
            </seg>
          </u>
          <u xml:id="i-44cb5d78018fd5a4-532" prev="i-44cb5d78018fd5a4-528" who="Q297821">
            <seg xml:id="i-QiBLc8ip8nbG6bF9Acg24c">
              Jag har en son som förvisso inte är dyslektiker men som ändå
              tyckte att det var jobbigt med skönlitteratur. Men han lyssnar
              gärna på skönlitteratur i sin mp3-spelare. Är det en bra uppläsare,
              vilket det ofta är, får han mer än bara en bokupplevelse. Han
              får nästan en teaterupplevelse, som han sade vid något tillfälle.
            </seg>
          </u>
          <u xml:id="i-44cb5d78018fd5a4-533" prev="i-44cb5d78018fd5a4-528" who="Q297821">
            <seg xml:id="i-QMJnCsz7utdhLaAuW852WG">
              Margareta Israelsson frågade om jag ändrat mig när jag har legat
              i hängmattan. Det har inte precis varit ett väder som har passat
              hängmattan, även om jag länge hoppades på det. Jag har läst en
              del böcker, men det har varit inomhus. Men jag har inte ändrat
              mig i så måtto att jag har en annan inställning när det gäller
              den promemoria som har gått ut på remiss. Jag tycker fortfarande
              att det här är ett väldigt bra förslag. Nu väntar vi på att ta
              del av de remissvar som har kommit.
            </seg>
          </u>
          <u xml:id="i-44cb5d78018fd5a4-534" prev="i-44cb5d78018fd5a4-528" who="Q297821">
            <seg xml:id="i-PN7hh44HYNtwz3bnugATMs">
              Det handlar inte om någon form av prestige i det här fallet.
              Det är ett helt annat landskap i dag på bokmarknaden. Då finns
              det också skäl att se över hur vi i framtiden ska främja läsandet.
              De här pengarna försvinner inte från kultursektorn, apropå talet
              om kulturskymning. De finns kvar i sektorn, och de finns kvar
              i litteratursektorn.
            </seg>
          </u>
          <u xml:id="i-44cb5d78018fd5a4-535" prev="i-44cb5d78018fd5a4-528" who="Q297821">
            <seg xml:id="i-KXRAUnt3jUCuhb7YuBQUXi">
              Det är också en väldigt starkt uttalad vilja och ambition hos
              regeringen att satsa på läsfrämjande. Det handlar såväl om de
              insatser som görs inom folkbildningen, det som behöver ske inom
              skolan och inom föreningslivet och det som vi kan göra med statliga
              insatser på olika områden.
            </seg>
          </u>
          <u xml:id="i-44cb5d78018fd5a4-536" prev="i-44cb5d78018fd5a4-528" who="Q297821">
            <seg xml:id="i-F5Nr8dj21zYP2A7ArgScDf">
              När det handlar om ljudböcker kan vi se en fantastisk utveckling.
              Jag såg en rubrik i Aftonbladet i går: Stekhet bokhöst i din mp3-spelare.
              Utgivningen har ökat med 19 procent på ett år. I fjol såldes en
              miljon ljudböcker. Det är en fantastisk utveckling och väldigt
              glädjande.
            </seg>
          </u>
          <u xml:id="i-44cb5d78018fd5a4-537" prev="i-44cb5d78018fd5a4-528" who="Q297821">
            <seg xml:id="i-LKuQxx4VrpiT6yx4D5fVpK">
              Att man i dag med statliga medel skulle stödja en verksamhet
              som går så pass bra känns lite märkligt, tycker jag. Det finns
              absolut skäl att se över detta. Vem vet, det är långt ifrån otroligt
              att En bok för alla AB kan fortsätta att vara en väl fungerande
              förlagsverksamhet även om man inte får 10 miljoner i statligt
              stöd.
            </seg>
          </u>
          <note type="speaker" xml:id="i-GzprbCVFvG2WUU7yS5BhLL">
            Anf. 96 MARGARETA ISRAELSSON (s):
          </note>
          <u xml:id="i-44cb5d78018fd5a4-538" next="i-44cb5d78018fd5a4-542" who="Q4955985">
            <seg xml:id="i-3PyKJCdABxBZPSwvAegaE6">
              Herr talman! Jag känner inte att jag slåss med några väderkvarnar.
              Jag tror att det är en väldigt klar och tydligt utpekad politisk
              agenda. Det ska stå alldeles klart. Den är inte alls dold. Och
              jag har inte anklagat regeringen för kulturskymning. Jag vet inte
              riktigt varifrån de här formuleringarna kommer.
            </seg>
          </u>
          <u xml:id="i-44cb5d78018fd5a4-539" prev="i-44cb5d78018fd5a4-538" who="Q4955985">
            <seg xml:id="i-HXa1ZR83V1kV9qvQFogaY2">
              Jag tycker tvärtom, precis som har understrukits av mina meddebattörer,
              att det är positivt om vi är överens om att det är viktigt att
              stimulera läsandet. Vad jag tycker är tråkigt är att man väljer
              att dra in de 10 miljonerna och lägga dem i detta centrum, för
              det är ju det som det handlar om. Det är ju realiteten.
            </seg>
          </u>
          <u xml:id="i-44cb5d78018fd5a4-540" prev="i-44cb5d78018fd5a4-538" who="Q4955985">
            <seg xml:id="i-VvboVfZkabsT3djRLCGHSD">
              Vi behöver göra någonting. Vi behöver lägga pengar på ett översättningsstöd.
              Det kostar ungefär 10 miljoner. Det är lika mycket som vi ger
              till En bok för alla. Ja, vad bra! Vi kan slå två flugor i en
              smäll. Vi blir av med En bok för alla, det arbete som sker inom
              folkrörelserna och arbetarrörelsen och så lägger vi de pengarna
              på översättarstödet och kan bilda detta litteraturcentrum. Det
              är jättefiffigt uttänkt. Knappast en väderkvarn utan en väldigt
              tydlig politisk agenda som jag inte tycker är den allra bästa.
            </seg>
          </u>
          <u xml:id="i-44cb5d78018fd5a4-541" prev="i-44cb5d78018fd5a4-538" who="Q4955985">
            <seg xml:id="i-WcBotGK2qxmpvAZUq35vep">
              Fortfarande har jag inte sagt att vi skulle ha någonting emot
              att man gör någonting när det gäller att inrätta ett sådant centrum.
              Vi är också överens med regeringen och Hans Wallmark om att det
              är bra om vi fortsätter att stimulera läsandet. Vi ska med största
              tillförsikt invänta vad mera av förslag som kan komma.
            </seg>
          </u>
          <u xml:id="i-44cb5d78018fd5a4-542" prev="i-44cb5d78018fd5a4-538" who="Q4955985">
            <seg xml:id="i-NBr5etzN5VWSh4DLydADMh">
              Men vi tycker inte att det är en bra idé att göra på det här
              sättet och på den korta tiden. Det kan nog vara som kulturministern
              säger att alla kan läsa i motioner vad som skrivs och vad man
              har att vänta. Men det måste ändå sägas att när man har haft fortlöpande
              avtal om tre år och med så kort varsel får reda på att nu blir
              det bara ett år och om ett år är det slut är det en snabb förändring.
            </seg>
          </u>
          <note type="speaker" xml:id="i-HqGCAnwT1NsgFJss3vSS5M">
            Anf. 97 Kulturminister LENA ADELSOHN LILJEROTH (m):
          </note>
          <u xml:id="i-44cb5d78018fd5a4-543" next="i-2HPYYxN9dKoSHmTrjhvQcf" who="Q297821">
            <seg xml:id="i-J1yUJcFaFuq8GZwxfjrmsj">
              Herr talman! Det var väl skönt att Margareta Israelsson ändå
              inte tror att vi ägnar oss åt någon form av dold agenda. Jag vill
              i alla fall värja mig mot det sätt hon uttrycker sig på. Det handlar
              inte om att bli av med något. Det handlar inte om det eller någon
              lätt paranoid inställning om att man nu ska ge sig på fackliga
              organisationer eller bildningsförbund. Det är något som får stå
              för Margareta Israelsson. Det är inte vår tanke, och det finns
              ingen som helst sådan baktanke.
            </seg>
          </u>
          <u xml:id="i-44cb5d78018fd5a4-544" prev="i-44cb5d78018fd5a4-543" who="Q297821">
            <seg xml:id="i-8JXvgwPULPvcqnE5H43vmj">
              Det handlar om hur det ser ut i dag. I år säljs 11 miljoner pocketböcker
              i handeln. Försäljningen av allmänlitteratur har ökat med 50 procent.
              Pocketutgivningen har ökat med 100 procent på ett fåtal år. Att
              staten då ska subventionera utgivningen på en marknad som är så
              framgångsrik och lönsam är inte rimligt.
            </seg>
          </u>
          <u xml:id="i-44cb5d78018fd5a4-545" prev="i-44cb5d78018fd5a4-543" who="Q297821">
            <seg xml:id="i-VArs22Xfdu5ij2xd3NRApY">
              Ja, man kan läsa motioner. Jag vet att de på till exempel En
              bok för alla gör detta. Jag var på besök där tillsammans med mina
              partikolleger när vi satt i opposition. De är väl medvetna om
              att vi hade andra tankar på litteraturområdet än den förra regeringen
              hade. Samma sak gäller flera av de andra borgerliga partierna.
              Detta var ingen nyhet. Det är inte någonting som är hastigt påkommet
              utan frågan har faktiskt varit väl känd länge.
            </seg>
          </u>
          <u xml:id="i-44cb5d78018fd5a4-546" prev="i-44cb5d78018fd5a4-543" who="Q297821">
            <seg xml:id="i-QsLj21qMpyx9f3iSb7eddT">
              Vi kommer att återkomma, och jag vet att det i promemorian finns
              väl beskrivet hur regeringen avser att framdeles arbeta för att
              stärka läsandet. Det är en viktig uppgift.
            </seg>
          </u>
          <note xml:id="i-64fGcrHC7wXZvUeBFifCz2">
            Överläggningen var härmed avslutad.
          </note>
          <note xml:id="i-VZ2uKUwWnoG8e85BoeZpiR">
            25 § Anmälan om inkomna uppteckningar från EU-nämndssammanträden
          </note>
          <note xml:id="i-8B3m4C8RJ5j9HJxBSPemvd">
            Talmannen anmälde att uppteckningar från följande EU-nämndssammanträden
            inkommit:
          </note>
          <note xml:id="i-5z6UTnwK8XVPdcEaUvY45M">
            fredagen den 8 juni
          </note>
          <note xml:id="i-M9b7uTxCKHMMgYmU6duq2p">
            fredagen den 15 juni (tjänsteanteckning)
          </note>
          <note xml:id="i-HE4E19aX1TRRArFUwPbs24">
            onsdagen den 20 juni
          </note>
          <note xml:id="i-K9EqjK58drgBe3epsKNJRp">
            fredagen den 22 juni
          </note>
          <note xml:id="i-GsbsVvc3UYHMYCcXDrhu6E">
            lördagen den 23 juni
          </note>
          <note xml:id="i-9G9ErekqQZAtiDtRV8b9uj">
            tisdagen den 26 juni
          </note>
          <note xml:id="i-PYjjpjbF5imf6eXfhKYG8u">
            26 § Anmälan om inkomna faktapromemorior om förslag från Europeiska
            kommissionen
          </note>
          <u xml:id="i-GqPcgvjocSuqx5uxZmUiGd" prev="i-44cb5d78018fd5a4-543" who="Q297821">
            <seg xml:id="i-QpUwEW45VCgNwjvWyuU4hr">
              Talmannen anmälde att följande faktapromemorior om förslag från
              Europeiska kommissionen inkommit och överlämnats till utskott:
            </seg>
          </u>
          <note xml:id="i-GURvYF1UNVkhaAhSP9CEYs">
            KOM(2007)227
          </note>
          <note xml:id="i-RcNUUaqgK6NeUCfShxhokG">
            SEC(2007)500 final
          </note>
          <note xml:id="i-DsdtThjEPGAYi7E738n8QF">
            KOM(2007)241 slutlig
          </note>
          <note xml:id="i-M3rtDyNd3QiFLY7pYtzJAf">
            KOM(2007)185
          </note>
          <note xml:id="i-Muq1KxtR6SBw9AwBboHyr7">
            KOM(2007)243 SEC(2007)582 SEC(2007)583
          </note>
          <note xml:id="i-AyvP33JzSY5xW4hSsmgAS5">
            COM(2007)127 SEK(2007)360
          </note>
          <note xml:id="i-EQDQ9qRYf84SMBrrbByjTB">
            KOM(2007)267 [SEK(2007)641] [SEK(2007)642]
          </note>
          <note xml:id="i-CkFPcyoczmUpKER2MTp3b2">
            KOM(2007)269 SEK(2007)645
          </note>
          <note xml:id="i-5WjzK9nM3yYqpuQt9pvFsF">
            KOM(2007)249 SEK(2007)596 SEK(2007)603
          </note>
          <note xml:id="i-6XeR6A4Mke8ZghGHRMes7o">
            KOM(2007)303 slutlig
          </note>
          <note xml:id="i-A1XuPM2W8pouRtyaqWRz83">
            KOM(2007)279 SEK(2007)706 SEK(2007)707
          </note>
          <note xml:id="i-XoUDBbpFXRfZXqxPjJYxee">
            SEK(2007)624
          </note>
          <note xml:id="i-X2mSwdGoJkRjDAP5oBRGMx">
            KOM(2007)301
          </note>
          <note xml:id="i-Wd4zEkv57FrE286UKARQ9w">
            KOM(2007)298
          </note>
          <note xml:id="i-LSYJBdfXhP8zBB6VdxFphG">
            KOM(2007)377 KOM(2007)378
          </note>
          <note xml:id="i-9Y3J2c72aa9XCvvBymb2SL">
            27 § Bordläggning
          </note>
          <note xml:id="i-TDjptg1KMK3Mvruftb89Fi">
            Anmäldes och bordlades
          </note>
          <note xml:id="i-BWgTpK9BrJao9eu2MQCZGw">
            Kammaren biföll talmannens förslag att motioner fick väckas på
            denna skrivelse.
          </note>
          <note xml:id="i-8CgwZST4BMB4ysHLw3MByq">
            28 § Anmälan om interpellationer
          </note>
          <note xml:id="i-P11Kgh8YkiVNQH5mGPXXsa">
            Anmäldes att följande interpellationer framställts
          </note>
          <note xml:id="i-Kbs45i9mingEqiJh8PL8yn">
            den 16 augusti
          </note>
          <note xml:id="i-9soossJnvTBEemEoG7useV">
            Peter Jeppsson
          </note>
          <note xml:id="i-XLtPZVWZ1wFGGSSkBvbuyc">
            Åsa Lindestam
          </note>
          <note xml:id="i-HdYXp5uSRjVp5GXV6aQSCS">
            Raimo Pärssinen
          </note>
          <note xml:id="i-43zD6CKqh7PcdqVDkWcJvh">
            Jan-Olof Larsson
          </note>
          <note xml:id="i-AsCSavidxDWXE4SihGyZdP">
            Tina Ehn
          </note>
          <note xml:id="i-JEdcqxVkWkxgmpJPSJpE3r">
            Lena Olsson
          </note>
          <note xml:id="i-TkSm53tT3TdRokfoWhhnQP">
            Interpellationerna redovisas i bilaga som fogats till riksdagens
            snabbprotokoll tisdagen den 18 september.
          </note>
          <note xml:id="i-EVRYHk7C8q4mD8fuKUDT2n">
            29 § Anmälan om frågor för skriftliga svar
          </note>
          <note xml:id="i-Pc8eQgnJZ3QsAhq8MHgxpE">
            Anmäldes att följande frågor för skriftliga svar framställts
          </note>
          <note xml:id="i-MdnGD2HtgeZTVxoMYynxQH">
            den 16 augusti
          </note>
          <note xml:id="i-Nw6Jh1SNbk3NWg3vmLxj1W">
            Jeppe Johnsson
          </note>
          <note xml:id="i-Gi38ZUbZP6XcRceK5WtZYJ">
            Göran Lindblad
          </note>
          <note xml:id="i-FdtpyFYrSzXub9NmjnsRQY">
            Göran Lindblad
          </note>
          <note xml:id="i-3FTxPgqdKppkx3HtUQqFxo">
            Fredrik Lundh
          </note>
          <note xml:id="i-HkJHRQKfz6u46oRKdyhvHt">
            Fredrik Lundh
          </note>
          <u xml:id="i-7w3VrroLnF7atUim6q2Ggw" prev="i-44cb5d78018fd5a4-543" who="Q297821">
            <seg xml:id="i-Mf97xEeeYerSRcZt573Fbg">
              Frågorna redovisas i bilaga som fogats till riksdagens snabbprotokoll
              tisdagen den 18 september.
            </seg>
          </u>
          <note xml:id="i-EGV4fYTGxHFwL5pYa9DktM">
            30 § Anmälan om skriftliga svar på frågor
          </note>
          <note xml:id="i-3Sf6riGejwGZLU1nwcKMuG">
            Anmäldes att skriftliga svar på följande frågor inkommit
          </note>
          <note xml:id="i-CECTugwRmMUUAVvu241Zbs">
            den 16 augusti
          </note>
          <note xml:id="i-Fea5vKnYcRAQY8aPoNWoYP">
            Yvonne Andersson
          </note>
          <note xml:id="i-WW3azFjTJnta55EW44nWMm">
            Ann-Christin Ahlberg
          </note>
          <note xml:id="i-7V1GTB26cL6LLbgHMWb5UL">
            Hans Olsson
          </note>
          <note xml:id="i-Dw42vdwBrZtEkgxbDR2tye">
            Maria Öberg
          </note>
          <note xml:id="i-Htxjr4haGpot1rgqzKRc2P">
            Margareta Cederfelt
          </note>
          <note xml:id="i-Boz9g3sgiFtXjZFVYWGZQn">
            Staffan Danielsson
          </note>
          <note xml:id="i-41h3HkJwjeHqfCStfiRA9z">
            Birgitta Eriksson
          </note>
          <note xml:id="i-PhVHC2RjSkEND2GL8QeWMn">
            Birgitta Eriksson
          </note>
          <note xml:id="i-BnCMoVWiLyjH7cwAgxbiXk">
            Peter Hultqvist
          </note>
          <note xml:id="i-CfvR6VFHKPY7sCSKR39vBo">
            Peter Hultqvist
          </note>
          <note xml:id="i-JQsnNxMS4Q7j2ZvmZCB5Tb">
            Carina Hägg
          </note>
          <u xml:id="i-2HPYYxN9dKoSHmTrjhvQcf" prev="i-44cb5d78018fd5a4-543" who="Q297821">
            <seg xml:id="i-RFx2JMBgdzY4K6cteqnhY7">
              Svaren redovisas i bilaga som fogats till riksdagens snabbprotokoll
              tisdagen den 18 september.
            </seg>
          </u>
          <note xml:id="i-DmxqNb95u4UxCf4fiRzMeZ">
            31 § Kammaren åtskildes kl. 17.31.
          </note>
          <note xml:id="i-BMKQJBJLK8NmYevitKZXBp">
            Förhandlingarna leddes
          </note>
          <note xml:id="i-523dbSCoHNncACwh15WpWj">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
