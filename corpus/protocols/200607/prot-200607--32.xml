<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--32</head>
          <docDate when="2006-12-04 00:00:00">2006-12-04 00:00:00</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2006/07:32
          </note>
          <note>
            Måndagen den 4 december
          </note>
          <note>
            Kl. 12:00 - 13:15
          </note>
          <note>
            1 § Justering av protokoll
          </note>
          <note>
            Justerades protokollet för den 28 november.
          </note>
          <note>
            2 § Anmälan om namnändringar
          </note>
          <note>
            Talmannen meddelade
          </note>
          <note>
            att Helene Petersson (s) ändrat namn till Helene Petersson i
            Stockaryd ,
          </note>
          <note>
            att Helén Pettersson (s) ändrat namn till Helén Pettersson i
            Umeå samt
          </note>
          <note>
            att Maria Kornevik-Jakobsson (c) ändrat namn till Maria Kornevik
            Jakobsson .
          </note>
          <note>
            3 § Meddelande om frågestund
          </note>
          <note>
            Talmannen meddelade att vid frågestunden torsdagen den 7 december
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note>
            4 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2006/07:84
          </note>
          <note>
            Interpellation 2006/07:84 Diskriminering i förskolan
          </note>
          <note>
            Interpellationen kommer att besvaras tisdagen den 12 december
            2006.
          </note>
          <note>
            Skälet till dröjsmålet är sedan tidigare inbokade engagemang
            (informellt ministermöte i Helsingfors 45 december 2006).
          </note>
          <note>
            Jan Björklund
          </note>
          <note>
            5 § Svar på interpellation 2006/07:90 om sexuella trakasserier
            inom Försvarsmakten
          </note>
          <note type="speaker">
            Anf. 1 Försvarsminister MIKAEL ODENBERG (m):
          </note>
          <note>
            Herr talman! Gunilla Wahlén har frågat mig
          </note>
          <note>
            Med anledning av Gunilla Wahléns frågor får jag anföra följande.
          </note>
          <note>
            Försvarets yttersta uppgift är att trygga vårt lands oberoende
            och det svenska folkets rätt och möjlighet att självt besluta
            om sina egna angelägenheter. Därmed blir också Försvarsmakten
            en bärare av frihetens och demokratins idéer. Den uppgiften vore
            omöjlig att fullgöra utan en insikt om alla medborgares lika värde
            och en respekt för den enskilde individen.
          </note>
          <note>
            Vad gäller Gunilla Wahléns första fråga är det min uppfattning
            att Försvarsmaktens ledning bedriver ett både intensivt och seriöst
            arbete med genusfrågorna. Överbefälhavarens värdegrundsarbete
            ger ett tydligt uttryck för detta. Jag ser nu som den viktigaste
            uppgiften att föra ut detta synsätt i organisationen. Här finns
            förvisso åtskilligt att göra men detta handlar inte främst om
            initiativ från försvarsministerns sida.
          </note>
          <note>
            Mitt svar på Gunilla Wahléns andra fråga är ja.
          </note>
          <note>
            Vad gäller Gunilla Wahléns tredje fråga ser jag det som angeläget
            att öka andelen kvinnliga medarbetare i försvaret. Det är av stor
            betydelse att inom Försvarsmakten, såsom överallt annars i vårt
            samhälle, ta till vara och attrahera de kompetenser man behöver,
            oavsett kön. Dagens problem är emellertid att vi inom ramen för
            en pliktlagstiftning som årligen omfattar mellan 50 000 och 60
            000 unga män bara behöver utbilda ca 8 500. I det läget är det
            varken möjligt, önskvärt eller realistiskt att fördubbla pliktlagstiftningens
            omfattning till att omfatta även kvinnorna.
          </note>
          <note type="speaker">
            Anf. 2 GUNILLA WAHLÉN (v):
          </note>
          <note>
            Herr talman! Jag tackar ministern för svaret, även om det inte
            är så uttömmande och fylligt som jag hade väntat mig.
          </note>
          <note>
            Riksdagen och regeringen har ju varit klara i ställningstagandet
            för jämlikhet och mot könskränkningar inom Försvarsmakten. Återigen
            har förekomsten av sexuella trakasserier inom Försvarsmakten påtalats,
            denna gång i samband med uttalanden från den avgående ordföranden
            för Värnpliktsrådet under värnpliktskongressen.
          </note>
          <note>
            Kvinnor som utsätts för sexuella trakasserier utsätts för en
            allvarlig kränkning och förnedring av sin person och sin personliga
            integritet. Sexuella trakasserier är en kränkning av mänskliga
            rättigheter.
          </note>
          <note>
            Det är ett vanligt mönster att utsatta personer inte vågar ta
            upp kränkningarna av rädsla för repressalier. Både män och kvinnor
            kan drabbas, men det vanligaste enligt undersökningar är att kvinnor
            är mest utsatta för sexuella trakasserier. En av grundorsakerna
            anses vara att kvinnor som grupp är i en underordnad position
            och att mannen har mera makt och vill befästa sin maktposition.
          </note>
          <note>
            Sexuella trakasserier kan leda till psykiskt lidande, långvariga
            sjukskrivningar och personliga tragedier eller att personen väljer
            att sluta sin tjänst. En studie som genomfördes inom Försvarsmakten
            2005 visar att 36 % av kvinnliga officerare och 36 % av värnpliktiga
            samt 13 % av civilanställda kvinnor inom försvaret uppger att
            de har blivit utsatta för trakasserier på grund av kön eller av
            sexuell natur.
          </note>
          <note>
            Hur tacklar Försvarsmakten och förvarsministen detta faktum som
            arbetsgivare? De vidtagna åtgärderna, förändringarna och utbildningarna,
            har uppenbarligen inte varit tillräckliga. Vad har Försvarsmakten
            för målbild då det gäller att förhindra denna typ av förnedrande
            behandling av kvinnor?
          </note>
          <note>
            Det är uppenbart att delar av Försvarsmakten fortfarande genomsyras
            av en könsmaktsstruktur liksom andra maktstrukturer och en människosyn
            som tillåter respektive hemlighåller företeelser av kränkande
            slag. Nu krävs att åtgärder vidtas för att på allvar komma åt
            de bakomliggande orsakerna.
          </note>
          <note>
            Det är dags för en nollvision mot sexuella trakasserier inom
            försvaret. Tänker försvarsministern ta initiativ till en sådan
            nollvision?
          </note>
          <note type="speaker">
            Anf. 3 Försvarsminister MIKAEL ODENBERG (m):
          </note>
          <note>
            Herr talman! Om man bara ser till uppgiften att 36 % av kvinnorna
            inom försvaret har ansett sig diskriminerade någon gång framstår
            Försvarsmakten nästan som en jämställd organisation jämfört med
            riksdagen. Jag erinrar mig den intervjuundersökning som Svenska
            Dagbladet gjorde bland riksdagsledamöter för ett antal år sedan.
            Den gav vid handen att många kvinnliga riksdagsledamöter ansåg
            sig diskriminerade.
          </note>
          <note>
            Vad blir slutsatsen av detta? Jo, slutsatsen av detta blir att
            myndigheten bedriver ett intensivt arbete med de här frågorna.
            Det har riksdagen gjort. Det har också Försvarsmakten gjort. Jag
            skulle vilja säga att det inte finns någon statlig myndighet som
            har arbetat så aktivt med de här frågorna som just Försvarsmakten
            i det värdegrundsarbete som överbefälhavaren har initierat.
          </note>
          <note>
            Det är oerhört viktigt att en organisation som ska vara det yttersta
            värnet om demokratins idéer själv är bärare av de värdena. Anledningen
            till att mitt interpellationssvar inte var så uttömmande som Gunilla
            Wahlén uppenbarligen hade väntat sig är i grunden att vi är överens
            om detta.
          </note>
          <note>
            Jag väljer kanske inte att formulera mig i de köns- och maktstrukturformler
            som Gunilla Wahlén gör. Men jag är minst lika angelägen som interpellanten
            om att Försvarsmakten arbetar aktivt med de här frågorna och ser
            till att människor behandlas på ett värdigt sätt och utan några
            ovidkommande hänsyn till kön, sexuell läggning, etnisk bakgrund
            eller annat.
          </note>
          <note>
            Det finns ingen anledning att sticka under stol med att Försvarsmakten,
            precis som alla andra organisationer och myndigheter i vårt samhälle,
            har åtskilligt att göra här.
          </note>
          <note>
            Jag besökte Högkvarteret förra veckan. Jag hade då tillfälle
            att träffa landets förbandschefer och skolchefer. Jag underströk
            för dem den oerhörda vikt som jag och regeringen fäster vid ÖB:s
            värdegrundsarbete och att det i väldigt stor utsträckning hänger
            på dem som chefer ute på förband och skolor att trycka ut de här
            värderingarna och det här arbetet i organisationen, annars stannar
            det vid vackra overheadbilder i Högkvarteret. Det är vi inte särskilt
            betjänta av.
          </note>
          <note>
            Så sent som för en halvtimme sedan träffade jag det nyvalda Värnpliktsrådet
            och diskuterade de här frågorna med dem. Jag kan konstatera att
            vi i väldigt hög grad är överens. Jag har försäkrat dem att jag
            kommer att ge Värnpliktsrådet stöd när de fortsätter att arbeta
            mot diskriminering och trakasserier inom Försvarsmakten.
          </note>
          <note type="speaker">
            Anf. 4 GUNILLA WAHLÉN (v):
          </note>
          <note>
            Herr talman! Det gläder mig att höra att ministern nyligen har
            tagit upp dessa frågor med Värnpliktsrådet. Det är väldigt viktigt
            vilka signaler man ger från ledande ställning och försvarsministern
            är naturligtvis en ytterst ledande person inom Försvarsmakten
            och att man faktiskt visar, följer upp och ser att de värnpliktiga,
            unga män och kvinnor, verkligen känner att de har ett stöd och
            känner att de kan ta upp dessa problem om de uppstår när de gör
            värnplikten.
          </note>
          <note>
            Då Försvarsmaktens verksamhet numera inriktas mot internationella
            uppdrag motiverar detta ytterligare skärpningar av synen på könskränkningar
            och andra kränkningar. Förutom att förband tjänstgörande i internationella
            miljöer kan utsättas för ökade psykiska och fysiska påfrestningar
            så ställs höga krav på det moraliska handlandet.
          </note>
          <note>
            Den utbildning som genomförs om genusperspektiv och FN:s resolution
            1325 inför ett utlandsuppdrag är viktig och bör utvecklas ytterligare.
          </note>
          <note>
            Resolutionen utgör en ram för kvinnors roll i fredsprocessen.
            Den slår fast att flickor och kvinnor berörs av konflikter på
            andra sätt än män. Detta faktum visar på nödvändigheten av kvinnors
            delaktighet och beslutsrätt på alla nivåer inom freds- och säkerhetsarbetet.
          </note>
          <note>
            Kvinnor som väljer att arbeta med konflikt- och säkerhetsfrågor
            är särskilt modiga kvinnor. Det är kvinnor som vågar ge sig in
            i en mycket manlig struktur där normer och regler sedan urminnes
            tider styrs av manliga värderingar och manliga lösningar på allmänmänskliga
            problem.
          </note>
          <note>
            Kvinnorna har oftast en lägre ställning än männen och deltar
            sällan i de rum där de avgörande besluten fattas.
          </note>
          <note>
            Helt riktigt säger försvarsministern i sitt svar att Försvarsmakten
            är bärare av frihetens och demokratins idéer med respekt för den
            enskilde individen. Men var finns kvinnorna i detta? Kvinnorna
            utgör endast drygt 4 % av dem som finns inom Försvarsmakten.
          </note>
          <note>
            Det är klart belagt att sexuella trakasserier är vanligast i
            miljöer som domineras av ett kön.
          </note>
          <note>
            Ministern svarar att i ett läge där vi bara behöver utbilda ca
            8 500 värnpliktiga måste männen prioriteras och kvoteras in. Varför
            ska vi utesluta just kvinnorna, det ena könet? Hur ska man radikalt
            kunna öka andelen kvinnor inom försvaret med den politiken? Denna
            diskriminering finns inte inom utbildningsväsendet och inte inom
            polisen, och kvinnor kan bli busschaufförer. Varför ska dessa
            urvalskriterier finnas inom Försvarsmakten? Man kan ha andra urvalskriterier,
            till exempel längd. Man kan räkna in högskoleprov och idrottsutövande.
            Andra urvalskriterier är om man är född på ett udda eller jämnt
            datum eller om man är född på en udda eller jämn månad. Det finns
            olika urvalskriterier som man kan välja. Försvaret behöver nämligen
            allas kompetens och erfarenhet, även de unga kvinnornas. Därför
            är det helt nödvändigt att man ökar andelen kvinnor inom Försvarsmakten.
          </note>
          <note>
            Hur tänker försvarsministern gå till väga för att öka andelen
            kvinnliga medarbetare inom försvaret?
          </note>
          <note type="speaker">
            Anf. 5 Försvarsminister MIKAEL ODENBERG (m):
          </note>
          <note>
            Herr talman! Låt mig först när det gäller genderarbetet och FN-resolutionen
            1325 säga att vi arbetar aktivt med dessa frågor, och det kom
            senast till uttryck i samband med vår mission i Kongo där vi till
            och med hade en särskild genderrådgivare vid insatshögkvarteret.
          </note>
          <note>
            Jag tar väldigt allvarligt på frågan om hur personalen i Försvarsmakten
            bemöts och behandlas, på samma sätt som jag vet att Försvarsmaktens
            ledning gör det. Just den omständigheten att vi i botten har en
            pliktlagstiftning gör det extra viktigt. Man kan dra en parallell
            till grundskolan och mobbningsproblem i grundskolan. Mobbning
            är naturligtvis förfärligt var det än förekommer, men det får
            en särskild valör om den sker i ett sammanhang där man tvingar
            eleverna att vara. Det är inte frivilligt att vara i grundskolan,
            utan staten säger att man ska vara där. Då har staten också en
            skyldighet att se till att man behandlas på ett värdigt sätt.
            På motsvarande sätt är det om man inom ramen för en pliktlagstiftning
            har tjänstgöring i Försvarsmakten. Då har vi också ett ansvar
            för att se till att de som fullgör sin plikt bemöts på ett värdigt
            sätt.
          </note>
          <note>
            Då kan man fråga: Vad ska vi göra för att öka den kvinnliga andelen
            av personalen i Försvarsmakten? Ja, jag har inte något entydigt
            svar på den frågan. Jag konstaterar att utvecklingen gick åt fel
            från 2004 till 2005. Vi fick färre inryckta kvinnor, och vi fick
            färre intresseanmälningar. Möjligen var det delvis på grund av
            det antagningsstopp som då infördes. Bland yrkesofficerarna är
            det i dag knappt 4 ½ % som är kvinnor. Siffran är i och för sig
            bättre om man tar hänsyn till att det i många åldersklasser bland
            yrkesofficerarna inte var möjligt för kvinnor att komma in tidigare.
            Men det är naturligtvis totalt en låg siffra. Och i dag är det
            ungefär 13 % på yrkesofficersprogrammet som är kvinnor.
          </note>
          <note>
            Jag vet att det pågår ett arbete med intensifierad informations-
            och upplysningsverksamhet. Och jag tror att det finns anledning
            att ytterligare fundera en del på vad man kan göra för insatser.
            Jag vet också att man funderar på det inom myndigheten.
          </note>
          <note>
            Däremot är jag avvaktande, för att inte säga avvisande, när det
            gäller att vidga pliktlagstiftningen. Det beror på att vi redan
            i dag är i otakt med verkligheten. Allmän värnplikt för män korresponderade
            tidigare med Försvarsmaktens behov av personal. Men i dag har
            vi åldersklasser med unga män i storleksordningen 50 00060 000.
            Men vi utbildar inte längre 40 00050 000 värnpliktiga, utan vi
            utbildar kanske 8 000. Och där har vi så att säga redan i utgångsläget
            en problematik som i realiteten har urholkat den allmänna värnplikten.
          </note>
          <note>
            Om problemet är att vi behöver utbilda bara 8 000 av 50 00060
            000 så är det väldigt svårt att se att det ligger en lösning i
            att vi utvidgar pliktlagstiftningen till att omfatta 110 000120
            000 ungdomar, vilket vi skulle göra om vi införde allmän värnplikt
            även för kvinnor.
          </note>
          <note>
            I någon mening är det Försvarsmaktens personalbehov som måste
            vara styrande för uttag och utbildning. Men jag är fullt beredd
            att föra en diskussion om hur den uttagningen och den utbildningen
            ska kunna fullgöras inom ramen för pliktlagstiftningen på bästa
            möjliga sätt för att tillgodose Försvarsmaktens behov av personal
            och se till att vi får en mer balanserad könssammansättning än
            vi har i dag.
          </note>
          <note type="speaker">
            Anf. 6 GUNILLA WAHLÉN (v):
          </note>
          <note>
            Herr talman! Det är vällovligt och bra att problemet uppmärksammas
            och att Försvarsmakten och försvarsministern tar det på allvar.
            Det har jag helt klart för mig. Men det går för långsamt. De sexuella
            trakasserierna minskar inte i den takt som man skulle önska. Och
            med tanke på att så få kvinnor finns i försvaret borde det kunna
            vara en nollvision inom försvaret att kvinnor inte utsätts för
            sexuella trakasserier.
          </note>
          <note>
            Självklart kan man göra en jämförelse med mobbning eftersom detta
            är en typ av kränkning. Och det är inte enbart kvinnor som blir
            utsatta för denna typ av diskriminering. Man kan bli utsatt för
            diskriminering på grund av sexuell läggning och annat. Självklart
            är det av yttersta vikt att försvaret kommer till rätta med detta.
            Men jag tycker att det går för långsamt.
          </note>
          <note>
            Jag tror att ett sätt att lösa detta problem är att det blir
            flera kvinnor inom försvaret. De kvinnor som faktiskt väljer att
            vara med i försvaret och faktiskt värna om landets säkerhet och
            vara med i fredsprocessen är en kraft och har en energi och en
            syn på deltagandet i detta som skiljer sig från killarnas. De
            går faktiskt ett steg längre.
          </note>
          <note>
            När det gäller sexuella trakasserier, kvinnors delaktighet och
            bra förebilder för kvinnor så tror jag att det är bra att man
            ökar andelen kvinnor i detta sammanhang.
          </note>
          <note>
            Man behöver inte ta med alla, utan man kan ha andra urvalskriterier
            än att bara välja bland män. Man kan till exempel ta ut 50 00060
            000 men välja med hjälp av födelsedatum för att få in både kvinnor
            och män i försvaret.
          </note>
          <note type="speaker">
            Anf. 7 Försvarsminister MIKAEL ODENBERG (m):
          </note>
          <note>
            Herr talman! Jag delar interpellantens uppfattning att det är
            ett värde i sig att få flera kvinnor i försvaret och att flera
            kvinnor i försvaret bidrar påverkar värderingarna inom försvaret
            och utvecklar organisationen.
          </note>
          <note>
            Samtidigt konstaterar jag att jag inte på rak arm kan ange någon
            statlig myndighet som arbetar mer aktivt och mer intensivt med
            sin värdegrund i vid mening än vad just Försvarsmakten gör.
          </note>
          <note>
            Sedan kan man möjligen ana att Försvarsmakten jämfört med många
            andra statliga verksamheter har haft en längre väg att gå eftersom
            man har gått ifrån att vara en kommandostyrd och väldigt hierarkisk
            och mansdominerad organisation.
          </note>
          <note>
            Samtidigt tror jag att man också ska vara försiktig med att se
            alla former av diskriminering i ett genderperspektiv.
          </note>
          <note>
            Man behöver inte vara kvinna för att uppleva klassiska kvinnliga
            härskartekniker. Jag kan lova att jag som ung manlig riksdagsledamot
            har upplevt såväl osynliggörande och förlöjligande som undanhållande
            av information.
          </note>
          <note>
            Risken när man tar de tre exemplen och kallar det för manlig
            härskarteknik är att det kan skymma det förhållandet att det i
            organisationer finns problem med attityder som i intervjuundersökningar
            måhända tolkas som uttryck för könsdiskriminering men som i grunden
            kanske är uttryck för en skevhet i värderingar och bemötande som
            egentligen inte är könsrelaterade utan ganska generella till sin
            karaktär.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 2006/07:92 om elevstyrda gymnasieskolor
          </note>
          <note type="speaker">
            Anf. 8 Statsrådet JAN BJÖRKLUND (fp):
          </note>
          <note>
            Herr talman! Helene Petersson har frågat mig vilka åtgärder jag
            avser att vidta när det gäller elevstyrda gymnasieskolor och på
            vilket sätt jag tänker stärka elevinflytandet.
          </note>
          <note>
            Eleverna ska ha inflytande i skolan, men eleverna ska inte bestämma
            över sina lärare och rektorer. Regeringen har därför inte för
            avsikt att permanenta försöken med lokala styrelser med elevmajoritet.
            Det finns två starkt vägande skäl för detta.
          </note>
          <note>
            För det första måste makt och ansvar hänga samman. Det är den
            bärande principen för all makt- och myndighetsutövning i Sverige.
            Om elever, som själva inte är myndiga, fattar felaktiga beslut
            går det inte att utkräva ansvar av dem efteråt. Skolans lärare
            och rektorer måste därför ha det avgörande inflytandet över verksamheten.
          </note>
          <note>
            För det andra måste vi, menar jag, visa respekt för lärares och
            rektorers professionella kunskap. Lärare har gått trefem år på
            högskolan. Rektorer har ofta längre utbildning och har utsetts
            för att de har den förmåga och professionella kompetens som krävs
            för att styra en skola. Man ska lita på dem som har professionell
            utbildning och kunskap.
          </note>
          <note>
            Men, herr talman, elevernas inflytande i skolan är viktigt, både
            ur ett demokratiperspektiv och för skolans utveckling. Skolans
            demokratiuppdrag innebär att man ska ge eleverna kunskaper om
            demokrati och mänskliga rättigheter, samtidigt som skolan ska
            fungera demokratiskt. Det finns undersökningar som visar att elever
            med erfarenhet av inflytande bättre klarar att göra egna val,
            söka information och samarbeta.
          </note>
          <note>
            Skollagen och läroplanerna för grundskolan och gymnasieskolan
            slår fast att eleverna ska ha inflytande över hur deras utbildning
            utformas. Inflytandet ska anpassas efter ålder och mognad. Det
            innebär till exempel att en elev under tredje läsåret i gymnasieskolan
            kan ta större ansvar för sin utbildning än en elev som precis
            har börjat i grundskolan.
          </note>
          <note>
            Många skolor har i dag elevråd som tränar eleverna i demokratiska
            arbetsformer. Det är en av många bra former för inflytande eftersom
            den ger rektor och skolledning en möjlighet att ta till sig elevernas
            synpunkter.
          </note>
          <note>
            I dag regleras elevinflytandet främst genom skolformsförordningar
            och läroplaner. Min avsikt är att regleringen av elevinflytandet
            ska bli tydligare och att frågan ska få en större tyngd i skollagen.
            Regeringen avser därför att i den kommande skollagspropositionen
            överväga frågan om tydligare skrivningar om elevinflytande.
          </note>
          <note>
            Anf. 9 HELENE PETERSSON i Stockaryd (s):
          </note>
          <note>
            Herr talman! Jag vill tacka skolministern för svaret. Jag vill
            också tacka för att det gavs möjlighet att ha denna debatt i dag
            det har ju varit lite krångel med tiden fram och tillbaka.
          </note>
          <note>
            Demokrati måste vinnas av varje generation. Vi får aldrig ta
            demokratin för givet. Känner man inte att man har inflytande och
            kan påverka sitt liv, sin arbetsplats eller sin vardag känns det
            inte motiverat att vara aktiv och delaktig i samhällets utveckling.
            Antingen blir man passiv och låter någon annan besluta, eller
            också tar man i förtvivlan och frustration till odemokratiska
            metoder.
          </note>
          <note>
            Jag har läst en slutrapport från en av alliansens arbetsgrupper
            som presenterades i februari 2006. Där står bland annat följande:
            Undersökningar visar att elever upplever att deras inflytande
            avtar med stigande ålder trots att det borde vara tvärtom.
          </note>
          <note>
            Detta är inte okänt. Men det står också: Det ska vara de professionellt
            utbildade i skolan, rektor och lärare, som till slut fattar de
            avgörande besluten. Bestämmelsen om elevstyrda gymnasier ska därför
            avskaffas.
          </note>
          <note>
            Det är ingen ny ståndpunkt. Precis det som skolministern presenterat
            är alltså regeringens avsikt nu.
          </note>
          <note>
            Tycker skolministern att det här går ihop? Kan borttagandet av
            denna möjlighet vara rätta metoden för att eleverna ska uppleva
            att deras inflytande ökar? För mig känns det precis tvärtom. Det
            är en tillbakagång.
          </note>
          <note>
            I dag finns 48 skolor registrerade hos Myndigheten för skolutveckling.
            Ansökningar fortsätter att komma in. En sådan här sak tar det
            lite tid att komma i gång med. Av de här skolorna finns sju i
            mitt län, Jönköpings län. Gymnasieskolorna i Jönköpings kommun
            var de första som anmälde sig. Jag tror att förordningen blev
            klar i juni. Det var inte många veckor därefter som skolorna anmälde
            sig och visade intresse för detta.
          </note>
          <note>
            Politikerna ansåg alltså att det för att få med den yngre generationen
            var viktigt att arbeta med reell demokrati och inflytande på riktigt.
          </note>
          <note>
            Jag har talat med några av rektorerna. De har många års erfarenhet,
            och en god sådan. Eleverna och alla som jobbar i styrelsen har
            skolans bästa för ögonen och strävar inte efter konflikter eller
            efter att ta makten över lärarna och rektorerna. Eleverna är intresserade.
            De visar engagemang. Det förs goda samtal. Det fattas bra beslut.
            Det är kloka elever.
          </note>
          <note>
            Det här är några av kommentarerna från dessa rektorer.
          </note>
          <note>
            Under åren 2000 och 2001 startade Fenix i Vaggeryd och Njudungsgymnasiet
            i Vetlanda med sina lokala styrelser. Erfarenheterna är desamma.
            Eleverna har ett engagemang. De tar större ansvar. Det ger en
            värdefull kunskap, och det är ett verkligt inflytande.
          </note>
          <note>
            Det här är viktiga frågor så viktiga att två representanter från
            Vetlanda har åkt till Stockholm för att här i dag följa vår debatt,
            så jag tycker att vi hälsar också dem välkomna.
          </note>
          <note>
            De arbetar hårt för att få behålla sin lokala styrelse och har
            sin rektor och sin kommunala nämnd bakom sig. Frågan har väckt
            mycket debatt i medierna i mitt län. Alla insändare pekar åt samma
            håll. En före detta elev vid Njudungsgymnasiet skriver: Man undervärderar
            eleverna i och med det här beslutet. Vi vill väl ha ett demokratiskt
            Sverige, eller hur, skolministern? Visst vill vi det.
          </note>
          <note type="speaker">
            Anf. 10 Statsrådet JAN BJÖRKLUND (fp):
          </note>
          <note>
            Herr talman! Att basera folkopinionen på insändare är kanske
            inte alltid lätt. Om jag går ut och säger att vi ska göra på ett
            visst sätt är det klart att det är de som är emot den lösning
            som regeringen anvisat som skriver insändare. Det måste alltså
            inte betyda att det är en folkmajoritet som tycker att det är
            jätteviktigt med elevstyrda skolor tvärtom, törs jag säga.
          </note>
          <note>
            Jag har sysslat med skolfrågor i tio år och varit runt på nästan
            alla gymnasieskolor i Sverige. När jag går runt på en gymnasieskola
            försöker jag möta eleverna, ofta i aulan. Men jag kan säga att
            jag nästan aldrig får frågor från eleverna som handlar om att
            de vill bestämma över sina lärare. De frågor eleverna ställer
            är frågor om att de vill ha flera betygssteg, tidigare betyg,
            ännu mer professionella lärare och så vidare. De enda som tar
            upp den här frågan är de som själva har valts ut att sitta med
            i en sådan här styrelse och som naturligtvis tycker att det är
            utvecklande. Men det finns inget stort tryck från Sveriges elever
            att få styra över sina skolor. Då har vi faktiskt fullständigt
            olika verklighetsbild. Att folk i allmänhet skulle tycka att detta
            är en viktig fråga har jag heller aldrig stött på.
          </note>
          <note>
            Helene Petersson hänvisar till folkopinionen. Jag tror nog att
            man tycker att det är lärarna som ska bestämma i skolan.
          </note>
          <note>
            Dock handlar det inte bara om folkopinionen, utan det handlar
            också om principen. Demokrati innehåller flera moment än bara
            detta med att man ska rösta om saker.
          </note>
          <note>
            Låt oss vara tydliga om en sak: Principen att eleverna ska ha
            majoritet bygger på att eleverna ytterst ska kunna rösta ned övriga
            i styrelsen. Om man bara talar om samarbete behöver de ju inte
            ha majoritet. Principen om majoritet bygger på att man ytterst
            ska kunna begära omröstning och rösta ned övriga, rektorer och
            lärare. Det är därför man har bestämt att det ska vara majoritet.
          </note>
          <note>
            Det är klart att om man bara har principen en man, en röst är
            eleverna flera än lärarna på en skola. Då ska de bestämma och
            kunna rösta ned. För mig är demokrati någonting mycket djupare
            än att bara hänvisa till den principen, till exempel att makt
            och ansvar ska kunna hänga ihop.
          </note>
          <note>
            En rektor utövar sin makt under tjänsteansvar. En rektor är enligt
            skollagen ansvarig för att saker och ting fungerar, att svaga
            elever får hjälp och så vidare. Om en rektor fattar ett beslut
            som vissa enskilda elever får lida av kan rektorn ställas till
            ansvar efteråt. Det är en väldigt fundamental princip i offentlig
            tjänsteutövning att makt och ansvar hänger ihop.
          </note>
          <note>
            Vad Helene Petersson och de rödgröna partierna vill göra är att
            ge makten till en grupp som aldrig kan avkrävas ansvar, utan ansvaret
            ska någon annan bära. Vad händer konkret i en situation där en
            elevmajoritet röstar ned en rektor eller en grupp lärare i ett
            beslut som får sådan konsekvenser att andra elever blir lidande?
            Vem blir ansvarig då? Det skulle vara intressant att höra Helene
            Petersson utveckla hur man avkräver ansvar av 1718-åriga elever.
            Ansvarsutkrävande är också en mycket viktig princip.
          </note>
          <note>
            Anf. 11 HELENE PETERSSON i Stockaryd (s):
          </note>
          <note>
            Herr talman! Det känns som att vi pratar om två olika saker,
            skolministern. Att bestämma över sina lärare självklart. Har du
            majoritet har du makten att bestämma. Men frågan är vad du har
            makten att bestämma över. Förordningen är otroligt tydlig vad
            gäller de områden där man får bestämma. Jag tycker inte att detta
            är att ifrågasätta lärarnas kompetens. Lärarna har kompetens när
            det gäller undervisning, hur man jobbar, hur man får elever att
            lära sig på det bästa sättet. Jag är själv rektor och har den
            statliga utbildningen. Jag är legitimerad rektor och har jobbat
            väldigt mycket med elevdemokrati, inte på gymnasieskolan men med
            mindre barn.
          </note>
          <note>
            Man har en utbildning, som skolministern säger, som lärare och
            som rektor. Jag kan läsa upp några punkter från Vetlanda kommun.
            Nämnden får aldrig och det tycker jag också är viktigt att påpeka
            avhända sig sitt ansvar. Ytterst är barn- och utbildningsnämnden
            ansvarig för vad som händer. Alltså: Fungerar det inte då kan
            de dra tillbaka detta, och det ska vi också vara medvetna om.
          </note>
          <note>
            Låt oss titta på vilka frågor det gäller: Besluta fördelning
            av undervisningstiden över läsåret. Jag vet inte om det är något
            som lärarna får utbildning för.
          </note>
          <note>
            Besluta om antalet dagar för idrott och friluftsverksamhet.
          </note>
          <note>
            Besluta om inrättande av lokala kurser. Där kan man ha en diskussion
            med lärarna. Man kanske kommer fram till att det behövs en viss
            kompetens bland lärarna. Det tycker jag är intressant. Men det
            är också intressant att det är en stor del av elevernas dag då
            man jobbar med sådana här saker.
          </note>
          <note>
            Arbetsplatsförläggning av utbildning.
          </note>
          <note>
            Besluta om kursplaner, att man tillsammans tittar på vad de lokala
            kurserna ska innehålla.
          </note>
          <note>
            Besluta om antal gymnasiepoäng som en lokal kurs omfattar.
          </note>
          <note>
            Övergripande kompetensutveckling, med undantag av program- eller
            ämnesinriktad kompetensutveckling. Man får inte ge sig in på den
            individuella nivån. Man får heller inte ta ett beslut i ett enskilt
            fall, varken när det gäller en enskild elev eller när det gäller
            en enskild lärare.
          </note>
          <note>
            Fördelning av tilldelade resurser inom budgeten. Det har också
            varit med i skolministerns diskussioner att man inte kan bestämma
            över flera miljoner kronor. Det rör sig om kanske max 1015 % av
            en driftsbudget. De pengarna är kopplade till friluftsdagar, lokala
            kurser, utbildning, övergripande kompetensutveckling, om skolan
            ska jobba med exempelvis mobbning.
          </note>
          <note>
            Det här tycker jag faktiskt att eleverna har rätt att vara med
            och bestämma över, och bestämma på ett reellt sätt, inte bara
            ha inflytande utan ha en reell makt över detta.
          </note>
          <note>
            Sedan tycker jag inte att det är rätt att använda ordet makt.
            Jag ser att det är en demokratisk process. Alla de rektorer som
            jag har pratat säger samstämmigt: Det är inga konflikter. Man
            diskuterar det.
          </note>
          <note>
            Jag vill fråga skolministern: Har ministern stött på något fall
            där det har gått på tok?
          </note>
          <note type="speaker">
            Anf. 12 Statsrådet JAN BJÖRKLUND (fp):
          </note>
          <note>
            Herr talman! Det är intressant att Helene Petersson först har
            väldigt högstämda tal om demokrati och om hur viktigt det är,
            men sedan anstränger hon sig för att tala om hur lite de här styrelserna
            har makt att bestämma om. Det är lite lustigt. Om det här är det
            viktigaste av allt borde de få bestämma allt.
          </note>
          <note>
            Jag blir oroad för den lista som Helene Petersson läser upp över
            vad de här elevstyrelserna ska få bestämma. Om de ska få bestämma
            över 15 % av budgeten måste vi ha klart för oss att det är de
            sista procenten som till sist avgör om skolan har råd att anställa
            en extra speciallärare eller om pengarna ska gå till en friluftsdag.
            Det är precis den typen av budgetprioriteringar varenda rektor
            sitter med varje år. 15 % av budgeten är en rätt stor andel. Lokalhyrorna
            och annat kan man ändå inte påverka. Det avgörande är de sista
            resurserna där man ställer de olika behoven mot varandra och där
            till sist en rektor måste välja.
          </note>
          <note>
            Jag är helt medveten om att en styrelse inte har formell makt
            att fatta beslut om att lilla Kalle inte ska få hjälp, men följden
            kan likväl bli det av de beslut som fattas i styrelsen. Det är
            precis den typen av beslut som är jättejobbiga att fatta och som
            vi har utbildade rektorer för att fatta som ska kunna avkrävas
            ansvar efteråt. Det är det ena.
          </note>
          <note>
            Det andra som gör mig oroad är när Helene Petersson berättar
            om innehållet i kurser som eleverna ska kunna bestämma. Hur ska
            eleverna kunna göra det? De har ju ännu inte gått kursen. Det
            som skiljer eleven från läraren är att läraren kan kursinnehållet.
            Läraren har undervisat i den kursen innan, har pedagogiska kunskaper
            om hur man kan lägga upp den, hur lång tid det tar. Ska en elev
            kunna bestämma det? Antingen blir det så att man överlåter den
            makten åt eleverna, och då är det rätt konstigt. Varför ska de
            som har minst kunskaper bestämma om en sak? Eller är det så, vilket
            Helene Petersson antyder, att rektor och lärare talar om hur det
            bör vara, och sedan fattar eleverna beslut om det? Men då är det
            bara skendemokrati. Man devalverar i själva verket innebörden
            i ordet demokrati.
          </note>
          <note>
            Man måste ha klart för sig att lärare och elever finns i skolan
            på olika villkor. Eleverna går i skolan för att lära sig kunskaper
            som lärarna redan har. Hade det varit så att elever och lärare
            hade kunnat lika mycket hade skolan varit överflödig. Då skulle
            inte skolan ha behövts. Vi har en skola därför att lärarna ska
            lära ut vissa kunskaper till eleverna. Det är ingen organisation
            där beslut ska fattas med en man, en röst och att det skulle vara
            höjden av demokrati.
          </note>
          <note>
            Jag har gjort en jämförelse. Det är klart att patienterna på
            ett sjukhus sannolikt är flera än doktorerna, men tanken att de
            medicinska besluten på ett sjukhus skulle fattas genom omröstning
            bland patienterna bara för att de är flera är ganska konstig.
            Vi tycker att de som har utbildning, kompetens och erfarenhet
            bör lyssna på patienterna, men ytterst är det doktorn som har
            ansvaret och fattar besluten. De måste ta ansvaret om det blir
            fel.
          </note>
          <note>
            Jag tycker att den väldiga nedvärdering av lärare och rektorer
            som ständigt äger rum det är alltid några andra som ska bestämma
            i skolan än lärare och rektorer som Socialdemokraterna ägnat sig
            åt under årtionden är en del i den sjunkna statusen för läraryrket.
            Vi måste tro på lärarprofessionen. Lärarna har kunskap och kompetens.
            En del av respekten för det är att säga att det är de som ska
            fatta besluten i skolan.
          </note>
          <note>
            Anf. 13 HELENE PETERSSON i Stockaryd (s):
          </note>
          <note>
            Herr talman! Jag har all respekt för både lärare och rektorer.
            Jag har jobbat inom den här verksamheten i så pass många år att
            jag tror att jag har lite på fötterna och vet vad jag pratar om.
          </note>
          <note>
            Det här är inget motsatsförhållande. Vi pratar om vuxna elever.
            Många av dem, de flesta, har fyllt 18 år.
          </note>
          <note>
            Skendemokrati ja, självklart ser jag att rektorerna och lärarna
            har något att tillföra. De har otroligt mycket att tillföra. Men
            det är den samlade kunskapen, den samlade gemenskapen och den
            gemensamma arbetsplatsen som är det viktiga. Det är också viktigt
            att man jobbar tillsammans. Man tar ansvar för sin utbildning
            som elev. Det har också varit diskussioner om att elever inte
            tar ansvar. Vad har de där att göra? Varför går de där för de
            är ju ändå inte på lektionerna? Visst är det en viktig del att
            eleverna tar ansvar för sin utbildning och har reella möjligheter
            att också göra det.
          </note>
          <note>
            Jag hoppas faktiskt att ministern och alliansen tänker om här
            men framför allt gör en utvärdering. Jag tycker inte att vi ska
            avsluta en försöksverksamhet som har pågått i tio år.
          </note>
          <note>
            Det har gjorts en utvärdering jag tänkte att jag också skulle
            gå in på den där man säger: Permanenta verksamheten. Utvärderingen
            gjordes 2003.
          </note>
          <note>
            Med respekt som skolministern pratar så mycket om för eleverna,
            lärarna, rektorerna och skolorna som har jobbat med detta, gör
            en ordentlig utvärdering! Lyssna verkligen på vad de säger! Och
            ta också till vara att det faktiskt är fler och fler som vill
            arbeta med detta.
          </note>
          <note type="speaker">
            Anf. 14 Statsrådet JAN BJÖRKLUND (fp):
          </note>
          <note>
            Herr talman! Det har gjorts flera utvärderingar, och den viktigaste
            slutsatsen i alla är att intresset för detta är otroligt lågt.
            Av Sveriges 5 0006 000 skolor är det färre än 50 som deltar, och
            flera av dem deltar under en tid när det finns engagerade elever.
            När de sedan slutar i styrelsen är det inga som vill ta över och
            då upphör det, så det är svårt att få en kontinuitet i det.
          </note>
          <note>
            Helene Petersson säger att hon har en väldig respekt för lärare
            och rektorer, och det är jag helt övertygad om att hon har. Men
            Lärarnas Riksförbund, som är den lärarorganisation i Sverige som
            organiserar gymnasielärarna, är kraftigt emot allt detta. Rektorerna
            på Sveriges gymnasieskolor har också varit negativa när de intervjuats.
            Jag har inte sett någon utvärdering, och det är möjligt att några
            av dem som deltar i försöket är positiva. Men att huvuddelen inte
            deltar beror på att de inte gillar detta, annars hade de deltagit.
          </note>
          <note>
            Många av lärarna och rektorerna och deras fackliga organisationer
            känner själva att detta är en devalvering av respekten för lärarnas
            och rektorernas professionella gärning, och det väger jag in.
            Den bärande principen för mig för att säga nej är att detta strider
            helt mot principen om att makt och ansvar ska hänga ihop. Det
            är en gemensam strategisk uppgift för den här riksdagen att uppvärdera
            lärarnas och rektorernas yrken. De är kraftigt emot att eleverna
            ska bestämma över dem, därför att de anser att det ytterligare
            devalverar värdet av utbildning. Varför ska de som har minst utbildning
            bestämma i skolan när det finns personer som har hög utbildning
            som kan bestämma i skolan?
          </note>
          <note>
            Jag är för elevinflytande. Vi kommer i den nya skollagen att
            skriva in att det ska finnas elevråd och att eleverna har rätt
            till inflytande. Men, herr talman, till sist: Eleverna ska inte
            kunna rösta ned sina lärare.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 2006/07:87 om sänkt a-kassa som ej
            ger flera jobb
          </note>
          <note type="speaker">
            Anf. 15 Statsrådet SVEN OTTO LITTORIN (m):
          </note>
          <note>
            Herr talman! Peter Hultqvist har frågat mig om jag avser att
            vidta åtgärder beträffande förslaget till sämre arbetslöshetsersättning
            mot bakgrund av OECD:s och riksdagens utredningstjänsts material.
          </note>
          <note>
            Enligt den OECD-rapport som Peter Hultqvist hänvisar till skulle
            en strategi som bygger på att ha många människor i arbetsmarknadspolitiska
            program ge låg arbetslöshet. Enligt rapporten är det just i länder
            med omfattande arbetsmarknadspolitiska program som sambandet mellan
            ersättningsnivå och arbetslöshet är svagt.
          </note>
          <note>
            Den förra regeringen bekämpade arbetslösheten främst genom stora
            volymer i arbetsmarknadspolitiska program. Det är dock inte alliansregeringens
            uppfattning att det har varit särskilt framgångsrikt. I september
            i år var 4,9 % av arbetskraften öppet arbetslös och 3,2 % deltog
            i konjunkturberoende program. Detta trots att vi befinner oss
            mitt i en högkonjunktur.
          </note>
          <note>
            Vi lägger nu om politiken och genomför flera olika åtgärder för
            att öka sysselsättningen och minska arbetslösheten. Att sänka
            ersättningsnivåerna i arbetslöshetsförsäkringen kommer tillsammans
            med den övriga politiken att minska arbetslösheten.
          </note>
          <note>
            Vi minskar också programvolymerna och låter Ams lägga om sin
            inriktning för att i större utsträckning än tidigare hjälpa människor
            att få jobb. Vi anser att ett jobb är ett bättre sätt att få fotfäste
            på arbetsmarknaden än vad öppen arbetslöshet och arbetsmarknadspolitiska
            program är.
          </note>
          <note>
            Peter Hultqvist hänvisar också till en rapport från riksdagens
            utredningstjänst där det påpekas att det inte finns något direkt
            samband mellan sänkt nivå i arbetslöshetsersättningen och skapandet
            av nya arbetstillfällen. Jag vill påminna om att förändringarna
            måste ses i sin helhet. Jobbavdrag och sänkt arbetslöshetsersättning
            stimulerar utbudet av arbetskraft. Det är när vi dessutom stimulerar
            efterfrågan på arbetskraft genom att göra det enklare och billigare
            att anställa som nya arbetstillfällen skapas.
          </note>
          <note>
            Enligt rapporten från riksdagens utredningstjänst har en mindre
            generös arbetslöshetsersättning en negativ effekt på strukturomvandlingen.
            Det finns också andra rapporter som visar på det motsatta.
          </note>
          <note>
            Vi vill göra om arbetslöshetsförsäkringen så att den blir en
            tydligare omställningsförsäkring. Jag menar att den tidigare politiken
            inte lyckats understödja strukturomvandlingen. Att drygt en miljon
            människor står utanför arbetsmarknaden är ett bevis för att vi
            nu måste gå en annan väg än den tidigare regeringen.
          </note>
          <note type="speaker">
            Anf. 16 PETER HULTQVIST (s):
          </note>
          <note>
            Herr talman! Tack för svaret.
          </note>
          <note>
            Varför räknar regeringen i sin egen finansplan med en ökad öppen
            arbetslöshet nästa år? Är inte detta ett direkt underkännande
            av den egna retoriken?
          </note>
          <note>
            Regeringens så kallade arbetslinje omvandlas då snabbt till en
            arbetslöshetslinje. Den sänkning av a-kassan som regeringen föreslår
            kan inte bevisas leda till sänkt arbetslöshet. Riksdagens utredningstjänst
            pekar på att det inte finns något direkt samband mellan sänkt
            a-kassa och flera jobb, och med utgångspunkt i svenska förhållanden
            kan inte heller OECD se något sådant reellt samband.
          </note>
          <note>
            Men regeringen framhärdar. A-kassan ska försämras. De arbetslösas
            ekonomi ska bli sämre. Det är till och med så att studerande inte
            har rätt till a-kassa om de hamnar i arbetslöshet efter avslutade
            studier. De arbetslösa ska klämmas åt och straffas, piskan ska
            kännas.
          </note>
          <note>
            När OECD bedömer olika system och länder utgår man från den kultur
            som råder i det enskilda landet eller i gruppen av länder. För
            den grupp av länder, bland annat de nordiska, som Sverige tillhör
            anser man att det går att nå låg arbetslöshet med en kombination
            av generösa nivåer i välfärdssystemet, bland annat arbetslöshetsersättningen,
            aktiv arbetsmarknadspolitik och starka fackföreningar som bidrar
            till en väl fungerande lönebildning. Det är mycket viktigt.
          </note>
          <note>
            Sådana modeller och system bygger på ett samhällskontrakt. Stabiliteten
            skapas genom att arbetslöshet inte leder till alltför stora ekonomiska
            avbräck för den enskilde vi har redan i dag ett system där det
            är kännbart att bli arbetslös och att samhället agerar aktivt
            mot sysslolöshet och passivitet genom arbetsmarknadspolitiken
            och gör reallöneökningar möjliga genom en stabil ekonomi och arbetsmarknad.
          </note>
          <note>
            Det är detta samhällskontrakt som regeringen nu är inne och river
            i. Det är därför som i stort sett alla fackliga organisationer
            som Saco, TCO, LO med flera protesterar. Ni bäddar tyvärr för
            en oro på arbetsmarknaden med denna typ av hårdför politik.
          </note>
          <note>
            Den modell för flera jobb som OECD talar om som ett alternativ
            till detta präglas av en svag arbetsmarknadslagstiftning, låga
            ersättningsnivåer, flera låglönejobb och större ekonomiska skillnader.
            Jag tror inte på den modellen. Mer av djungelns lag kommer att
            råda, samhället blir instabilare och det strider mot traditionen
            på svensk arbetsmarknad.
          </note>
          <note>
            Regeringen drar nu kraftigt ned på de arbetsmarknadspolitiska
            åtgärderna. Över 50 000 platser försvinner, samtidigt som man
            sätter press på de arbetslösa genom sämre a-kassa. Att ta detta
            steg kan vara början på en mycket olycklig utveckling. Sverige
            riskerar att successivt anpassa sig till en kontinental, europeisk
            arbetsmarknadspolitik som kan summeras som ett brott mot linjen
            att vi konkurrerar med kvalitet, inte med dåliga löner och risiga
            arbetsvillkor. Detta har hittills varit linjen.
          </note>
          <note>
            När ministern i sitt svar säger att de sänkta ersättningsnivåerna
            i arbetslöshetsförsäkringen tillsammans med den övriga politiken
            kommer att minska arbetslösheten vill jag fråga: Vad har ni för
            belägg för detta särskilt som ni i er egen finansplan räknar med
            en högre öppen arbetslöshet nästa år?
          </note>
          <note type="speaker">
            Anf. 17 CARL B HAMILTON (fp):
          </note>
          <note>
            Herr talman! Tack för svaret, statsrådet.
          </note>
          <note>
            Det är till att börja med viktigt att notera att vi startar i
            ett läge där Socialdemokraterna har suttit vid makten i tolv år
            och vi har en internationell och nationell högkonjunktur. Ändå
            är det, beroende på hur man räknar, mellan 800 000 och 1,2 miljoner
            människor i arbetsför ålder som inte har ett reguljärt arbete.
            Då kan man naturligtvis säga: Låt oss fortsätta så här, vi är
            nöjda med detta. Men det receptet har prövats och har enligt vår
            mening misslyckats. Därför gör vi nu någonting annat.
          </note>
          <note>
            Eftersom detta tenderar att bli något slags diskussion om olika
            typer av studier och vad man kan dra för slutsatser av dessa är
            det viktigt att titta lite närmare på det.
          </note>
          <note>
            Det finns tre typer av studier. Den ena är att man har ett land
            med olika ersättningsnivåer för olika grupper på arbetsmarknaden.
            Man tittar på om detta leder till olika arbetslöshetstider för
            dessa tre olika grupper i samma land. Då kommer man bort från
            kulturproblemet som nämndes tidigare.
          </note>
          <note>
            Den andra typen är att man tittar på olika länder med olika nivåer
            och jämför dem med varandra, alltså hur nivåerna är i olika länder.
            Då kommer man in på kulturproblemet som nämndes tidigare.
          </note>
          <note>
            Den tredje typen är att man jämför samma land över tiden, där
            ersättningsnivåerna under olika tidsperioder har varit olika.
            Man tittar på arbetslöshetstiderna under perioder när det har
            varit höga respektive låga ersättningsnivåer. Då kommer man bort
            från kulturproblemet som nämndes tidigare. I två av de här tre
            metoderna finns alltså inte det kulturproblem som interpellanten
            uppfattar som väldigt viktigt.
          </note>
          <note>
            Sedan kan man då göra och gör kombinationer av dessa tre olika
            metoder, och då är ju slutsatsen, inte bara av en OECD-studie
            utan av en lång rad studier från olika länder och olika tidsperioder,
            att ersättningsnivån är av mycket stor betydelse för sysselsättningen
            och arbetslösheten. Det beror ju på det kanske är bäst att gå
            in på det att den arbetslöse söker mer intensivt, att rörligheten
            ökar, att utbildningsansträngningarna ökar och att den geografiska
            rörligheten ökar. Det har också effekter på lönebildningen: Arbetslösa
            är beredda att ta en något lägre lön än annars, och kollektivavtalsnivåerna
            påverkas sannolikt också.
          </note>
          <note>
            Men det som är viktigt i det svenska fallet i den politik som
            vi nu lägger om är att man måste skilja på lön och inkomst. Jobbavdraget
            till exempel driver ju en kil mellan lönen och inkomsten, så att
            även om någon skulle få en lägre lön så kommer ändå inkomsten
            att kunna vara lika hög, högre eller kanske i vissa fall trots
            allt lägre.
          </note>
          <note>
            Sedan är det det här med efterfrågan. Ministern var inne på det
            här med lägre arbetsgivaravgifter till ungdomar och i tjänstesektorn.
            Men det som är den här regeringens stora tur är ju att det här
            lanseras i en exceptionellt stark högkonjunktur. De nackdelar
            som alltid finns vid politikomläggningar är alltså mindre denna
            gång än vid kanske något annat tillfälle under de senaste decennierna.
            Det är skickligt, naturligtvis, men det är framför allt tur att
            den här politikomläggningen sker vid rätt tidpunkt i ett mycket
            starkt efterfrågeläge. Därför kommer de här nackdelarna att vara
            jämförelsevis små i det här fallet.
          </note>
          <note>
            Det är helt klart att de här åtgärderna sammantaget kommer att
            ha en positiv effekt på sysselsättningen och arbetslösheten. Det
            var intressant att interpellanten inte i sin uppräkning av nackdelarna
            kom in på detta med arbetslöshet och sysselsättning. Helt andra
            faktorer togs upp. Men arbetslöshet och sysselsättning är ändå
            som sagt var det överskuggande målet för regeringens politik,
            och det brukade vara det för den socialdemokratiska partikongressen,
            men det är tydligen borta nu. Det är tydligen andra mål som står
            i fokus.
          </note>
          <note>
            Helhetsbedömningen blir alltså att ett bättre konjunkturläge
            i kombination med dessa åtgärder kommer att ge en bättre arbetsmarknadssituation.
          </note>
          <note type="speaker">
            Anf. 18 PATRIK BJÖRCK (s):
          </note>
          <note>
            Herr talman! Hej, Sven Otto Littorin, arbetsmarknadsminister
            i Sverige! Vi har diskuterat förr i den här kammaren, och det
            är alltid lika trevligt. Jag hoppas det ska bli trevligt i dag
            också.
          </note>
          <note>
            Faktum är att det för min del känns betydligt roligare än i torsdags.
            Vi hade nämligen en interpellationsdebatt i torsdags då jag deltog
            tillsammans med arbetsmarknadsministern, och då kunde jag konstatera
            att vi var helt överens på alla punkter. Vi diskuterade då konflikträtten
            för att hävda kollektivavtal, och där var vi helt överens. Vi
            diskuterade också lagen om anställningsskydd, och där var vi också
            överens.
          </note>
          <note>
            När jag framförde min frustration över att vi var så överens
            sade arbetsmarknadsministern enligt snabbprotokollet: Patrik Björck
            skulle naturligtvis önska att jag hade tyckt någonting fullständigt
            vansinnigt så att det hade blivit en tydlig skiljelinje mot det
            Patrik Björck själv tycker. I dag kan jag då vara tillfreds, för
            i dag kan jag konstatera att arbetsmarknadsministern tycker någonting
            fullständigt vansinnigt som är en tydlig skiljelinje mot det som
            jag själv tycker, nämligen att om man sänker arbetslöshetsersättningen
            så ger det flera jobb.
          </note>
          <note>
            Det här är en spännande tanke, naturligtvis. Det är många som
            misstror den här uppfattningen och den politik som regeringen
            för. Alla anställda runtomkring i Sverige misstror den här politiken
            starkt och har framfört det i manifestationer och liknande vid
            ett flertal tillfällen. De arbetslösa naturligtvis misstror det
            här av lätt förståeliga skäl. A-kassorna, som ska administrera
            det här, misstror regeringens politik. De fackliga organisationerna
            har också framfört vid ett flertal tillfällen att man misstror
            den här politiken. Man tror inte alls att det här leder till flera
            jobb, och till det kommer alla andra invändningar som finns i
            övrigt.
          </note>
          <note>
            Något som är lite spännande att konstatera när man läser Dagens
            Industri i dag, är att även företagarna misstror Reinfeldts regering,
            där Sven Otto Littorin ingår, när det gäller möjligheten att skapa
            flera jobb. På något sätt är väl företagarna aningen mer pragmatiska
            än regeringen i den här frågan. Det finns en sorts ideologisk
            mössa, som ministern har tagit på sig men som han inte tog på
            sig vid den förra debatten, som gör att han vägrar se sammanhangen.
          </note>
          <note>
            DI har gjort en undersökning där det framkommer att det finns
            en kompakt misstro mot den nya borgerliga regeringens förmåga
            att skapa jobb. Då har man gjort en undersökning bland företagarna.
            En icke helt okänd debattör i samhällsdebatten, Stefan Fölster,
            som är chefsekonom vid Svenskt Näringsliv, säger: Företagens svar
            speglar att regeringen i så hög utsträckning prioriterat att öka
            utbudet av arbetskraft snarare än efterfrågan. Det är hans analys
            den får stå för honom och inget annat men man kan konstatera att
            han tillhör dem som misstror regeringen tillsammans med medlemmarna
            i hans organisation.
          </note>
          <note>
            När man nu har kommit så här långt kan man konstatera att om
            anställda, a-kassor, fackliga organisationer, företag och företagarnas
            organisationer sammantaget misstror detta, så kan det ju vara
            så att det möjligen har någonting med verkligheten att göra. Om
            man då utöver den här gruppen också konstaterar att forskarna
            misstror den här politiken så är ju så att säga misstroendet så
            kompakt som någonsin någon gång ett misstroende kan vara. Det
            har också föranlett vår vän Lars Calmfors, professorn i nationalekonomi,
            som har förekommit ofta i den här debatten, att i en debattartikel
            på Svenska Dagbladets ledarsida konstatera att han underkänner
            regeringens förslag om a-kassan. Han rekommenderar att man slänger
            det i papperskorgen, och det är också min rekommendation till
            Sven Otto Littorin.
          </note>
          <note type="speaker">
            Anf. 19 Statsrådet SVEN OTTO LITTORIN (m):
          </note>
          <note>
            Herr talman! Det är mycket nu!
          </note>
          <note>
            Låt mig först konstatera att Peter Hultqvist undrar varför den
            öppna arbetslösheten ökar i prognoserna nästa år. Ja, det vi ser
            är ju att vi lägger om måtten för hur vi mäter arbetslösheten.
            Man konstaterar tydligt i finansplanen att den totala arbetslösheten
            sjunker kraftigt under de kommande åren, och det är ju ett resultat,
            även om man ska vara försiktig med alla typer av bedömningar,
            av en kraftfull politik som driver arbetslinjen till skillnad
            från den regering som Socialdemokraterna ledde och var ensamma
            i under förra mandatperioden, som valde att dölja arbetslösheten
            genom olika typer av programåtgärder, genom att förtidspensionera
            140 personer per dag under förra mandatperioden och så vidare.
          </note>
          <note>
            Vårt mål är väldigt enkelt: full sysselsättning. Alla som vill
            och kan vara med på arbetsmarknaden ska också ha möjlighet att
            göra det och vara där och inte döljas i olika åtgärder av det
            enkla skälet att för den som befinner sig i utanförskapet så är
            det naturligtvis helt ointressant vilken kolumn i statistiken
            man står i. Man vill ha ett jobb att gå till inte en programåtgärd
            att döljas i.
          </note>
          <note>
            Jag kan bara konstatera, eftersom Calmfors citeras här, att häromdagen,
            den 30 november, skriver Calmfors med anledning av den RUT-promemoria
            som Socialdemokraterna tog fram så här: Däremot är det mer komiskt
            att två riksdagsledamöter tror att en snabbutredning från Riksdagens
            utredningstjänst som de dessutom helt missuppfattat i ett slag
            skulle vederlägga resultaten från tjugo års internationell arbetsmarknadsforskning.
            Jag kan också konstatera att den rapport som ligger till grund
            för detta, OECD Employment Outlook , väldigt tydligt ser över
            just den aktuella forskningen. Man refererar till de 18 senaste
            studierna och konstaterar följande: For the average OECD country,
            the base-case estimates imply that a 10 percentage point reduction
            in the gross replacement rate would reduce the equilibrium unemployment
            rate by 1.2 percentage points and increase the employment rate
            by 1.7 percentage points for prime-age men and 3.2 percentage
            points for prime-age women.
          </note>
          <note>
            Det är klart att man då naturligtvis kan välja att lägga olika
            synvinklar på detta. Carl B Hamilton redogjorde för åtminstone
            tre infallsvinklar på detta. Jag kan bara konstatera att man i
            forskningen kan se ett väldigt starkt samband mellan höjden på
            ersättningsnivån och höjden på arbetslösheten och på sysselsättningen
            i stort.
          </note>
          <note>
            Det pratas mycket om omställning. Jag kan bara konstatera att
            när var femte svensk står utanför som ett resultat av den tidigare
            regeringens helt misslyckade politik, då är det utanförskapet
            som är det var det också i valrörelsen den här regeringens absolut
            viktigaste uppgift att åtgärda. Det kommer vi att göra. Vi går
            nu ned till nivåer som ligger i samma storleksordning som 9798
            års nivåer. Det är inte någon stor samhällsomstörtning i detta.
            Jag vill påminna om att det stora systemskiftet jag har sagt det
            många gånger förr och kommer att säga det igen var när Socialdemokraterna
            övergav arbetslinjen och i stället permanentade utanförskapet.
          </note>
          <note>
            Jag vill naturligtvis inte att folk ska ha vare sig 80 %, 70
            % eller 65 % ersättningsnivå, utan 100 % av en lön. Det är därför
            vår politik bygger på tre ben. Det ska bli mer lönsamt att arbeta
            det handlar om jobbavdraget och om att stimulera arbetsutbudet
            och billigare och enklare att anställa. Det är efterfrågeledet
            i det hela. Vi underlättar detta genom att sänka kostnaderna för
            att anställa, för att driva företag. Det handlar om sänkta arbetsgivaravgifter,
            en bättre fungerande riskkapitalmarknad, lättare regelbördor och
            vad det nu kan vara. Vi har ett kraftfullt paket som vi kommer
            att fortsätta att genomföra.
          </note>
          <note>
            Patrik Björck refererade till den studie som gjorts. Ja, alla
            vill ha mer. Företagarnas organisationer vill ju, som nämns i
            artikeln, att LAS ska rivas upp. Det var deras första önskemål,
            och det tror jag inte att vare sig Patrik eller jag är särskilt
            intresserad av.
          </note>
          <note>
            Slutsatsen av det hela är att 20 års forskning på det här området,
            liksom Lars Calmfors, ger oss rätt.
          </note>
          <note type="speaker">
            Anf. 20 PETER HULTQVIST (s):
          </note>
          <note>
            Herr talman! I finansplanen räknar man med 5,8 % öppen arbetslöshet
            nästa år. I vår alternativbudget räknar vi med 4,5 %. Finansplanen
            räknar med en ökning av den öppna arbetslösheten. Det är ett faktum
            som inte går att komma ifrån.
          </note>
          <note>
            Låt mig ge några ekonomiska fakta om det som har varit. Sedan
            1994 har det skapats 290 000 jobb. Företagskonkurserna har halverats
            på tio år. År 2005 startades 41 608 nya företag. Det var 5 000
            fler än 2004. Bnp-tillväxten i vårt land har under de senaste
            tio åren varit högre än EU- och OECD-genomsnittet. Produktiviteten
            i industrin har ökat med 7 % per år de senaste tio åren. Det är
            fakta man inte ska prata bort. Det är grunden för ekonomisk utveckling,
            för skapandet av nya jobb och en företagsamhet som fungerar. Jag
            tycker att man ska värdera det innan man tar för stora ord i sin
            mun om att det är någon sorts arbetslinje som övergivits.
          </note>
          <note>
            I verkligheten räknar ni själva i era egna prognoser med en ökad
            öppen arbetslöshet. Det som du, Sven Otto Littorin, refererar
            till i OECD-rapporten gäller ett så kallat genomsnittsland. Sverige
            är i det här sammanhanget inget genomsnittsland. Vi tillhör, precis
            som man skriver i OECD-rapporten, en grupp nordiska länder med
            en egen arbetsmarknadsmodell som bygger på en generös arbetsmarknadslagstiftning
            och på att vi har en stabilitet på arbetsmarknaden med starka
            fackföreningar.
          </note>
          <note>
            Det är kärnan i det som vi kallar den svenska modellen. Det är
            det man utgår från när man bedömer vårt land, och det är ur detta
            man också kommer fram till att det med en sådan modell är möjligt
            att skapa flera arbetstillfällen, vilket också har bevisats gång
            på gång genom historien.
          </note>
          <note>
            Det grepp som ni nu tar är ett frånträde från den linjen. Ni
            går in på något annat. Regeringens egen expertmyndighet i sammanhanget,
            IFAU, skriver i remissyttrandet över förslaget till den försämrade
            a-kasseersättningen att forskningen inte säger något om vilken
            nivå ersättningen i genomsnitt ska ligga på. Jag har försökt läsa
            ut från Calmfors artikel, och från den ena efter den andra, men
            det finns ingen som kan föreslå vad som är den optimala rimliga
            nivån i detta, utan det hänger naturligtvis ihop med hur helheten
            i samhället ser ut. Därför kan man inte heller bryta ut den här
            frågan ur sitt sammanhang.
          </note>
          <note>
            När man pressar ned a-kassenivån pressar man också ned lönerna.
            Hamiltons anförande var intressant. Han konstaterar att det kan
            leda till något lägre löner och till att även kollektivavtalsnivån
            påverkas. Mycket intressant! Det visar vad det egentligen handlar
            om, nämligen en ny typ av fördelning av löneutrymmet. När man
            pressar ned lönerna för de arbetslösa tvingas de ta jobb till
            lägre lön än tidigare, och dessutom rejält lägre.
          </note>
          <note>
            Lönegapet i landet ökar. Skillnaderna blir större. Det är väl
            det som är kärnan i det ni nu håller på med, alltså att öka skillnaderna
            mellan olika grupper. Varför inte erkänna att det är det som är
            kärnan, att det är det som ligger bakom alltsammans?
          </note>
          <note>
            Så över till en annan fråga: Drabbas ni aldrig av tvivel när
            ni ser motståndet, eller är det här den enda vägen, som Bildt
            en gång sade? Är det här frälsningsläran som löser problemet?
            Skulle det inte vara rimligt, precis som Patrik var inne på, att
            tänka efter lite grann, dra tillbaka förslaget och se om det går
            att göra något bättre som så att säga blir mer socialt acceptabelt
            och gör att man, i stället för att skapa konfrontation, jobbar
            ihop i det här landet?
          </note>
          <note type="speaker">
            Anf. 21 CARL B HAMILTON (fp):
          </note>
          <note>
            Herr talman! Det här blir konstigt; nu är det inte arbetslösheten
            som står i fokus utan någonting annat.
          </note>
          <note>
            Jag sade, för att ta upp den handske som nyss kastades, att löneläget
            påverkas. Därför inför man kompenserande åtgärder genom jobbavdraget,
            just för att det skiljer på lön och på inkomst. Man måste ha två
            bollar i luften samtidigt. Jag vet att det är svårt, men det är
            faktiskt det som regeringen försöker göra. Det är inte den enda
            regeringen i världen som lyckats med det. Det låter som om Littorin
            och regeringen skulle ha uppfunnit hjulet, men detta har faktiskt
            prövats på annat håll och det har fungerat. Därför tror jag att
            pessimisterna bland Socialdemokraterna kommer att få äta upp sina
            egna ord. Inom ett och ett halvt till två och ett halvt år kommer
            arbetslösheten att vara väsentligt lägre, och observera att vi
            inte enbart talar om öppen arbetslöshet utan om total arbetslöshet.
          </note>
          <note>
            Sedan tycker jag att vi ska vara lite försiktiga när vi citerar
            Lars Calmfors. Jag ska citera honom korrekt. Den 6 november skriver
            han: Däremot är det helt klart att åtgärderna sammantaget kommer
            att ha positiva sysselsättningseffekter. Den 30 november skriver
            han: Nästan all teoretisk analys leder till slutsatsen att lägre
            arbetslöshetsersättning medför lägre arbetslöshet.
          </note>
          <note>
            Vidare skriver han att det normala resultatet är att lägre ersättning
            leder till att arbetslösa snabbare finner arbete. Och slutligen:
            Man måste därför alltid göra en helhetsbedömning av allt det material
            som finns. Gör man det, går det inte att komma till någon annan
            slutsats än att lägre arbetslöshetsersättning bidrar till fler
            jobb.
          </note>
          <note>
            Det är forskningsläget, och det är inte Lars Calmfors ensam som
            hittat på detta, utan det handlar om studier under ett tjugotal
            år från samtliga OECD-länder. Det är ungefär 25 länder.
          </note>
          <note type="speaker">
            Anf. 22 PATRIK BJÖRCK (s):
          </note>
          <note>
            Herr talman! Till Carl B Hamilton vill jag säga att om man ska
            citera så kan man konstatera att summan av det som Calmfors skriver
            i sin artikel är att han underkänner regeringens förslag. Och
            om du inte tror på det, Carl B Hamilton, kan jag visa dig artikeln,
            för jag har den i bänken. Det finns till och med en rubrik till
            artikeln. Oavsett om ersättningsnivån har stor effekt på sysselsättningen,
            som Hamilton och även regeringen tror, eller inte, kan vi för
            det första konstatera att forskningen inte har något entydigt
            svar på detta. Man har inte kunnat påvisa någonting. Det är bara
            fråga om ett påstående som inte byggs under någonstans.
          </note>
          <note>
            För det andra kan man, ifall det vore på det sättet, börja fundera
            om de länder som valt en modell där den arbetslöse inte slängs
            till vargarna utan i stället får någon sorts rimlig levnadsnivå
            då skulle höra till de länder som har högst arbetslöshet i världen.
            Man skulle kunna jämföra olika länder och se hur man tar hand
            om de arbetslösa och hur det korresponderar med arbetslöshetsstatistiken.
            Vi kan konstatera att Sverige, trots att vi fortfarande har ett
            stort problem med att folk inte är i arbete, är ett av de länder
            som kommit längst, som har flest medborgare i förvärvsarbete.
          </note>
          <note>
            Ett annat land som kommit långt på den vägen är Danmark. Om Danmark
            och Sverige hör till de länder som kommit längst när det gäller
            att sätta sina medborgare i arbete kan man ju fundera över om
            Sverige och Danmark också hör till de länder i världen som har
            den lägsta arbetslöshetsersättningen. Så är ju inte fallet, utan
            det är precis tvärtom. Poängen när man läser OECD-rapporten är
            just att det finns två sätt att lösa detta på, och det ena sättet
            slänger inte de arbetslösa till vargarna. Det är det sättet som
            vi socialdemokrater föreslår.
          </note>
          <note type="speaker">
            Anf. 23 Statsrådet SVEN OTTO LITTORIN (m):
          </note>
          <note>
            Herr talman! Peter Hultqvist gör stort nummer av att den öppna
            arbetslösheten ökar lite grann enligt prognoserna för nästa år.
            Jag kan bara konstatera att Sverige, tillsammans med Kanada, är
            det enda landet i västvärlden som använder sig av just begreppet
            öppen arbetslöshet.
          </note>
          <note>
            Vi ändrar på det och säger att vi måste titta på harmoniserad
            arbetslöshet, som är ILO-måttet eller Eurostatmåttet. Det gör
            vi just av det skälet att begreppet öppen arbetslöshet är oerhört
            enkelt att manipulera. Det räcker med att jag hittar på någon
            rolig programåtgärd inom Ams så sjunker den öppna arbetslösheten.
          </note>
          <note>
            Har det betytt att människor har ett arbete att gå till? Svaret
            på den frågan är nej. Det är bara en lek med siffror. För den
            som befinner sig i utanförskapet är det helt ointressant i vilken
            kolumn man befinner sig i. Man vill ha ett jobb att gå till. Det
            är en sådan politik vi ska föra.
          </note>
          <note>
            Patrik Björck menar att Calmfors underkänner politiken. Vi hörde
            Carl B Hamilton citera vad detta kommer att leda till. Det är
            mitt i prick. Däremot vill Calmfors att vi ska gå två steg till.
            Calmfors vill öka differentieringen och vill också förstatliga
            a-kassan. Jag tycker att det är fel väg att gå i båda dessa fall.
            Det kan vi säkert ha en ytterligare debatt om så småningom.
          </note>
          <note>
            Peter Hultqvist talar också om att det tillkom 290 000 nya jobb
            under förra mandatperioden. Men lika många försvann. Det är ett
            jätteproblem. Vi har haft jobblös tillväxt just i den starka högkonjunktur
            som Carl B Hamilton talar om.
          </note>
          <note>
            I dag är var femte fortfarande utanför. Antingen finns de inte
            inne på arbetsmarknaden eller så jobbar de mindre än vad de skulle
            vilja. När det gäller ungdomar är ungdomsarbetslösheten näst intill
            lika stor och kraftig som under de värsta krisåren på 90-talet.
          </note>
          <note>
            Är det på fullt allvar ni menar att den politik som nu har testats
            i tolv år och lett oss dit skulle vara medicinen för att lösa
            problemen? Nej, herr talman, man kan varken vara stolt eller nöjd
            med den politiken.
          </note>
          <note>
            Det är dags för någonting som har vetenskapligt stöd och praktiskt
            stöd i länderna runtomkring i världen. Det innebär ett avbrott
            för den politik som har lett oss till utanförskapet. Låt oss fokusera
            på arbetslinjen och få människor tillbaka i arbete och inte i
            programåtgärder.
          </note>
          <note type="speaker">
            Anf. 24 PETER HULTQVIST (s):
          </note>
          <note>
            Herr talman! Den siffra som anges i finansplanen med en öppen
            arbetslöshet på 5,8 % och den som vi anger i vårt budgetalternativ,
            4,5 % om man fullföljer s-politiken, är fullt jämförbara. Det
            talar sitt eget språk. Det blir lägre arbetslöshet med socialdemokratisk
            politik.
          </note>
          <note>
            Du har fel när du säger att de 290 000 jobben skapades under
            förra mandatperioden. Det var inte så. Sedan år 1994 har 290 000
            fler människor fått jobb. Det är inte så att det har ätits upp
            av en mängd människor som har blivit arbetslösa. Det har tillkommit
            nya människor till arbetskraften. Det är så det ser ut. Nu kommer
            jag tyvärr inte ihåg alla siffror i huvudet för dagen.
          </note>
          <note>
            Huvudlinjen är att vi vill konkurrera med kvalitet och inte låga
            löner och risiga arbetsvillkor. Vi vill att man ska skapa arbetstillfällen,
            men det ska vara acceptans för bra betalt. Kollektivavtalet ska
            vara på ett sådant sätt att det är rimligt för alla. Därför säger
            vi nej till en politik där man pressar ned lönerna genom att sänka
            a-kassan.
          </note>
          <note>
            Jag läste i Svenska Dagbladet, som nu citerades, att David R.
            Howell, Roland Spont och Roger Mörtvik menar att regeringen misstolkar
            OECD och inte kan styrka sitt resonemang om a-kassan med hänvisning
            till internationell forskning. Är det personer som har fel? Är
            det något slags inkompetenta klåpare vars enda intresse är att
            göra livet surt för regeringen? Eller är det personer med lång
            erfarenhet som ni borde lyssna till?
          </note>
          <note>
            Ska man genomföra ordentliga och stora samhällsexperiment som
            vilar på lös grund, som jag menar att det här gör, har man ett
            oerhört ansvar för bevisbördan. Regeringen har ett oerhört ansvar
            för bevisbördan. Det ska ni inte glömma bort när ni nu trots allt
            verkar vilja föra det till sin spets. Vad tar ni för ansvar om
            experimentet misslyckas? Var står vi då?
          </note>
          <note type="speaker">
            Anf. 25 Statsrådet SVEN OTTO LITTORIN (m):
          </note>
          <note>
            Herr talman! Det blir lägre arbetslöshet med en s-politik, hävdar
            Peter Hultqvist. Med all respekt har ni haft tolv år på er. Är
            ni stolta och nöjda med ett läge där var femte svensk i arbetsför
            ålder står utanför arbetsmarknaden? Det skulle jag inte vara om
            jag vore som ni.
          </note>
          <note>
            Det talas mycket om att vi ska pressa ned lönerna. Låt oss komma
            ihåg att vi nu går ned till nivåer som gällde 1997 och 1998. Var
            det låglöneträsket som Göran Persson då regerade över? Nej, det
            kan jag inte säga att det är.
          </note>
          <note>
            Just effekter som verkar i den riktningen, om det finns några,
            tas tillbaka dels av de sänkta arbetsavgifterna, där vi får en
            lägre total lönekostnad, dels av jobbavdraget. Det kommer i plånboken
            att leda till att den som arbetar kommer att tjäna mer när man
            räknar ihop alla de åtgärder vi gör.
          </note>
          <note>
            Låt mig slutligen också påminna om att detta var kärnfrågan i
            valet. Vi har jobbat med frågan och hållit på med förslagets utformning
            i två och ett halvt års tid. Vi har talat med arbetsmarknadens
            parter, som naturligtvis inte var nöjda före valet och som inte
            är nöjda efter valet.
          </note>
          <note>
            Vi sade vad vi skulle göra, och vi gör vad vi har sagt, med arbetslinjen
            i fokus. Det är vår uppgift som väljarna har gett oss. Det ska
            vi göra och måste göra när så många som var femte svensk står
            utanför. Jag skulle inte vara så nöjd om jag hade suttit på andra
            sidan i opposition.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 1 december
          </note>
          <note>
            Lena Olsson
          </note>
          <note>
            Egon Frid
          </note>
          <note>
            Christer Nylander
          </note>
          <note>
            den 4 december
          </note>
          <note>
            Siv Holma
          </note>
          <note>
            Hillevi Larsson
          </note>
          <note>
            Catherine Persson
          </note>
          <note>
            Christin Hagberg
          </note>
          <note>
            Gunilla Carlsson
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 12 december.
          </note>
          <note>
            11 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 1 december
          </note>
          <note>
            Luciano Astudillo
          </note>
          <note>
            Luciano Astudillo
          </note>
          <note>
            Fredrik Olovsson
          </note>
          <note>
            Morgan Johansson
          </note>
          <note>
            Anne Ludvigsson
          </note>
          <note>
            Sven Gunnar Persson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 5 december.
          </note>
          <note>
            12 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 1 december
          </note>
          <note>
            Peter Hultqvist
          </note>
          <note>
            Jan R Andersson
          </note>
          <note>
            Marietta de Pourbaix-Lundin
          </note>
          <note>
            Sinikka Bohlin
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 12 december.
          </note>
          <note>
            13 § Kammaren åtskildes kl. 13.15.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
