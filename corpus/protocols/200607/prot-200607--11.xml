<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--11</head>
          <docDate when="2006-10-16">2006-10-16</docDate>
        </div>
      </front>
      <body>
        <div>
          <note xml:id="i-4JMCS5jGX8AZhzer8nazuM">
            Riksdagens protokoll
          </note>
          <u xml:id="i-5a3aaafe9767e1b6-0" who="unknown">
            <seg xml:id="i-TNP4j7M8JfiUHwxkk9eMbr">
              2006/07:11
            </seg>
          </u>
          <note xml:id="i-6KDdT2dj4oKhR192U6uqJj">
            Måndagen den 16 oktober
          </note>
          <note xml:id="i-VBaZcXRF8Cfg1CjF6x8GRk">
            Kl. 13:00 - 15:20
          </note>
          <note xml:id="i-H8V5pXT5VnptsfvonT1kdT">
            1 § Debatt med anledning av budgetpropositionen
          </note>
          <note type="speaker" xml:id="i-12CovknuZTko2hsmm9Cn5F">
            Anf. 1 Finansminister ANDERS BORG (m):
          </note>
          <u xml:id="i-5a3aaafe9767e1b6-1" next="i-5a3aaafe9767e1b6-30" who="Q182050">
            <seg xml:id="i-RsSQ2vKFKxxcKXbQ52zcgR">
              Herr talman! Ärade ledamöter! Det är i dag, med överlämnandet
              av 2007 års budgetproposition, som vi sätter en milstolpe mellan
              epoken Persson, som går mot sitt slut, och epoken Reinfeldt, som
              just har börjat. För den som ska summera epoken Persson kommer
              det säkert att finnas mycket att rikta kritik emot, men ingen
              kan komma ifrån att det under den perioden också har skett en
              kraftfull och ansvarsfull sanering av de svenska statsfinanserna.
              Våra barn och barnbarn behöver inte betala för den välfärd vi
              konsumerar, och det ska Göran Persson ha heder av.
            </seg>
          </u>
          <u xml:id="i-5a3aaafe9767e1b6-2" prev="i-5a3aaafe9767e1b6-1" who="Q182050">
            <seg xml:id="i-9SxPeJHCJ8QzYHsgc3s8Cr">
              Alliansregeringens arbete kommer att präglas av kampen mot massarbetslösheten.
              Svensk ekonomi står stark. Vi har hög tillväxt, vi har låg inflation
              och vi har överskott i de offentliga finanserna men det råder
              massarbetslöshet. Precis som budgetsaneringen tog tid och krävde
              många och svåra beslut kommer arbetet med att bekämpa massarbetslösheten
              och återupprätta full sysselsättning att ta tid. Det är den uppgift
              vi återkommer till i den här budgeten och den uppgift vi kommer
              att återkomma till i varje budget under den här mandatperioden.
            </seg>
          </u>
          <u xml:id="i-5a3aaafe9767e1b6-3" prev="i-5a3aaafe9767e1b6-1" who="Q182050">
            <seg xml:id="i-CMZzP4GVHV88Xosg4KgGxB">
              Det är över en miljon svenskar som står utanför arbetsmarknaden.
              Det är högre arbetslöshet i Sverige än i många andra industriländer.
              Den är väsentligt högre än i våra grannländer, som Danmark och
              Norge. Det här är inte bara en ekonomisk fråga. De som är arbetslösa
              den miljon som ställs utanför förvägras också rätten att känna
              den stolthet som följer av egen försörjning. De människorna den
              miljon som ställs utanför får inte känna sig behövda av arbetskamrater.
              Den miljon som står utanför får inte del av den utveckling som
              det innebär att vara en del av ett arbetslag och att ha en arbetsplats.
            </seg>
          </u>
          <u xml:id="i-5a3aaafe9767e1b6-4" prev="i-5a3aaafe9767e1b6-1" who="Q182050">
            <seg xml:id="i-9MpDLpAJBnrdKs6qaBnNPH">
              Sverige har en jobbskuld som ska saneras, men det är inte den
              enda skulden. Vi har också en rättviseskuld. Massarbetslöshet
              drabbar inte blint. Det är väsentligt fler kvinnor än män som
              står utanför arbetsmarknaden. Vi har bland de högsta siffrorna
              för ungdomsarbetslöshet bland de industrialiserade länderna. Det
              är väldigt många invandrare och nyanlända till Sverige som har
              svårt att komma in på arbetsmarknaden. Vi har stora regionala
              skillnader, och vissa regioner drabbas hårdare än andra.
            </seg>
          </u>
          <u xml:id="i-5a3aaafe9767e1b6-5" prev="i-5a3aaafe9767e1b6-1" who="Q182050">
            <seg xml:id="i-PCceDE4r2aMjEFKeanptKD">
              Rättviseskulden och jobbskulden hänger ihop. Det är utanförskapet
              som driver upp skillnaderna mellan människor. Det är utanförskapet
              som drar isär samhället. De grupper som står utanför arbetsmarknaden,
              inte minst ensamstående kvinnor, ungdomar och invandrare, har
              också sämre tillgång till välfärdsresurser och kunskapsresurser
              än dem som är på arbetsmarknaden. Det är därför en politik som
              pressar tillbaka arbetslösheten, som ökar sysselsättningen och
              som skapar förutsättningar för fler jobb i växande företag också
              är en politik som ökar rättvisan och minskar skillnaderna.
            </seg>
          </u>
          <u xml:id="i-5a3aaafe9767e1b6-6" prev="i-5a3aaafe9767e1b6-1" who="Q182050">
            <seg xml:id="i-8kCU1xTrZhVuwH12goALuU">
              Sverige har också en välfärdsskuld. Vi betalar förhållandevis
              höga skatter i Sverige. Det kommer vi att göra även efter ett
              långt borgerligt regeringsinnehav, därför att vi vill gemensamt
              finansiera en god välfärd för alla våra medborgare. Men något
              vi inte ska betala för, som vi i dag betalar stora belopp för,
              är utanförskapet. Att människor är arbetslösa, förtidspensionerade
              eller befinner sig i sjukfrånvaro betyder att vi tränger undan
              resurser som kunde ha använts till att säkra kvaliteten i skolan,
              kunskaper för alla, god sjukvård och en bra äldreomsorg. Ska vi
              sätta Sverige i arbete och återupprätta arbetslinjen så börjar
              vi också beta av rättviseskulden och välfärdsskulden. Det är den
              här regeringens uppgift, och det är det som är kärnan i den budget
              vi har presenterat.
            </seg>
          </u>
          <u xml:id="i-5a3aaafe9767e1b6-7" prev="i-5a3aaafe9767e1b6-1" who="Q182050">
            <seg xml:id="i-LgfAwkYtrLw3YuSUn7EZrk">
              Vårt program vilar på tre ben. Det är ett jobbprogram, ett program
              för starka offentliga finanser och ett program med en satsning
              på välfärden. Låt mig börja med jobben.
            </seg>
          </u>
          <u xml:id="i-5a3aaafe9767e1b6-8" prev="i-5a3aaafe9767e1b6-1" who="Q182050">
            <seg xml:id="i-BzRcdmqbG3Cqk4d76WKiUW">
              Vårt jobbprogram är brett. Det måste löna sig att arbeta. Därför
              går vi fram med ett arbetsavdrag som redan 2007 innebär att för
              dem som arbetar heltid sänks skatterna med någonstans mellan 500
              kr och 1 000 kr. Vi vill gå vidare. Vi vill uppfylla det löfte
              vi hade i valrörelsen om att de flesta löntagare ska få sänkt
              skatt med 1 000 kr. Därför vill vi genomföra ett andra steg, och
              kanske också fler, i en skattereform. Men det måste ske i den
              takt ekonomin tillåter och finansiering kan säkras. Regeringens
              bedömning är att det andra steget i inkomstskattereformen kan
              tas 2008, men det är då beroende av finansiering och det ekonomiska
              läget.
            </seg>
          </u>
          <u xml:id="i-5a3aaafe9767e1b6-9" prev="i-5a3aaafe9767e1b6-1" who="Q182050">
            <seg xml:id="i-E1RnA59QNCy7oAZxbnnVqU">
              Vi vill också säkerställa att arbetslöshetsförsäkringen är en
              omställningsförsäkring. En kärnpunkt i vår politik är att återupprätta
              arbetslinjen. Därför lägger vi fram en del tuffa förslag. Precis
              som under saneringen av statsfinanserna kommer det att krävas
              tuffa beslut. Det blir något lägre ersättning i a-kassan. Det
              sker en avtrappning i takt med att arbetslöshetsperioderna blir
              längre. Men det är nödvändigt om vi ska pressa tillbaka massarbetslöshet
              och återupprätta full sysselsättning.
            </seg>
          </u>
          <u xml:id="i-5a3aaafe9767e1b6-10" prev="i-5a3aaafe9767e1b6-1" who="Q182050">
            <seg xml:id="i-5nkTzCcmHZrTRH4gjpzawh">
              Vår politik handlar också om att det måste bli enklare att anställa.
              Vi vill sänka arbetsgivaravgifterna, framför allt för dem som
              står längst ifrån arbetsmarknaden. Genom nystartsjobb sänks arbetsgivaravgifterna
              för dem som varit sjukskrivna, dem som varit arbetslösa och dem
              som varit förtidspensionerade under lång tid. Vi sänker också
              arbetsgivaravgifterna för ungdomar, för äldre och för invandrare
              och nyanlända till Sverige grupper som får nya vägar tillbaka
              till arbete.
            </seg>
          </u>
          <u xml:id="i-5a3aaafe9767e1b6-11" prev="i-5a3aaafe9767e1b6-1" who="Q182050">
            <seg xml:id="i-3jTT7yttuH2vgMHJVAWue6">
              Vi reformerar också arbetsmarknadspolitiken. Det blir enklare
              att anställa när arbetsförmedlingen fungerar bättre. Det blir
              färre åtgärder och mindre programvolymer. Därmed kan arbetsförmedlarna
              fokusera på det som är deras kärnuppgift, nämligen att förmedla
              arbeten. Vi vill också reformera Ams strukturer. Byråkratiska
              gränser ska inte stå i vägen för jobbpolitiken.
            </seg>
          </u>
          <u xml:id="i-5a3aaafe9767e1b6-12" prev="i-5a3aaafe9767e1b6-1" who="Q182050">
            <seg xml:id="i-3xGsYiQiLMaviNwRKBsjRh">
              Men vår politik handlar också om att det ska bli fler som vill
              bli företagare och att fler företag vill växa. Sverige har ett
              bra företagsklimat, men vi har ett dåligt klimat för små företag
              som växer snabbt, och det måste vi komma till rätta med. Därför
              vill vi sänka förmögenhetsskatten, förbättra 3:12-reglerna och
              minska regelkrånglet. Vi vill göra en stor satsning på kvinnors
              företagande och tillför också resurser till Almi. Vi avskaffar
              medfinansiering i sjukförsäkringen, och vi inför avdragsrätt för
              hushållstjänster. Det här är viktiga åtgärder som gör att Sveriges
              företagare kan känna att de har en regering som tror på dem och
              att de har en regering som tror att fler jobb kan komma i små
              och växande företag.
            </seg>
          </u>
          <u xml:id="i-5a3aaafe9767e1b6-13" prev="i-5a3aaafe9767e1b6-1" who="Q182050">
            <seg xml:id="i-22G4SNHaoRXEtxxQB9wpK9">
              Låt mig ge några argument om varför regeringens program kommer
              att innebära betydelsefulla steg mot full sysselsättning. Vårt
              program bidrar till både att fler vill arbeta och att fler vill
              anställa. Genom att åtgärderna matchar och går i varandra förstärks
              effekten. Vårt program har störst effekt för dem som befinner
              sig i utanförskap och återvänder till arbetsmarknaden. Vi vet
              att skattesänkningar ofta spelar störst roll för dem som har minst.
              Det är därför profilen på jobbavdraget är så tydligt inriktad
              på att öka sysselsättningen. Alliansens program är också fullt
              finansierat. Det är inte tillfälligt, och det stärker den långsiktiga
              produktionsförmågan. Därför kommer det också att påverka hushållen
              mer.
            </seg>
          </u>
          <u xml:id="i-5a3aaafe9767e1b6-14" prev="i-5a3aaafe9767e1b6-1" who="Q182050">
            <seg xml:id="i-8HhTX2R3f5gNZAPkaS6gRb">
              Tittar man då på effekten av regeringens politik jämfört med
              vårpropositionen så blir det något högre tillväxt både 2007 och
              2008 3,3 % jämfört med 3 % och 3,1 % jämfört med 2,8 %. Den reguljära
              sysselsättningen stiger påtagligt, och den totala arbetslösheten
              blir tydligt lägre mot slutet av mandatperioden.
            </seg>
          </u>
          <u xml:id="i-5a3aaafe9767e1b6-15" prev="i-5a3aaafe9767e1b6-1" who="Q182050">
            <seg xml:id="i-LXewA2jFNJmnepNmszYexN">
              Några saker händer emellertid inte. Timlönerna förväntas öka
              med 3,7 % både 2007 och 2008. Det blir alltså inte några sänkta
              löner. Inte heller kommer inkomstspridningen eller klyftorna i
              samhället att öka. När vi har räknat på den Ginikoefficient som
              Göran Persson så noggrant framhöll i valrörelsen visar det sig
              att förändringarna ligger inom felmarginalen. Det blir inte sänkta
              löner, och det blir inte ökade skillnader.
            </seg>
          </u>
          <u xml:id="i-5a3aaafe9767e1b6-16" prev="i-5a3aaafe9767e1b6-1" who="Q182050">
            <seg xml:id="i-A9YRCqQ3QHbcFfh6X6GAb4">
              För oss är det viktigt att föra en stram finanspolitik. Det är
              det andra benet i vårt program. Överskotten kommer att motsvara
              2,3 %, 2,6 % och 3,1 % åren 20072009. Det strukturella sparandet,
              alltså sparande justerat för variationer i konjunkturen, blir
              till och med något starkare och landar på i genomsnitt 2,7 %.
            </seg>
          </u>
          <u xml:id="i-5a3aaafe9767e1b6-17" prev="i-5a3aaafe9767e1b6-1" who="Q182050">
            <seg xml:id="i-HoLbzQJj51pRduohZyUrHS">
              Vi sätter nu utgiftstak för 2007 och 2008, och de sätts 10 miljarder
              lägre än vad som tidigare aviserats. Vi presenterar också en beräkning
              av ett utgiftstak för 2009. Regeringen avser att i vårpropositionen
              återkomma med ett förslag till utgiftstak som ligger nära det
              som har beräknats. Därmed deklarerar vi också tydligt att det
              är vår avsikt att de reformer som kommer att tillföras ska finansieras
              inom ramen för utgiftstaket och genom åtgärder som också stärker
              budgeten.
            </seg>
          </u>
          <u xml:id="i-5a3aaafe9767e1b6-18" prev="i-5a3aaafe9767e1b6-1" who="Q182050">
            <seg xml:id="i-XnKtNUJQ9eLRcv3Y4nX7v3">
              En stram finanspolitik är nödvändig. Det är inte rimligt att
              vi beviljar oss förmåner och skickar räkningen till nästa generation.
              Det är viktigt att vi nu, när konjunkturen är stark, sparar i
              ladorna. Vi ser att världskonjunkturen bromsar in och avmattas
              på ett balanserat sätt, men det kan vi inte vara säkra på. Då
              ska vi ha en säkerhetsmarginal. Det är nödvändigt att vi nu betalar
              på skulderna. Prognoserna visar att våra nettotillgångar i den
              offentliga sektorn ökar från 15 % till 20 % under perioden. Det
              är nödvändigt för att klara utmaningen från en åldrande befolkning.
            </seg>
          </u>
          <u xml:id="i-5a3aaafe9767e1b6-19" prev="i-5a3aaafe9767e1b6-1" who="Q182050">
            <seg xml:id="i-ANHGsssycjJB1xwMTmgpYd">
              En politik för starkare finanser är nödvändig men förutsätter
              också en del tuffa beslut. Det handlar om att vi kommer att få
              höja tobaksskatten. Ett paket cigaretter blir ungefär 4 kr dyrare,
              likaså blir en dosa snus ungefär 4 kr dyrare.
            </seg>
          </u>
          <u xml:id="i-5a3aaafe9767e1b6-20" prev="i-5a3aaafe9767e1b6-1" who="Q182050">
            <seg xml:id="i-GgwrigfmMF6BMEKM7HLz8V">
              Det handlar också om att vi får försämra avdragen för övriga
              utgifter. Det förenklar för Skatteverket, och vi vet från studier
              att 90 % av de avdragen tidigare visat sig vara felaktiga.
            </seg>
          </u>
          <u xml:id="i-5a3aaafe9767e1b6-21" prev="i-5a3aaafe9767e1b6-1" who="Q182050">
            <seg xml:id="i-T4Kak7R6YKse9L5CEfSyG8">
              Vi slopar även skattefriheten för hemdatorer. Värdet på förmånen
              sätts till 2 400 kr. Det är alltjämt förmånligt, och det är i
              dag svårt att förstå varför vi skulle subventionera konsumtionen
              av just datorer när de flesta svenskar redan är datoriserade.
            </seg>
          </u>
          <u xml:id="i-5a3aaafe9767e1b6-22" prev="i-5a3aaafe9767e1b6-1" who="Q182050">
            <seg xml:id="i-4Bvmmg2BUchVrRbFKsUFr4">
              Vidare inleder vi reformen av trafikförsäkringen. Vi kommer genom
              införandet av premieskatt att ta ett första steg mot en förbättrad
              trafiksäkerhet och mot att lyfta över kostnaderna för trafikskadorna
              på trafikförsäkringen.
            </seg>
          </u>
          <u xml:id="i-5a3aaafe9767e1b6-23" prev="i-5a3aaafe9767e1b6-1" who="Q182050">
            <seg xml:id="i-X9aomStat32sSS42Lh6dY9">
              Det här är tuffa beslut, men det är lika bra att nämna dem, för
              om man ska upprätthålla starka statsfinanser, starka offentliga
              finanser, måste man också våga ta de tuffa besluten. Och när skattesänkningen
              blivit något större är det nödvändigt att ta in lite mer på skattesidan
              så att vi klarar en ansvarsfull finansiering.
            </seg>
          </u>
          <u xml:id="i-5a3aaafe9767e1b6-24" prev="i-5a3aaafe9767e1b6-1" who="Q182050">
            <seg xml:id="i-6NAn4HQCsX2BZUAWaQbxQ8">
              Den tredje punkten i Allians för Sveriges program handlar om
              välfärden. Vi kan i dag presentera ett första steg för att börja
              ta oss tillbaka och beta av den välfärdsskuld vi har i Sverige.
            </seg>
          </u>
          <u xml:id="i-5a3aaafe9767e1b6-25" prev="i-5a3aaafe9767e1b6-1" who="Q182050">
            <seg xml:id="i-PfJCWsVn2BYBfztmWykBSd">
              I skolan handlar det om att sätta kunskaperna främst ett nytt
              betygssystem, bättre utbildade lärare och bättre uppföljning.
            </seg>
          </u>
          <u xml:id="i-5a3aaafe9767e1b6-26" prev="i-5a3aaafe9767e1b6-1" who="Q182050">
            <seg xml:id="i-7Gdxu8WTHGzogY53DwZgwa">
              Det handlar om en bred satsning på vården, en verklig vårdgaranti,
              satsningar på psykiatri samt ett första steg mot en tandvårdsreform.
              I omsorgen om de äldre kan vi inleda arbetet med att erbjuda fritt
              val men också att ta några steg på vägen mot en verklig värdighetsgaranti.
            </seg>
          </u>
          <u xml:id="i-5a3aaafe9767e1b6-27" prev="i-5a3aaafe9767e1b6-1" who="Q182050">
            <seg xml:id="i-7NMiCNhzS85fmHoVjrKxbV">
              I rättsväsendet handlar det om en stor satsning på polisen för
              att alla svenskar i hela Sverige ska ha rätt att känna sig trygga.
            </seg>
          </u>
          <u xml:id="i-5a3aaafe9767e1b6-28" prev="i-5a3aaafe9767e1b6-1" who="Q182050">
            <seg xml:id="i-8JwucVTXVykVNgR9dorvVY">
              Jag kan också säga att jag är särskilt glad över att vi genomför
              en mycket stor jämställdhetssatsning. Resurserna till jämställdheten
              tiodubblas i denna budget, och det är en mycket betydelsefull
              framgång för vår regering.
            </seg>
          </u>
          <u xml:id="i-5a3aaafe9767e1b6-29" prev="i-5a3aaafe9767e1b6-1" who="Q182050">
            <seg xml:id="i-AzNAgGoYzm1BNngKRAgCdC">
              Vi har en lång väg för att återupprätta full sysselsättning,
              beta av jobbskulden, ta ned arbetslösheten. Det gör man inte i
              en budget. Men det måste göras. Det måste göras för att hela Sverige
              ska leva. Det behövs för att vi ska kunna skapa ett samhälle där
              alla känner sig behövda och där vi kan säkra god välfärd för alla.
              Det är en lång väg, och i budgetpropositionen tar vi ett första
              viktigt steg på väg mot full sysselsättning och till att bekämpa
              massarbetslösheten.
            </seg>
          </u>
          <u xml:id="i-5a3aaafe9767e1b6-30" prev="i-5a3aaafe9767e1b6-1" who="Q182050">
            <seg xml:id="i-M3LWEbMRS8LnWq76RhJnq8">
              Därför är det med glädje jag kan presentera denna budget för
              talmannen och riksdagen.
            </seg>
          </u>
          <note type="speaker" xml:id="i-DqG4vCw81xRrCv7SokYKoC">
            Anf. 2 PÄR NUDER (s):
          </note>
          <u xml:id="i-5a3aaafe9767e1b6-31" next="i-5a3aaafe9767e1b6-60" who="Q320842">
            <seg xml:id="i-8rbhQckbgxoyeip1G31SSd">
              Herr talman! Jag vill börja den här debatten med att hälsa Anders
              Borg välkommen. Att vara finansminister är ett stort ansvar och
              det är också ett stort privilegium. Med tanke på de senaste dagarnas
              händelser får vi se hur länge det nöjet varar.
            </seg>
          </u>
          <u xml:id="i-5a3aaafe9767e1b6-32" prev="i-5a3aaafe9767e1b6-31" who="Q320842">
            <seg xml:id="i-RiCUWYwtw8RTLPVVDtzjgP">
              Välkommen dessutom till politikens vardag. Politikens vardag
              är möten med människor, människor som kräver ansvar och rättvisa.
              Politikens vardag är fjärran från teoretiska seminarier, kalkyler
              och fotnoter. Politikens vardag är ideologiska prioriteringar
              och vägval.
            </seg>
          </u>
          <u xml:id="i-5a3aaafe9767e1b6-33" prev="i-5a3aaafe9767e1b6-31" who="Q320842">
            <seg xml:id="i-VnJSAW8C4ERkK7HTFbhqW4">
              Välkommen därför, Anders Borg, till att resa runt i Sverige och
              berätta varför din politik gör de arbetslösa fattigare samtidigt
              som miljonärerna blir rikare. Välkommen att möta de kroniskt sjuka
              som får sämre sjukersättning därför att du vill att det ska bli
              så. Välkommen att möta de 70 000 människor som nästa år inte får
              arbete, utbildning eller praktik utan i stället tvingas gå öppet
              arbetslösa till lägre ersättning därför att du vill att det ska
              vara så.
            </seg>
          </u>
          <u xml:id="i-5a3aaafe9767e1b6-34" prev="i-5a3aaafe9767e1b6-31" who="Q320842">
            <seg xml:id="i-S2heZ53XjKLQYLjDX3NBCq">
              Välkommen att möta dem som på nytt tvingas betala entréavgift
              för att besöka och ta del av vårt gemensamma kulturarv på de statliga
              museerna. Välkommen att berätta varför den öppna arbetslösheten
              nästa år måste öka till 261 000 personer med din politik. Välkommen
              att möta din ekonomiska politik i praktiken. Det är på riktigt
              nu. Det är dina prioriteringar och dina vägval som vi i dag debatterar.
            </seg>
          </u>
          <u xml:id="i-5a3aaafe9767e1b6-35" prev="i-5a3aaafe9767e1b6-31" who="Q320842">
            <seg xml:id="i-RP5WCwDVXFaKigXHBBhCpo">
              Moderaterna lovade före valet att alla skattesänkningar skulle
              finansieras. I sin första budget bryter Anders Borg det löftet.
              År 2007 sänker regeringen skatterna med 42 miljarder kronor varav
              6 miljarder kronor inte är finansierade. År 2008 sänker man skatterna
              med 49 miljarder kronor varav 14 miljarder inte är finansierade.
              Därtill använder man sig av dynamiska effekter om 2 miljarder
              kronor 2007 och 2 ½ miljard 2008. Sammantaget saknas det 24 miljarder
              kronor under 2007 och 2008 för att kunna leva upp till löftet
              som gavs före valet.
            </seg>
          </u>
          <u xml:id="i-5a3aaafe9767e1b6-36" prev="i-5a3aaafe9767e1b6-31" who="Q320842">
            <seg xml:id="i-5xkWPRGbks2MG5Zv7MMsSq">
              Detta, herr talman, är illavarslande, för den svenska ekonomin
              är välskött fram till nu. Sverige växer. Man får gå många år tillbaka
              för att finna en sådan skjuts i ekonomin som den just nu. Jobben
              ökar. Sedan augusti i fjol har sysselsättningen ökat med 93 000
              personer framför allt i tjänstesektorn. Arbetslösheten sjunker.
              Vilken definition man än använder minskar arbetslösheten. Enligt
              Ams var 4,2 % öppet arbetslösa i september.
            </seg>
          </u>
          <u xml:id="i-5a3aaafe9767e1b6-37" prev="i-5a3aaafe9767e1b6-31" who="Q320842">
            <seg xml:id="i-MBqpkRkeT7YnfEQXzVYaDR">
              Vi har fler företag. 45 000 nya företag startades förra året.
              Inflationen är låg. Köpkraften hos hushållen är god, och reallönerna
              har ökat tolv år i rad. Det lönar sig att arbeta i Sverige.
            </seg>
          </u>
          <u xml:id="i-5a3aaafe9767e1b6-38" prev="i-5a3aaafe9767e1b6-31" who="Q320842">
            <seg xml:id="i-P8hoPgGYxJuG8jq1SfzPv7">
              Vi har starka offentliga finanser. De offentliga överskotten
              uppgår i år till 2,8 % av bnp. Statsskuldens andel av samhällsekonomin
              minskar. Det är den här ekonomin som den borgerliga regeringen
              övertog, och det är mot den som dess resultat ska räknas.
            </seg>
          </u>
          <u xml:id="i-5a3aaafe9767e1b6-39" prev="i-5a3aaafe9767e1b6-31" who="Q320842">
            <seg xml:id="i-3TUaopcTsdrV91gFqc1aJV">
              Nu påstås i debatten att bordet inte är dukat. Jag måste fråga:
              Vad är egentligen poängen med att svartmåla, att försöka visa
              att den svenska ekonomin är sämre än den egentligen är? Ja, poängen
              är naturligtvis ideologisk och politisk, för det gäller att motivera
              besparingarna. Trots de goda tiderna ska nämligen svångremmen
              nu dras åt, men inte för alla. Naturligtvis inte för dem som har
              de högsta inkomsterna, och framför allt inte för dem som har stora
              förmögenheter. Inte heller för dem som har jobb, men väl för dem
              som saknar jobb. Trots att den svenska ekonomin i dag har bättre
              förutsättningar än på många år vill den moderatledda regeringen
              driva igenom kraftiga besparingar, besparingar som drabbar dem
              som har det allra svårast. Just det, de som är i utanförskap.
            </seg>
          </u>
          <u xml:id="i-5a3aaafe9767e1b6-40" prev="i-5a3aaafe9767e1b6-31" who="Q320842">
            <seg xml:id="i-KvfQg7Q6i5Cp7UeBeNVjiY">
              Skatterna ska sänkas med 40 miljarder kronor nästa år. Varför
              är det just de arbetslösa som ska betala notan? Det finns en tanke
              bakom detta som regeringen inte vågar tala högt om.
            </seg>
          </u>
          <u xml:id="i-5a3aaafe9767e1b6-41" prev="i-5a3aaafe9767e1b6-31" who="Q320842">
            <seg xml:id="i-BffDXLLtx99nsXVsjLkBXR">
              Genom att man sänker ersättningsnivån i a-kassan tvingas de arbetslösa
              enligt a-kassans regler att ta ett anvisat arbete med lägre lön.
              Låt mig ta ett konkret exempel.
            </seg>
          </u>
          <u xml:id="i-5a3aaafe9767e1b6-42" prev="i-5a3aaafe9767e1b6-31" who="Q320842">
            <seg xml:id="i-KDy2iu5XcMvFN5rUqRbcXA">
              En heltidsarbetande undersköterska tjänar med tillägg av OB-ersättning
              ca 20 000 kr i månaden. Efter 300 dagars arbetslöshet kommer hon
              att ha en a-kassa om 13 000 kr i månaden. Enligt reglerna måste
              hon vara beredd att ta ett anvisat arbete med en lön som ligger
              10 % under a-kassan, det vill säga 11 700 kr före skatt. Annars
              riskerar hon att bli avstängd från a-kassan. Hennes nya lön kommer
              med andra ord att vara drygt hälften så hög som den lön hon hade
              innan hon blev arbetslös. Hälften kvar har fått en ny innebörd
              i Anders Borgs Sverige.
            </seg>
          </u>
          <u xml:id="i-5a3aaafe9767e1b6-43" prev="i-5a3aaafe9767e1b6-31" who="Q320842">
            <seg xml:id="i-KSH7ZY5QvYgKA1ANhBJK4R">
              De nya moderaternas politik syftar till att man inte ska ha råd
              att vara arbetslös. De arbetslösa ska tvingas ut på en låglönearbetsmarknad
              där det kanske inte räcker med att ha ett jobb, utan man måste
              ha flera jobb för att få det hela att gå ihop.
            </seg>
          </u>
          <u xml:id="i-5a3aaafe9767e1b6-44" prev="i-5a3aaafe9767e1b6-31" who="Q320842">
            <seg xml:id="i-Upd2CWL8jFmsgtpKK49k2c">
              Vi är för kollektivavtal och avtalsenliga löner, säger de nya
              moderaterna. Säkert, men vilka löner? Vi är för arbetslinjen,
              säger de nya moderaterna. Man menar låglönearbetslinjen.
            </seg>
          </u>
          <u xml:id="i-5a3aaafe9767e1b6-45" prev="i-5a3aaafe9767e1b6-31" who="Q320842">
            <seg xml:id="i-M7DeLV3M4tksBY7TLoMNy5">
              Lägg till detta förslaget om att subventionera så kallade hushållsnära
              tjänster, så blir bilden komplett. Först, som alltid, vill man
              göra gigantiska skattesänkningar. Mest sänker man skatten för
              dem som har förmögenheter och stora villor i norra Storstockholm.
              Sedan sänker man ersättningen till de arbetslösa så att de blir
              tvungna att ta anvisade låglönejobb. Till sist gör man det billigare
              för dem som har råd att köpa låglönetjänster. Detta är tankegången.
            </seg>
          </u>
          <u xml:id="i-5a3aaafe9767e1b6-46" prev="i-5a3aaafe9767e1b6-31" who="Q320842">
            <seg xml:id="i-PNMyKewRaqaX8r4aBCEhkY">
              Här sluts cirkeln efter en minst sagt turbulent vecka med regeringen
              Reinfeldt. Barnflickorna i Djursholm och Täby ska bli fler. De
              ska ha låg lön. Samtidigt ska de som köper deras tjänster få sänkt
              inkomstskatt, sänkt fastighetsskatt och slopad förmögenhetsskatt.
              De rika blir rikare, och de fattiga blir fattigare.
            </seg>
          </u>
          <u xml:id="i-5a3aaafe9767e1b6-47" prev="i-5a3aaafe9767e1b6-31" who="Q320842">
            <seg xml:id="i-ELZkuimXYQbYJVrR7ySLEc">
              Nyliberalismen försvinner inte med Borelius och Stegö Chilò.
              Den finns kvar i politiken.
            </seg>
          </u>
          <u xml:id="i-5a3aaafe9767e1b6-48" prev="i-5a3aaafe9767e1b6-31" who="Q320842">
            <seg xml:id="i-7hShQW77fHAoWQeFvc7gfw">
              Denna politik inte bara ökar klyftorna och orättvisorna. Den
              stärker heller inte Sverige i en alltmer hårdnande internationell
              konkurrens. Fler städjobb, fler barnflickor eller, för den delen,
              fler poolvakter det är inte så ett litet, exportberoende land
              vinner framgång. Den enda möjligheten för Sverige att hävda sig
              är att vi i stället för in mer kunskap, mer utbildning, mer forskning,
              mer marknadsföring och mer design i alla de produkter och tjänster
              som vi ska exportera från Sverige.
            </seg>
          </u>
          <u xml:id="i-5a3aaafe9767e1b6-49" prev="i-5a3aaafe9767e1b6-31" who="Q320842">
            <seg xml:id="i-52bemzVZh4LSnk4VWVwqNv">
              Vi måste klättra högre upp inte ta steg nedåt på förädlingsstegen.
              Vad händer nu? Hem-pc-reformen, som har bidragit till Sveriges
              ställning som ledande IT-nation, kommer att avskaffas. I stället
              ska barnflickor, städhjälp, skönhetssalonger och frisörer skattesubventioneras.
              Utbyggnaden av högskolan stoppas. Vuxenutbildningen skärs ned.
              Studiestödet till vuxenstuderande försämras. Forskningssatsningen
              för små och medelstora företag slopas. Investerings- och exportstöden
              minskas. Ökad orättvisa och försämrad konkurrenskraft blir den
              dubbla konsekvensen av de nya moderaternas ekonomiska politik.
            </seg>
          </u>
          <u xml:id="i-5a3aaafe9767e1b6-50" prev="i-5a3aaafe9767e1b6-31" who="Q320842">
            <seg xml:id="i-WTEHptAnU7DStRP8Ltb49C">
              Herr talman! Den svenska modellen bygger på insikten om att en
              hållbar kompromiss är bättre än stenhård konfrontation på arbetsmarknaden.
              Därför har arbete och kapital kunnat mötas på halva vägen var.
              För att kunna åstadkomma sådana kompromisser, som på en och samma
              gång skapar både konkurrenskraft och köpkraft, måste arbetsmarknadens
              parter vara någorlunda jämbördiga. Starka arbetsgivare kräver
              starka fackliga organisationer och vice versa.
            </seg>
          </u>
          <u xml:id="i-5a3aaafe9767e1b6-51" prev="i-5a3aaafe9767e1b6-31" who="Q320842">
            <seg xml:id="i-7srpXfLd2K8xRhrrhPLmnt">
              Vi har en hög grad av anslutning till de fackliga organisationerna
              i Sverige. Det är kanske världens högsta. Facket representerar
              mycket stora delar av den arbetande befolkningen. Det leder till
              helhetssyn och samhällsansvar och till en lönebildning i samklang
              med vad den internationella konkurrensen kräver. I Sverige ställer
              facket upp på nödvändiga och många gånger smärtsamma strukturomvandlingar.
            </seg>
          </u>
          <u xml:id="i-5a3aaafe9767e1b6-52" prev="i-5a3aaafe9767e1b6-31" who="Q320842">
            <seg xml:id="i-8abVrY2ey5KCaRsTLe4VpC">
              Förklaringen till svensk fackföreningsrörelses progressiva hållning
              ska sökas i våra generella trygghetssystem och i att det fackliga
              medlemskapet har betydelse för den enskildes trygghet. Just dessa
              båda saker de generella trygghetssystemen och utbytet av att man
              är medlem i facket vill de nya moderaterna försämra. Man föreslår
              sänkt a-kassa, skiljer a-kassan från det fackliga medlemskapet,
              sänker sjukersättningen, höjer medlemsavgiften till facket, avskaffar
              avdragsrätten för fackavgiften och låter arbetsgivare anlita enskilda
              med F-skattsedel för att på så sätt gå runt trygghetslagarna.
              Så ser de nya moderaternas systemskifte ut.
            </seg>
          </u>
          <u xml:id="i-5a3aaafe9767e1b6-53" prev="i-5a3aaafe9767e1b6-31" who="Q320842">
            <seg xml:id="i-3iaEHb7XfyPqgsfNPR9YBG">
              Efter den här operationen behöver inte de gamla moderaternas
              metod, att förändra arbetsrätten, användas. Det blir för dyrt
              att vara med i facket. A-kassan blir för dålig och sjukersättningen
              för låg. Det blir bäst att skaffa sig privat försäkring. Varför
              ska man då betala skatt? Det är lika bra att betala svart och
              strunta i tv-avgiften!
            </seg>
          </u>
          <u xml:id="i-5a3aaafe9767e1b6-54" prev="i-5a3aaafe9767e1b6-31" who="Q320842">
            <seg xml:id="i-7SWruavathtMvJA1KntjLT">
              Den här politiken är medveten och genomtänkt sedan lång tid tillbaka.
              Jag citerar: Att på ett rationellt och humant sätt nedmontera
              den generella välfärdspolitiken, i syfte att öka den allmänna
              välfärden, kommer att vara politikens och den politiska ingenjörskonstens
              viktigaste uppgifter åtminstone under de närmaste 34 decennierna.
              Arbetet kommer att kantas av misstag, bakslag och besvikelser,
              precis på samma sätt som det mödosamma arbetet med att bygga upp
              modellen, men det måste ske.
            </seg>
          </u>
          <u xml:id="i-5a3aaafe9767e1b6-55" prev="i-5a3aaafe9767e1b6-31" who="Q320842">
            <seg xml:id="i-RqpcbQA6Xh7WernzgWw42R">
              Man talar om att nedmontera den generella välfärdsmodellen och
              säger att det måste ske. Det var en rådgivare till dåvarande statsministern
              Carl Bildt som skrev detta. På den tiden kallade han sig Anders
              E. Borg. De nya moderaterna möter de gamla moderaterna i en och
              samma person.
            </seg>
          </u>
          <u xml:id="i-5a3aaafe9767e1b6-56" prev="i-5a3aaafe9767e1b6-31" who="Q320842">
            <seg xml:id="i-CEv4cziAUQo5ZajFVLfKMh">
              Herr talman! För att ett litet land ska kunna hävda sig i hård
              internationell konkurrens måste alla vara med och känna ansvar
              och trygghet. Vi har helt enkelt inte råd med att någon lämnas
              efter. Klyftor kostar, både i ekonomiska och mänskliga termer.
            </seg>
          </u>
          <u xml:id="i-5a3aaafe9767e1b6-57" prev="i-5a3aaafe9767e1b6-31" who="Q320842">
            <seg xml:id="i-3oP8W6Xhnd9U76njiK77m6">
              Vi som lever och bor i Sverige har lärt oss att det bara är trygga
              människor som vågar möta det enda vi med säkerhet vet om framtiden,
              nämligen att det blir annorlunda. Det är bara trygga människor
              som vågar ta språnget in i det okända, som vågar spränga nya gränser,
              som vågar byta jobb och flytta, som vågar ta lån och köpa nytt
              hus och som mitt i livet vågar börja studera och starta om.
            </seg>
          </u>
          <u xml:id="i-5a3aaafe9767e1b6-58" prev="i-5a3aaafe9767e1b6-31" who="Q320842">
            <seg xml:id="i-2T1DuejHGuzd8oinKgouJk">
              Vi har i vårt land visat att trygghet går hand i hand med konkurrenskraft.
              Konkurrenskraft är trygghetens förutsättning. Och trygghet är
              en nödvändighet för konkurrenskraft. Men visst, allt är inte bra
              i Sverige, långt därifrån. Och alla har det inte bra i vårt land.
            </seg>
          </u>
          <u xml:id="i-5a3aaafe9767e1b6-59" prev="i-5a3aaafe9767e1b6-31" who="Q320842">
            <seg xml:id="i-4v6fRSZdaZj74iyVdgSvUx">
              Vi socialdemokrater tar vårt ansvar för det vi har gjort och
              det vi inte har gjort. Vi kommer noga att rannsaka vårt ansvar
              och våra gärningar. Men en sak är jag helt säker på: Socialdemokratins
              eftervalsdebatt kommer inte att landa i slutsatsen att Sverige
              behöver mer otrygghet och mer ojämlikhet. Tvärtom. Just för att
              Sverige ska kunna fortsätta att vara ett land i framkant i globaliseringens
              tuffa tidevarv krävs sammanhållning och utjämning, trygghet och
              solidaritet inte motsatsen.
            </seg>
          </u>
          <u xml:id="i-5a3aaafe9767e1b6-60" prev="i-5a3aaafe9767e1b6-31" who="Q320842">
            <seg xml:id="i-QTwg3YLFinraHYYBvwqmkh">
              Herr talman! Vi kommer att ta strid mot den nyliberala politik
              för ökad arbetslöshet och ojämlikhet som den moderatledda regeringen
              i dag har presenterat.
            </seg>
          </u>
          <note type="speaker" xml:id="i-Mr9GJqyUMQCtW9onEjtFJf">
            Anf. 3 ROGER TIEFENSEE (c):
          </note>
          <u xml:id="i-5a3aaafe9767e1b6-61" next="i-5a3aaafe9767e1b6-76" who="Q6210672">
            <seg xml:id="i-4jKiiLeQcvFjknNo1MVdjR">
              Herr talman, ledamöter, åhörare, publik hemma vid tv-apparaterna
              och radiolyssnare! Vi gick till val på jobben. Vi vann valet på
              jobben. Nu levererar vi den första budgeten för fler jobb, och
              inte bara det. Centerpartiet gick till val för fler jobb, förnyad
              välfärd och god miljö. Vi bevisar i dag för väljarna att vi kan
              leverera på alla de punkterna.
            </seg>
          </u>
          <u xml:id="i-5a3aaafe9767e1b6-62" prev="i-5a3aaafe9767e1b6-61" who="Q6210672">
            <seg xml:id="i-6L8epnvANLoaPJpXTFtuLX">
              Allians för Sverige bildades för två år sedan hemma hos Maud
              i Högfors. Det har varit två år av förberedelsearbete och samarbete.
              I dag kan vi se att det ger resultat. Samarbete lönar sig. Det
              är en viktig lärdom som jag delar med till er som sitter i opposition
              i dag.
            </seg>
          </u>
          <u xml:id="i-5a3aaafe9767e1b6-63" prev="i-5a3aaafe9767e1b6-61" who="Q6210672">
            <seg xml:id="i-Y51hHCQzUrE7rDcJqGTSGJ">
              Herr talman! Socialdemokraterna säger att vi kommer till ett
              dukat bord. Det är ett påstående som är oförskämt mot alla dem
              som lever i utanförskap. Men det är också lögnaktigt, eftersom
              Finansdepartementet i de budgetunderlag som fanns när vi tog över
              inte hade skuggat in Socialdemokraternas vallöften. Ni hörde rätt.
              Pär Nuder hade dukat för en springnota!
            </seg>
          </u>
          <u xml:id="i-5a3aaafe9767e1b6-64" prev="i-5a3aaafe9767e1b6-61" who="Q6210672">
            <seg xml:id="i-Vqd65wrdiKYsd7ouhjiYLL">
              Socialdemokratin verkar leva i tron att saker blir uträttade
              bara man talar om dem. I valrörelsen fick vi höra att jobben skulle
              komma automatiskt utan att man behövde göra något. Det fick mig
              att tänka på den klassiska sagan efter bröderna Grimm, Bord duka
              dig , där ett magiskt bord skulle duka sig med mat och vin så
              fort man sade just: Bord duka dig!
            </seg>
          </u>
          <u xml:id="i-5a3aaafe9767e1b6-65" prev="i-5a3aaafe9767e1b6-61" who="Q6210672">
            <seg xml:id="i-Wo1448CNhxtr3RbFqF57pc">
              Valet gav ett tydligt utslag. Jobben var den viktigaste frågan,
              och svenska folket trodde inte längre på Socialdemokraternas sagor.
              Det är inte så konstigt. Lever man själv i utanförskap eller känner
              någon som är arbetslös känner man inte igen sig när en finansminister
              säger att vi lever bra nära den bästa av världar.
            </seg>
          </u>
          <u xml:id="i-5a3aaafe9767e1b6-66" prev="i-5a3aaafe9767e1b6-61" who="Q6210672">
            <seg xml:id="i-7ThhKN9NADE88yMts34Uj4">
              Det är därför vi lägger fram den här budgeten, herr talman. Namnet
              Fler i arbete, mer att dela på kunde inte vara mer passande. Den
              nya majoriteten i Sveriges riksdag vägrar att acceptera att över
              en miljon människor står utanför ordinarie arbetsmarknad. Därför
              kommer vi att göra allt som står i vår makt för att vända utvecklingen.
              Den ambitionen återspeglas i alla förslag som presenterats i dag.
            </seg>
          </u>
          <u xml:id="i-5a3aaafe9767e1b6-67" prev="i-5a3aaafe9767e1b6-61" who="Q6210672">
            <seg xml:id="i-RiqFkswhHFiWvqk9YkR9FN">
              Finansdepartementet hävdar att de aldrig någonsin har föreslagit
              så stora strukturella förändringar i en budget. Den ekonomiska
              politiken har helt enkelt fått en ny inriktning. Vi går från en
              passiv näringspolitik som i stor utsträckning handlat om arbetsmarknadsåtgärder
              och prat till en aktiv strukturpolitik. Det är en politik för
              att klara en internationell konkurrens samtidigt som vårt samlade
              välstånd kan bli bättre.
            </seg>
          </u>
          <u xml:id="i-5a3aaafe9767e1b6-68" prev="i-5a3aaafe9767e1b6-61" who="Q6210672">
            <seg xml:id="i-7CvYbokh7uhMcH4jCMrHWS">
              Herr talman! Vi har en ambition att Sverige ska bli ett av världens
              bästa länder att starta och driva företag i. Att starta företag
              ska inte bara vara något förunnat en liten krets. Det ska vara
              en självklarhet för unga och gamla, för kvinnor och män, för alla
              oavsett etnisk bakgrund.
            </seg>
          </u>
          <u xml:id="i-5a3aaafe9767e1b6-69" prev="i-5a3aaafe9767e1b6-61" who="Q6210672">
            <seg xml:id="i-FNoaPi8jpS8y7112ztxFJ2">
              Som centerpartist understryker jag gärna att fler nya och växande
              företag är en förutsättning för att vi ska klara framtidens sysselsättning
              och välfärd och för att alla de människor som i dag står utanför
              arbetsmarknaden ska få chansen att komma in. Detta gäller framför
              allt unga människor och människor med utländsk bakgrund, som i
              dag har ett extra stort utanförskap.
            </seg>
          </u>
          <u xml:id="i-5a3aaafe9767e1b6-70" prev="i-5a3aaafe9767e1b6-61" who="Q6210672">
            <seg xml:id="i-3DyxJtRZnzxKRMoPkQNzwZ">
              Regeringen lägger därför fram förslag som gör det mer lönsamt
              att anställa, förbättrar företagens kapitalförsörjning och minskar
              företagens administrativa kostnader genom att komma till rätta
              med regelkrångel och byråkrati. Låt mig ta några exempel.
            </seg>
          </u>
          <u xml:id="i-5a3aaafe9767e1b6-71" prev="i-5a3aaafe9767e1b6-61" who="Q6210672">
            <seg xml:id="i-FTmXDeS3xPwtGsytUufny1">
              Vi underlättar för unga att komma in på arbetsmarkanden genom
              sänkta arbetsgivaravgifter. Vi inför avdragsrätt för köp av hushållstjänster.
              Vi reformerar reglerna för fåmansbolag, de så kallade 3:12-reglerna.
              Vi avskaffar förmögenhetsskatten under mandatperioden. Arbetsgivarnas
              sjuklöneansvar efter andra sjuklöneveckan avskaffas. Vi gör det
              lättare att få F-skattsedel. Vi gör det möjligt att skjuta upp
              en reavinst om man återinvesterar den. Vi inför ett riskkapitalavdrag.
              Vi förändrar reglerna om förmånsrätten så att det blir lättare
              för företag att få banklån. Det är inte minst viktigt för företag
              som verkar på landsbygden.
            </seg>
          </u>
          <u xml:id="i-5a3aaafe9767e1b6-72" prev="i-5a3aaafe9767e1b6-61" who="Q6210672">
            <seg xml:id="i-VGyJfbHULTcen5HJS8KRYn">
              Herr talman! I Sverige driver färre kvinnor än män företag. Dessutom
              är kvinnors andel av det samlade företagskapitalet betydligt mindre
              än männens. Ökad jämställdhet är viktigt både för att öka Sveriges
              konkurrenskraft och för att vi ska få starkare ekonomi. Kvinnor
              som företagare är helt enkelt en outnyttjad tillgång. Om fler
              kvinnor startade och drev företag skulle Sverige få en starkare
              ekonomisk utveckling. Förutom de övriga satsningarna på jobb och
              företagande föreslår vi därför särskilda satsningar på affärsrådgivning
              för kvinnors företagande och forskning kring kvinnors företagande.
            </seg>
          </u>
          <u xml:id="i-5a3aaafe9767e1b6-73" prev="i-5a3aaafe9767e1b6-61" who="Q6210672">
            <seg xml:id="i-3VAjM2DgCffQwwZQ22Sjvz">
              Herr talman! Miljö är ett prioriterat område för den nya regeringen.
              Vi har ett stort ansvar att lämna över en värld till våra barn
              och barnbarn där luften går att andas och där vattnet både går
              att dricka och bada i. Regeringens miljöpolitik tar sin utgångspunkt
              i de globala miljöutmaningarna och klimatförändringarna. Miljökvalitetsmålen
              som riksdagen beslutet om ligger fast. Men regeringen kommer att
              fortsätta att utveckla miljömålen, exempelvis genom att ta fram
              klimatmål på medellång och lång sikt.
            </seg>
          </u>
          <u xml:id="i-5a3aaafe9767e1b6-74" prev="i-5a3aaafe9767e1b6-61" who="Q6210672">
            <seg xml:id="i-7ZAQyw2q3VLbBMkpfscv1P">
              Samarbete både i Sverige och internationellt är viktigt för att
              möta miljöutmaningarna. Kyotoprotokollet måste få en fortsättning.
              EU har en viktig roll när vi ska skapa energisystem som minskar
              koldioxidutsläppen och hejdar växthuseffekten. Regeringen vill
              att systemet med utsläppsrätter utökas både vad gäller omfattning
              och ämnen. Vi anser också att Sverige ska verka för att fler länder
              omfattas av systemet.
            </seg>
          </u>
          <u xml:id="i-5a3aaafe9767e1b6-75" prev="i-5a3aaafe9767e1b6-61" who="Q6210672">
            <seg xml:id="i-CyaR99yiLu4XS6X3EtLDde">
              Herr talman! Situationen i Östersjön och Västerhavet är mycket
              bekymmersam. Övergödning, hårt fisketryck och utsläpp av miljögifter
              har redan fått stora konsekvenser. Regeringen kommer därför att
              prioritera havsmiljöarbetet och utarbeta en nationell havsmiljöstrategi
              för Östersjön och Västerhavet. Vi i Centerpartiet kommer tillsammans
              med våra regeringskolleger att ge miljöpolitiken ett nytt perspektiv.
              Miljöutmaningarna ska bli en ekonomisk hävstång. Grön teknik och
              gröna råvaror kommer att efterfrågas vid omställning av energi-
              och transportsystem. Det skapar inte bara affärsmöjligheter i
              jord- och skogsbruk. Behovet av teknik med minimal miljöpåverkan
              kommer att vara stort och ge växande möjligheter till ökad svensk
              export av miljöteknik.
            </seg>
          </u>
          <u xml:id="i-5a3aaafe9767e1b6-76" prev="i-5a3aaafe9767e1b6-61" who="Q6210672">
            <seg xml:id="i-5CxcL1L2T7PwDgbyysDtBx">
              Herr talman! Vi gick till val på att skapa förutsättningar för
              nya jobb, en förnyad välfärd och en bra miljö. Trots den korta
              tid som vår nya regering har haft på sig har regeringen levererat
              en bra start för att lösa de allvarliga problem vårt land står
              inför. Vi kommer att se till att människor kommer i arbete. Vi
              kommer att förstärka välfärden där det behövs som bäst. Vi kommer
              att prioritera miljöarbete så att våra barn och barnbarn också
              kan leva i en god miljö.
            </seg>
          </u>
          <note type="speaker" xml:id="i-K86cr3XooEc3D1bAa3yxZ9">
            Anf. 4 CHRISTER NYLANDER (fp):
          </note>
          <u xml:id="i-5a3aaafe9767e1b6-77" next="i-5a3aaafe9767e1b6-97" who="Q5109199">
            <seg xml:id="i-7e5PFEG6SdBNrefVE7vkJP">
              Herr talman! Jag ska börja med att hälsa Anders Borg välkommen
              som finansminister. Jag vill också passa på att hälsa Pär Nuder
              välkommen som oppositionspolitiker. Det är en roll som tycks passa
              mycket väl.
            </seg>
          </u>
          <u xml:id="i-5a3aaafe9767e1b6-78" prev="i-5a3aaafe9767e1b6-77" who="Q5109199">
            <seg xml:id="i-H5nVg2icT2YdVUnUMsdZpa">
              Nu ser ni väl till att vi får ordning på skolan? Så sade en kvinna
              till mig i förra veckan. Hon berättade om stora barngrupper, arbetsmiljön
              och utslitna lärare. Hon berättade om sitt, men sade ändå så mycket
              om läget i Sverige i dag.
            </seg>
          </u>
          <u xml:id="i-5a3aaafe9767e1b6-79" prev="i-5a3aaafe9767e1b6-77" who="Q5109199">
            <seg xml:id="i-Lb6KCDjfaV69db59faDYeP">
              Det finns väldigt många människor som har höga förväntningar
              på alliansen. Det måste sägas att det tar tid att göra någonting
              åt många av de problem som människor möter i sin vardag. Men i
              den här budgeten tas de första viktiga stegen åt rätt håll. Man
              kan se det på en lång rad områden.
            </seg>
          </u>
          <u xml:id="i-5a3aaafe9767e1b6-80" prev="i-5a3aaafe9767e1b6-77" who="Q5109199">
            <seg xml:id="i-H6saf56X8hgTmWxGggynVR">
              Den gamla regeringen hade inte kraft att göra någonting åt löneskillnaderna
              mellan kvinnor och män. Den nya regeringen inför en jämställdhetsbonus
              i föräldraförsäkringen, stimulerar kvinnors företagande och tar
              initiativ som ger traditionellt kvinnodominerade arbetsmarknader
              mer dynamik och mångfald.
            </seg>
          </u>
          <u xml:id="i-5a3aaafe9767e1b6-81" prev="i-5a3aaafe9767e1b6-77" who="Q5109199">
            <seg xml:id="i-LJCSAW8ZpuVT4qBSbW4Cvf">
              Den gamla regeringen såg inte utanförskapet och att alltfler
              människor fastnade i områden där man har dåliga skolresultat,
              hög arbetslöshet och utslagning. Den nya regeringen tar i denna
              budget flera kraftfulla steg. Det handlar framför allt om jobben
              och ökad kvalitet i skolan men också om språkkunskaper.
            </seg>
          </u>
          <u xml:id="i-5a3aaafe9767e1b6-82" prev="i-5a3aaafe9767e1b6-77" who="Q5109199">
            <seg xml:id="i-V8gSr61hTS6cCxQSBSaLBB">
              Den gamla regeringen sade att den höga arbetslösheten bland ungdomar
              inte var något problem. Den nya regeringen inför kraftfulla stimulansåtgärder
              för företag som anställer just ungdomar.
            </seg>
          </u>
          <u xml:id="i-5a3aaafe9767e1b6-83" prev="i-5a3aaafe9767e1b6-77" who="Q5109199">
            <seg xml:id="i-Ns5Qcpyjivr14JNHaCs1ni">
              Vi kommer att göra mer och behöva göra mer på dessa områden.
              Men nu tas de fösta stegen, och det är väldigt viktigt.
            </seg>
          </u>
          <u xml:id="i-5a3aaafe9767e1b6-84" prev="i-5a3aaafe9767e1b6-77" who="Q5109199">
            <seg xml:id="i-MTQnHGpFJ4k7GgXhYz23rs">
              Herr talman! Sverige står inför fyra stora utmaningar framöver.
              Obalansen på arbetsmarknaden är den första utmaningen. Alldeles
              för många står utanför. Vi måste få fart på jobben och öka sysselsättningen.
              Den demografiska utvecklingen där färre ska försörja fler är den
              andra stora utmaningen framöver. Globaliseringen är den tredje
              stora utmaningen. Alliansregeringens uppdrag är att rusta Sverige
              för att möta den hårdnande konkurrens vi möter i den internationella
              ekonomin. I detta arbete får naturligtvis den globaliseringskommission
              som Lars Leijonborg ska leda en avgörande roll. Det är i detta
              sammanhang också viktigt att notera att i budgeten nås enprocentsmålet
              för biståndet.
            </seg>
          </u>
          <u xml:id="i-5a3aaafe9767e1b6-85" prev="i-5a3aaafe9767e1b6-77" who="Q5109199">
            <seg xml:id="i-GpWoWLr2sKRipmMSLMKFw6">
              Jag tror att EU-debatten måste ta ny fart i Sverige, eftersom
              så mycket av det som måste göras för att klara den globala utmaningen
              för Sverige måste ske tillsammans med de andra länderna i EU.
            </seg>
          </u>
          <u xml:id="i-5a3aaafe9767e1b6-86" prev="i-5a3aaafe9767e1b6-77" who="Q5109199">
            <seg xml:id="i-PwZJizDnitWpTmeqQG5JYt">
              Det gäller inte minst den fjärde stora utmaningen de globala
              miljöhoten. Vi är så många som gläds över att vi har fått en varm
              och fin höst, men vi är säkert också en hel del som funderar på
              om detta bara är en slump eller om det är en början på någonting
              nytt en klimatförändring.
            </seg>
          </u>
          <u xml:id="i-5a3aaafe9767e1b6-87" prev="i-5a3aaafe9767e1b6-77" who="Q5109199">
            <seg xml:id="i-NDVzZ6mC4J9x4XM37uvtt5">
              För att Sverige ska vara lyckosamt i mötet med de här utmaningarna
              behövs en mer långsiktig och mer offensiv politik på en lång rad
              områden. Vi måste stärka utvecklingskraften i svensk ekonomi och
              vi måste, som Bertil Ohlin sade, värna de välståndsbildande krafterna.
              Det måste löna sig bättre att arbeta, att studera, att driva företag
              och att ta risker. Det är så man säkrar morgondagens jobb och
              välstånd.
            </seg>
          </u>
          <u xml:id="i-5a3aaafe9767e1b6-88" prev="i-5a3aaafe9767e1b6-77" who="Q5109199">
            <seg xml:id="i-TCAihUq7o5bPbN29W26sxf">
              Herr talman! Det här är framför allt en budget för fler jobb.
              Vi kombinerar en skattereform som gör det mer lönsamt att jobba
              med kraftfulla tag för fler företag som växer. Den inkomstskattereform
              som nu införs kommer att märkas i plånboken för de allra flesta
              för alla som har jobb. Tillsammans med andra åtgärder leder den
              också till ett ökat arbetskraftsutbud. Fler människor kommer att
              söka sig ut på arbetsmarknaden med den politik som nu förs. Det
              kommer inledningsvis att se ut som om arbetslösheten faktiskt
              ökar, men i själva verket blir den dolda arbetslösheten, som tidigare
              har varit gömd, nu tydlig och öppen.
            </seg>
          </u>
          <u xml:id="i-5a3aaafe9767e1b6-89" prev="i-5a3aaafe9767e1b6-77" who="Q5109199">
            <seg xml:id="i-XJ9YH2EamGXS8Zub49q8Q2">
              Det är därför viktigt att detta möts med åtgärder som också gör
              att fler efterfrågar jobb och att fler företag växer och nyanställer.
              När fler vill jobba måste det finnas fler företag som vill anställa.
              Regeringen föreslår nu också fler kraftfulla åtgärder för att
              underlätta för företagen. Det handlar om bättre regler för fåmansbolagen,
              det handlar om en sänkning av förmögenhetsskatten och det handlar
              om minskat regelkrångel och att arbetsgivarnas sjuklöneansvar
              avskaffas med mera.
            </seg>
          </u>
          <u xml:id="i-5a3aaafe9767e1b6-90" prev="i-5a3aaafe9767e1b6-77" who="Q5109199">
            <seg xml:id="i-VVJdMQA9owwpttUWc2pZ8A">
              Man ska erkänna att det är svårt att veta exakt hur detta slår
              och vilka effekter det får. Därför är det viktigt att regeringen
              visar stor öppenhet när det gäller att göra mer. Jag tror att
              mer kommer att behöva göras för att få fler företag att växa och
              för att möta det ökade arbetskraftsutbud som nu kommit att visa
              sig. Man får inte tveka inför att ta till större och kanske annorlunda
              åtgärder för att se till att fler människor verkligen får jobb
              och inte bara visar att de vill ha jobb.
            </seg>
          </u>
          <u xml:id="i-5a3aaafe9767e1b6-91" prev="i-5a3aaafe9767e1b6-77" who="Q5109199">
            <seg xml:id="i-28WPTSbMqPr1tMBRr5dN93">
              De nya jobben skapas i små och medelstora företag. Om man vill
              få fram dessa företag och få dem att växa så får man inte glömma
              de människor som finns bakom. Det är entreprenörer som har idéer
              och som har satsat sin tid men som också tar stora risker.
            </seg>
          </u>
          <u xml:id="i-5a3aaafe9767e1b6-92" prev="i-5a3aaafe9767e1b6-77" who="Q5109199">
            <seg xml:id="i-RXabq7Su9etcrg3No2SV8d">
              Herr talman! Sverige ska satsa på kunskap. Det är med en bra
              skola och satsningar på forskning som vi rustar det här landet
              för de globala utmaningarna. I Kina och Indien utbildas nu många
              yrkesarbetande och ingenjörer som är beredda att arbeta mycket
              för en betydligt lägre lön än vad vi är beredda att acceptera
              här i Sverige. Sveriges framtida välstånd avgörs därför av dagens
              utbildningspolitik. I denna budget görs därför en mycket tydlig
              satsning på kvalitet i skolan och forskningen. Den nya regeringen
              vet att lärarna är avgörande för skolans kvalitet. I budgeten
              finns resurser för fler lärare, men framför allt också resurser
              för att lärarna ska få fortbildning och vidareutbildning. Det
              är någonting som är avgörande och som har eftersatts under lång
              tid. Det ges också resurser till fler speciallärare som hjälper
              de barn som har extra behov i skolan.
            </seg>
          </u>
          <u xml:id="i-5a3aaafe9767e1b6-93" prev="i-5a3aaafe9767e1b6-77" who="Q5109199">
            <seg xml:id="i-8wp1k3Yik7x3JFziL3Li3X">
              Detta kompletteras framöver, under de kommande åren, med en satsning
              på tidiga betyg, en kraftsamling för att elever ska lära sig läsa,
              skriva och räkna tidigt, en kvalitetssatsning på förskolan, en
              ny gymnasiepolitik som bland annat innebär att lärlingsutbildningen
              införs på riktigt och att fokus på högskolepolitiken nu blir på
              kvalitet i stället för bara kvantitet.
            </seg>
          </u>
          <u xml:id="i-5a3aaafe9767e1b6-94" prev="i-5a3aaafe9767e1b6-77" who="Q5109199">
            <seg xml:id="i-Wv56bFMipixb7vb2fDLenT">
              Sverige får nu en skolpolitik som har tydligt fokus på kunskap.
              Det är viktigt både för den enskilde och för Sverige när vi ska
              möta de utmaningar som vi står inför. Vi ska konkurrera med kunskap
              och inte med låga löner.
            </seg>
          </u>
          <u xml:id="i-5a3aaafe9767e1b6-95" prev="i-5a3aaafe9767e1b6-77" who="Q5109199">
            <seg xml:id="i-EJBR1pj97Dm7JijChYUWXy">
              Sverige behöver också en mer offensiv forskningspolitik. Därför
              föreslår regeringen i denna budgetproposition och det är väldigt
              bra att de statliga anslagen till forskningen nu höjs med närmare
              1 miljard kronor.
            </seg>
          </u>
          <u xml:id="i-5a3aaafe9767e1b6-96" prev="i-5a3aaafe9767e1b6-77" who="Q5109199">
            <seg xml:id="i-5jjfqubaENXwBdysaETkqg">
              Jag tror att man också här måste vara beredd att göra mer. Det
              är satsning på forskning som kommer att göra att Sverige är framgångsrikt
              framöver. Jag tror också att det är viktigt att vi gör mer för
              att koppla samman forskning med entreprenörskap så att vi får
              flera spetskunskapsföretag i Sverige. Denna reform av kunskapspolitiken
              är central om Sverige ska klara det långsiktiga välståndet.
            </seg>
          </u>
          <u xml:id="i-5a3aaafe9767e1b6-97" prev="i-5a3aaafe9767e1b6-77" who="Q5109199">
            <seg xml:id="i-WDWFRZkFEErQud8PAsRUEk">
              Herr talman! Som jag inledde med att säga finns det stora förväntningar
              på alliansen. Valet gav ett tydligt mandat för allianspartierna
              att driva en politik för jobb, valfrihet och kunskap. Alliansregeringens
              trovärdighet står och faller med om vi lyckas lösa det här med
              att få fart på jobben och att bryta utanförskapet. Med den här
              budgeten tas de första stegen. Det är viktiga steg och det är
              bra steg, men jag är alldeles övertygad om att vi måste kunna
              göra mer. Och vi kommer att göra mer.
            </seg>
          </u>
          <note type="speaker" xml:id="i-Gt7o1XiGiex9gvMs398du3">
            Anf. 5 STEFAN ATTEFALL (kd):
          </note>
          <u xml:id="i-5a3aaafe9767e1b6-98" next="i-5a3aaafe9767e1b6-113" who="Q966884">
            <seg xml:id="i-HAUtUSA7Z5NA8N59fZ14Lp">
              Herr talman! Pär Nuder svartmålade verkligen den nya regeringens
              politik och skönmålade sin egen. När man lyssnar på Pär Nuder
              kan man inte undgå att tänka på hur det kommer sig, om nu politiken
              är så förträfflig, att över en miljon människor lever i utanförskap
              på toppen av en högkonjunktur. Och hur kommer det sig att väljarna
              röstade bort denna förträffliga politik i höstens val?
            </seg>
          </u>
          <u xml:id="i-5a3aaafe9767e1b6-99" prev="i-5a3aaafe9767e1b6-98" who="Q966884">
            <seg xml:id="i-V7ATeeYaiHCpbUaZv6UCsh">
              Den viktigaste uppgiften för den nya alliansregeringen är att
              snabbt minska utanförskapet på arbetsmarknaden. Det handlar som
              sagt om över en miljon människor som på olika sätt inte får delta
              fullt ut och inte får vara med i arbetslivet. Det här måste vi
              i politiken kraftsamla kring för att de här människorna ska få
              uppleva delaktighet i arbetslivet och känna att de kan försörja
              sig själva, att de kan ta makt över sitt eget liv och att de kan
              uppleva gemenskapen kring ett fikabord på jobbet.
            </seg>
          </u>
          <u xml:id="i-5a3aaafe9767e1b6-100" prev="i-5a3aaafe9767e1b6-98" who="Q966884">
            <seg xml:id="i-23ZrfqmuLQvSYbfNuXwXeT">
              Som nyvald ordförande för riksdagens finansutskott kommer jag
              att göra allt vad som på mig ankommer för att den här politiken
              ska kunna genomföras med kraft och konsekvens här i riksdagen.
            </seg>
          </u>
          <u xml:id="i-5a3aaafe9767e1b6-101" prev="i-5a3aaafe9767e1b6-98" who="Q966884">
            <seg xml:id="i-HvktF932mT6GYWACZqaad3">
              Finansministern har redogjort för viktiga delar i regeringens
              jobbpolitik. Låt mig lyfta fram en viktig åtgärd som jag tror
              har en oerhört viktig betydelse. Redan vid årsskiftet slopas arbetsgivarnas
              medfinansiering på 15 % av sjukpenningen för de anställda. Om
              man förstår hur en småföretagare, som har sitt lilla företag för
              ögonen, tänker och gör sin riskkalkyl så inser man hur tokigt
              den här medfinansieringen har slagit.
            </seg>
          </u>
          <u xml:id="i-5a3aaafe9767e1b6-102" prev="i-5a3aaafe9767e1b6-98" who="Q966884">
            <seg xml:id="i-JH248tYyaH1F4oSyqqduZM">
              Risken att råka ut för långtidssjukskrivningar gör att småföretagaren
              tvekar att anställa människor som har en sjukdomshistoria eller
              som man på annat sätt kan misstänka kan bli långtidssjukskrivna.
              Medfinansieringen av sjukpenningen har höjt trösklarna för just
              de människor som har svårast att komma in på arbetsmarknaden.
            </seg>
          </u>
          <u xml:id="i-5a3aaafe9767e1b6-103" prev="i-5a3aaafe9767e1b6-98" who="Q966884">
            <seg xml:id="i-HTUPE1WXgChzNhjvqkNzRh">
              Kristdemokraternas och den nya regeringens politik går tvärtemot
              ut på att hyvla ned trösklarna och underlätta för människor att
              komma in på arbetsmarknaden.
            </seg>
          </u>
          <u xml:id="i-5a3aaafe9767e1b6-104" prev="i-5a3aaafe9767e1b6-98" who="Q966884">
            <seg xml:id="i-QpYDhcq5TqQXPftmFk6XfM">
              Ska vi säkra välfärden, inte minst mot bakgrund av att vi blir
              alltfler äldre så krävs det att antalet arbetade timmar ökar.
              Fler arbetade timmar breddar skattebasen och ökar skatteintäkterna.
              Ju fler skattekronor, desto mer till äldreomsorgen, skolan och
              sjukvården. När vi får fler jobb blir det också mer att dela på.
            </seg>
          </u>
          <u xml:id="i-5a3aaafe9767e1b6-105" prev="i-5a3aaafe9767e1b6-98" who="Q966884">
            <seg xml:id="i-7dnBzSgd8M9KWpkPe5ysnv">
              På äldre- och vårdområdet och på familjepolitikens område genomför
              den nya alliansregeringen reformer som vi kristdemokrater känner
              oerhört starkt för. Syftet är att öka tryggheten, valfriheten
              och tillgängligheten.
            </seg>
          </u>
          <note xml:id="i-45MCcMV6Rp79JpqXDqemT2">
            Det handlar om stöd till byggande av fler äldreboenden. Mellan
            2001 och 2005 försvann 18 300 platser i äldreboenden trots att
            Socialdemokraterna inför valet 2002 lovade att det skulle bli
            10 000 fler.
          </note>
          <u xml:id="i-5a3aaafe9767e1b6-106" prev="i-5a3aaafe9767e1b6-98" who="Q966884">
            <seg xml:id="i-7isYnymSp1tHHyaVUNHSi4">
              En fritt val-reform och en värdighetsgaranti inom äldreomsorgen
              ska införas. Värdighetsgarantin innebär att det ska bli klart
              och tydligt vad äldreomsorgen ska klara av.
            </seg>
          </u>
          <note xml:id="i-MWqgbeir5dvJZfkjpstax6">
            Extra medel anslås till att korta vårdköerna. Totalt satsas 1,9
            miljarder kronor på vård och äldreomsorg i årets budget.
          </note>
          <u xml:id="i-5a3aaafe9767e1b6-107" prev="i-5a3aaafe9767e1b6-98" who="Q966884">
            <seg xml:id="i-5z7qVgc3d8dnzxV7XALDCq">
              Regeringen föreslår också en översyn av den psykiatriska vårdens
              organisation och en förstärkning av den psykiatriska vården med
              ytterligare 250 miljoner kronor per år. Behovet är väl känt och
              dokumenterat bitvis i form av personliga och även nationella tragedier.
            </seg>
          </u>
          <u xml:id="i-5a3aaafe9767e1b6-108" prev="i-5a3aaafe9767e1b6-98" who="Q966884">
            <seg xml:id="i-EYhAJiXnWzgTsfWGbUVfZP">
              Under 2008 genomförs en större tandvårdsreform som både stärker
              högkostnadsskyddet och skapar rimliga villkor för den förebyggande
              tandvården.
            </seg>
          </u>
          <u xml:id="i-5a3aaafe9767e1b6-109" prev="i-5a3aaafe9767e1b6-98" who="Q966884">
            <seg xml:id="i-QXp7QCtYhJNz7nWc2kK8AG">
              Familjepolitiken reformeras med ökad valfrihet och mer tid för
              barnen som ledstjärna. En barnomsorgspeng införs så att föräldrarna
              själva kan välja barnomsorg bland en mångfald av utövare. Kommunerna
              ska ges möjlighet att införa kommunalt vårdnadsbidrag.
            </seg>
          </u>
          <note xml:id="i-6zc6WUKuXJZRAiQDG1kYmC">
            Dagens statliga fastighetsskatt avvecklas. Det första steget
            tas redan 2007 genom frysningar av taxeringsvärdena och införande
            av takregler för tomtvärdet.
          </note>
          <u xml:id="i-5a3aaafe9767e1b6-110" prev="i-5a3aaafe9767e1b6-98" who="Q966884">
            <seg xml:id="i-FJwH3D7nXSaHMnDdHUhS7u">
              Detta är många av de krav som vi kristdemokrater gick till val
              på och som nu uppfylls och kan bockas av.
            </seg>
          </u>
          <u xml:id="i-5a3aaafe9767e1b6-111" prev="i-5a3aaafe9767e1b6-98" who="Q966884">
            <seg xml:id="i-WBywfQo6agt2ZPcNbCzo4L">
              Herr talman! Det har talats en hel del från socialdemokratiskt
              håll om att de lämnar efter sig svensk ekonomi som ett dukat bord.
              Och visst fann vi ett dukat och dekorerat bord. Det fanns färgglada
              servetter med herrgårdsmotiv och blommor på bordet. Hela valrörelsen
              handlade om hur fint Göran Persson och Pär Nuder hade dukat. I
              partiledardebatten förra veckan, och även nu, stod Göran Persson
              och Pär Nuder in i det sista och putsade frenetiskt på finglasen
              så att de skulle blänka så mycket som möjligt. Och tittar man
              på avstånd ser svensk ekonomi ut att må ganska bra. På toppen
              av en högkonjunktur går svensk exportindustri på högvarv, räntorna
              är ganska låga och den privata konsumtionen har stimulerats valåret
              2006.
            </seg>
          </u>
          <u xml:id="i-5a3aaafe9767e1b6-112" prev="i-5a3aaafe9767e1b6-98" who="Q966884">
            <seg xml:id="i-R1UPSqCG5GiBSmNqFxN3tb">
              Men när vi i den nya majoriteten synade middagsbjudningen närmare
              upptäckte vi att det inte var så välfyllt i skafferiet. Reformutrymmet
              var uppätet, köttgrytan, som påstods vara färdig, liknande mer
              köttgrytan på den sämre restaurangen där man får gräva ganska
              djupt ned för att hitta köttbitarna.
            </seg>
          </u>
          <u xml:id="i-5a3aaafe9767e1b6-113" prev="i-5a3aaafe9767e1b6-98" who="Q966884">
            <seg xml:id="i-DJ8WPBxRS2oRQMsuaySRuB">
              Framför allt har vi upptäckt att gästlistan var alldeles för
              kort. Alla som skulle vara med var inte inbjudna. De arbetslösa,
              de förtidspensionerade, de som står i vårdköer, de äldre som inte
              får en värdig omsorg, de sämst ställda pensionärerna och småbarnsföräldrarna
              som sliter för att få vardagspusslet med barn och arbete att gå
              ihop saknades på gästlistan. Men det var för dem som vi kristdemokrater
              gick till val, och det är för dem som bordet ska vara dukat. Det
              är till dem inbjudningskorten nu skickas ut. Om inte förr, så
              om fyra år ska vi ha fest, och då är vi alla tillsammans.
            </seg>
          </u>
          <note type="speaker" xml:id="i-W3YQwzTBqzCegoBXgKguu3">
            Anf. 6 ULLA ANDERSSON (v):
          </note>
          <u xml:id="i-5a3aaafe9767e1b6-114" next="i-5a3aaafe9767e1b6-141" who="Q4935938">
            <seg xml:id="i-LgtAp6KzwzJw9wFbfgnSVv">
              Herr talman! Ärade ledamöter! I en lång valrörelse har vi fått
              ta del av alliansens kritik av arbetslösheten. Förväntningarna
              på den här budgeten har varit att det ska vara en budget för jobb,
              men vad får vi? Jo, en budget utan konkreta jobbförslag, en budget
              för ökad öppen arbetslöshet där människor som i dag har sysselsättning
              kastas ut, där facklig organisering försvåras och där lönerna
              pressas nedåt. Det är en budget utan konkreta jobbsatsningar.
            </seg>
          </u>
          <u xml:id="i-5a3aaafe9767e1b6-115" prev="i-5a3aaafe9767e1b6-114" who="Q4935938">
            <seg xml:id="i-SvGKqzymzhargkMuVphG3c">
              Enligt Anders Borg står en miljon människor i utanförskap. Enligt
              samma budget föreslås 67 000 nya jobb. De här jobben är inte konkreta
              utan förhoppningar om nya dynamiska effekter av en borgerlig,
              klassisk, nyliberal politik.
            </seg>
          </u>
          <u xml:id="i-5a3aaafe9767e1b6-116" prev="i-5a3aaafe9767e1b6-114" who="Q4935938">
            <seg xml:id="i-4D99exXUiJm9E7wy1DBMfw">
              Vi har fått ta del av en jobblös budgetproposition med besparingar
              på dem i utanförskap. Efter att ha tagit del av den här propositionen
              kan man väl säga klyftornas allians. Trots väl kända fakta som
              att små ekonomiska och sociala skillnader i befolkningen leder
              till ökat välstånd, bättre folkhälsa och ett tryggare samhälle,
              lägger alliansen en budget för ökande sociala och ekonomiska klyftor.
              Det är en ekonomisk politik som kvinnor, låglönegrupper, arbetslösa,
              sjuka och deras barn får betala. Som kvinna, mor, dotter och förskollärare
              ser jag mig som en flerdubbel förlorare i alliansens budgetförslag.
            </seg>
          </u>
          <u xml:id="i-5a3aaafe9767e1b6-117" prev="i-5a3aaafe9767e1b6-114" who="Q4935938">
            <seg xml:id="i-e8dBE7CKySeCt8eZCRa9Z">
              Herr talman! Låt mig ge några konkreta exempel utifrån mina egna
              och andras erfarenheter. Det är tydligt att det behövs fler anställda
              i äldreomsorgen så att moster får komma ut lite oftare, så att
              den sociala omsorgen förbättras samt så att sjuktalen bland de
              anställda minskar. Men i stället väljer klyftornas allians att
              införa skatteavdrag för städtjänster. Jag undrar hur finansministern
              resonerar. Är det viktigare att städa överklassens hem än att
              hjälpa lågavlönade kvinnor i deras vardag och öka tryggheten för
              moster och de övriga äldre? Ser ni städavdragen som framtidens
              bransch, eftersom det är nästan det enda konkreta jobbförslag
              ni har?
            </seg>
          </u>
          <u xml:id="i-5a3aaafe9767e1b6-118" prev="i-5a3aaafe9767e1b6-114" who="Q4935938">
            <seg xml:id="i-BTgtpCruhwxD4aT2V9RGwm">
              Det här förslaget gynnar i alla fall en liten ekonomisk elit
              som till exempel de direktörer som har ökat sina löner med 30
              % de senaste två åren eller den före detta handelsministerns familj
              som tjänar ungefär 139 000 kr i månaden. Tror ni att de har råd
              att anställa vitt nu när skattesubventionen införs? Enligt klyftornas
              allians ska överklassens arrogans premieras. Skattesubventioner
              ska rättfärdiga brott, och rika män ska slippa ansvaret för det
              obetalda hemarbetet.
            </seg>
          </u>
          <u xml:id="i-5a3aaafe9767e1b6-119" prev="i-5a3aaafe9767e1b6-114" who="Q4935938">
            <seg xml:id="i-Lp8rXb7WmVPa7YZthrCbzK">
              När jag lyssnar på mina kolleger i förskolan är det tydligt att
              barngruppernas storlek behöver minska. Men i stället för att anställa
              fler pedagoger så att Lisa och Ahmed får bästa möjliga förutsättningar
              för sin utveckling, ökad trygghet och nära kontakt med en vuxen
              väljer klyftornas allians att införa vårdnadsbidrag för dem med
              god ekonomi och för att få kvinnorna tillbaka till spisen en gammal,
              unken, kristdemokratisk tradition. Maud Olofsson eller före detta
              kulturministern har kanske råd att vara hemma för 3 000 kr i månaden,
              men vi kan inte se att det är ett ansvarsfullt sätt att använda
              våra gemensamma skattepengar till att skattesubventionera kvinnors
              ekonomiska beroende av män.
            </seg>
          </u>
          <u xml:id="i-5a3aaafe9767e1b6-120" prev="i-5a3aaafe9767e1b6-114" who="Q4935938">
            <seg xml:id="i-ESrfMk4NRg2A6cs6mF95qk">
              I stället för att korta vårdköerna genom att anställa fler i
              sjukvården och i stället för att minska klasstorlekarna genom
              att anställa fler lärare så att Kalle kan få stöd i sin läsutveckling
              väljer klyftornas allians att sänka skatten. Effekterna av skattesänkningarna,
              det så kallade jobbavdraget och den berömda tusenlappen i månaden
              bidde inte ens en tummetott för dem med lägst inkomster. Däremot
              blev det en tusenlapp i månaden för dem som tjänar 300 000 eller
              mer om året, men de som tjänar 100 000 får inte ens en femhundring.
              När avgiftshöjningarna är betalda är de stora förlorare. Allt
              är sig likt adekvat moderat fördelningspolitik.
            </seg>
          </u>
          <u xml:id="i-5a3aaafe9767e1b6-121" prev="i-5a3aaafe9767e1b6-114" who="Q4935938">
            <seg xml:id="i-PRA1JzbAYF8AKkKnAcmRCA">
              Alliansen kunde ha valt att underlätta vardagen för oss kvinnor
              genom att anställa fler i äldreomsorg, förskola och skola, men
              skattesänkningar för män ses som viktigare. Alla gör vi våra val.
              Klyftornas allians väljer att öka skillnaden mellan kvinnors och
              mäns rättigheter, skyldigheter och möjligheter.
            </seg>
          </u>
          <u xml:id="i-5a3aaafe9767e1b6-122" prev="i-5a3aaafe9767e1b6-114" who="Q4935938">
            <seg xml:id="i-54HbpYf19jAiE7d5DLDnGh">
              Herr talman! Klyftornas allians kunde också ha valt att behålla
              förmögenhetsskatten intakt i stället för att spara på arbetslösa,
              sjuka och pensionärer. Men i enlighet med de nyliberala ekonomiska
              teorierna ska ju arbetslösheten individualiseras, trots att det
              är ett tydligt strukturellt problem.
            </seg>
          </u>
          <u xml:id="i-5a3aaafe9767e1b6-123" prev="i-5a3aaafe9767e1b6-114" who="Q4935938">
            <seg xml:id="i-6r9u2cDSBZYnjcFKJdQM5m">
              De arbetslösa och sjuka ska genom yttre stimulans, det vill säga
              genom sänkta ersättningsnivåer i socialförsäkringssystemen, bli
              friska eller skaffa sig ett jobb. Hur det ska gå till är svårt
              för oss att förstå. Finansministern kanske kan förklara något
              som ingen borgerlig politiker har kunnat förklara under hela valrörelsen,
              men jag hyser inte så stora förhoppningar. Med den inställning
              som den nuvarande finansministern uttryckte i radion under valrörelsen
              är besparingar på arbetslösa logiska. Enligt honom är det för
              att de som är i arbetsmarknadsåtgärder har så bra ersättning som
              de tackar nej till jobb. Med det synsättet är klyftornas allians
              åtgärder förklarliga.
            </seg>
          </u>
          <u xml:id="i-5a3aaafe9767e1b6-124" prev="i-5a3aaafe9767e1b6-114" who="Q4935938">
            <seg xml:id="i-GEvtDD3hjcvRKtmGkv7awD">
              I propositionen kan vi läsa att det ska bli mer lönsamt att gå
              från bidrag hur nu en försäkring kan vara ett bidrag, men det
              kanske Folkpartiet kan förklara till försörjning genom arbete.
              Det är bara det att alliansen har glömt att skapa jobben och garantera
              tryggheten jobblösa alliansen.
            </seg>
          </u>
          <u xml:id="i-5a3aaafe9767e1b6-125" prev="i-5a3aaafe9767e1b6-114" who="Q4935938">
            <seg xml:id="i-P5v9CekjSvEvQg6yX7ArVm">
              Enligt de nyliberala ekonomiska teorierna om normpolitik och
              jämviktsarbetslöshet ska den offentliga sektorns storlek minska
              i förhållande till bnp, den ekonomiska politiken hållas fri från
              folkligt inflytande, facklig organisering hållas tillbaka, avregleringar
              genomföras och arbetsmarknaden reformeras.
            </seg>
          </u>
          <u xml:id="i-5a3aaafe9767e1b6-126" prev="i-5a3aaafe9767e1b6-114" who="Q4935938">
            <seg xml:id="i-U8EiPEpCr1WT3HTs9m8LPV">
              När inflationsbekämpningen sattes främst skulle arbetslösheten
              minska, i alla fall efter ett tag. När det nu inte skett arbetslösheten
              här ser ut som i övriga länder med samma ekonomiska politik säger
              de i stället att arbetsmarknaden behöver reformeras, och därefter
              behövs en låglönemarknad. I den teoribildningen är sänkta skatter
              alltid en lösning, trots att moderna välfärdssamhällen genom historien
              ökat skatterna för att nå välstånd och solidaritet. Att sänkta
              skatter inte leder till fler jobb ses som underordnat. Att vi
              redan prövat modellen under den förra borgerliga regeringen och
              att det lett till jättestora underskott i välfärden och massarbetslöshet
              verkar inte avskräcka, eftersom skattesänkningar alltid är något
              de mäktiga tjänar på.
            </seg>
          </u>
          <u xml:id="i-5a3aaafe9767e1b6-127" prev="i-5a3aaafe9767e1b6-114" who="Q4935938">
            <seg xml:id="i-9FfsWYVEXGb3ufQkN2Gair">
              Herr talman! Klyftornas allians genomför nu det de nyliberala
              ekonomerna önskar, försämrad trygghet på arbetsmarknaden, försämrad
              a-kassa, stora skattesänkningar och en låglönemarknad. Det är
              inte så oväntat om man har tagit del av deras budgetmotioner från
              i våras. Nu är inriktningen utstakad.
            </seg>
          </u>
          <u xml:id="i-5a3aaafe9767e1b6-128" prev="i-5a3aaafe9767e1b6-114" who="Q4935938">
            <seg xml:id="i-XguskCeXdpYhN6NKoZPY5Z">
              En ekonomisk teoribildning som i teorin saknar maktbegrepp och
              socialt sammanhang styr vår ekonomiska politik. I praktiken leder
              det till att de rika blir rikare, de mäktiga blir mäktigare och
              folket får stå tillbaka. Mäns makt över kvinnor stärks, den ekonomiska
              demokratin urholkas, arbetsgivarnas makt på bekostnad av arbetstagarnas
              makt stärks och klyftorna ökar klyftornas allians, lönesänkaralliansen.
            </seg>
          </u>
          <u xml:id="i-5a3aaafe9767e1b6-129" prev="i-5a3aaafe9767e1b6-114" who="Q4935938">
            <seg xml:id="i-KkJMr91tSTdqn4jd2Q7pjR">
              Vänsterpartiet anser att målet om full sysselsättning måste sättas
              först och förverkligas. Att människor har ett tryggt arbete med
              bra och rättvisa löner och makt över sitt eget arbete är viktigast.
              Det betyder att vi ifrågasätter systemet med en fristående riksbank
              som bekämpar riksdagens åtgärder att nå målet om full sysselsättning.
            </seg>
          </u>
          <u xml:id="i-5a3aaafe9767e1b6-130" prev="i-5a3aaafe9767e1b6-114" who="Q4935938">
            <seg xml:id="i-YHLYVcaiVWwwmiYSAUwtmp">
              Vi kommer att följa utgiftstaken men ifrågasätter dem starkt
              eftersom utgiftstaken motverkar offensiva välfärdssatsningar som
              folk efterfrågar. De leder till att offentlig sektors andel av
              bnp minskar men tillåter ofinansierade skattesänkningar som urholkar
              välfärden.
            </seg>
          </u>
          <u xml:id="i-5a3aaafe9767e1b6-131" prev="i-5a3aaafe9767e1b6-114" who="Q4935938">
            <seg xml:id="i-8f5ZDJPvfsTHYqiXCmQUW4">
              Vi ifrågasätter också nivån på sparmålen eftersom de förhindrar
              att målet om full sysselsättning nås. För visst är det märkligt
              att vi ska samla pengar i ladorna när vi i stället kan och behöver
              använda dem till att skapa jobb? Visst var det 1 miljon du sade,
              Anders Borg, och inte 67 000, som behövde ett jobb?
            </seg>
          </u>
          <u xml:id="i-5a3aaafe9767e1b6-132" prev="i-5a3aaafe9767e1b6-114" who="Q4935938">
            <seg xml:id="i-LTzd9J7UfiD4oPjEVne3b3">
              Vi vill se en politik för god hushållning och långsiktig hållbarhet.
              Den ekonomiska politiken ska stimulera efterfrågan och uppmuntra
              till hållbara investeringar, och då där de mest behövs: i vår
              gemensamma välfärd.
            </seg>
          </u>
          <u xml:id="i-5a3aaafe9767e1b6-133" prev="i-5a3aaafe9767e1b6-114" who="Q4935938">
            <seg xml:id="i-Eo8jdPMLU4V4yH3qcsFhYH">
              Vi vill se en jämställd arbetsmarknad. Det kräver en höjning
              av kvinnors löner, arbetstidsförkortning, individualiserad föräldraförsäkring,
              lagstiftning om heltidstjänster och avskaffande av alla osäkra
              anställningsformer. Men alliansen kan nog inte ens stava till
              en jämställd arbetsmarknad eftersom alla deras förslag motverkar
              just det.
            </seg>
          </u>
          <u xml:id="i-5a3aaafe9767e1b6-134" prev="i-5a3aaafe9767e1b6-114" who="Q4935938">
            <seg xml:id="i-NLBTv5bMuEWLRrHrFx1eHa">
              Vänsterpartiets inriktning på motbudgeten kommer att vara att
              skapa fler jobb genom en aktiv ekonomisk politik och inte som
              alliansen med förhoppningar om att någon annan ska fixa det. Offentlig
              sektor är drivmotorn i hela samhällsekonomin. Vi vill anställa
              fler inom välfärdssektorn, oerhört betydelsefulla och välbehövliga
              jobb inom till exempel äldreomsorg, sjukvård och skola. Men en
              satsning på offentlig sektor är också en satsning på det privata
              näringslivet. Den offentliga sektorn är det privata näringslivets
              enskilt största kund och handlade för 400 miljarder ungefär i
              fjol. Bland annat Nutek har i en rapport påvisat betydelsen av
              hur offentlig sektors offentliga beställningar av miljöteknik,
              miljökrav och handikappanpassning drivit på utvecklingen i det
              privata näringslivet.
            </seg>
          </u>
          <u xml:id="i-5a3aaafe9767e1b6-135" prev="i-5a3aaafe9767e1b6-114" who="Q4935938">
            <seg xml:id="i-51HaE7mvRNBYg7i7f8kCvj">
              Vi kommer att visa på att rättvisa är produktivt. Om man satsar
              på grupper som levt i knapphetens tyranni, det vill säga avstått
              från en hel del av sina behov, så ökar efterfrågan i samhället.
              Om en ensamstående mamma får det bättre köper hon den där vinterjackan
              som hon länge har behövt, barnen får gympaskorna och håret klipps.
            </seg>
          </u>
          <u xml:id="i-5a3aaafe9767e1b6-136" prev="i-5a3aaafe9767e1b6-114" who="Q4935938">
            <seg xml:id="i-Qz9QmGHPjZSzsE5uf14fKt">
              Det är annat mot satsningar på dem som redan har det gott. Det
              leder till ökat sparande, ökade avbetalningar på lån och att några
              fler aktier omsätts.
            </seg>
          </u>
          <u xml:id="i-5a3aaafe9767e1b6-137" prev="i-5a3aaafe9767e1b6-114" who="Q4935938">
            <seg xml:id="i-MuP1aNun2gUjPBEZjFoYna">
              Vi vill satsa på småföretagare genom att avskaffa hela sjuklöneansvaret
              för dem med färre än tio anställda. Det leder till en minskad
              bortsållning av funktionshindrade och sjuka från arbeten och en
              vilja till nyanställningar. Det anses av företagarna själva kanske
              vara den viktigaste reformen. Vi beklagar att inte alliansen funnit
              det som en lösning.
            </seg>
          </u>
          <u xml:id="i-5a3aaafe9767e1b6-138" prev="i-5a3aaafe9767e1b6-114" who="Q4935938">
            <seg xml:id="i-WdAf3LU4j4HdYqt95wgiVs">
              Forskning och utveckling är avgörande för framtidens arbete.
              Där ser vi miljöomställningen som den avgörande viktigaste frågan
              för både miljön och fler jobb. Enligt branschorganisationerna
              själva kan det leda till ungefär 165 000 nya jobb på 1520 års
              sikt.
            </seg>
          </u>
          <u xml:id="i-5a3aaafe9767e1b6-139" prev="i-5a3aaafe9767e1b6-114" who="Q4935938">
            <seg xml:id="i-GZ2F5FoUHzxnP5qbXherJr">
              Herr talman! Vi ser inte alliansens budget som en budget för
              jobb utan en budget för ökande klyftor där mycket får mer och
              de som behöver mest får betala. Vi ser en budget som tar från
              kvinnor och ger till män, och vi ser en budget där vår gemensamma
              sektor på sikt urholkas. Vi ser en budget för en låglönemarknad,
              och de med liten makt får avstå för dem med mycket makt. Vi ser
              en budget som slår på dem som redan ligger. Vi ser en budget utan
              ett helhetsansvar för miljön och den välbehövliga energiomställningen.
            </seg>
          </u>
          <u xml:id="i-5a3aaafe9767e1b6-140" prev="i-5a3aaafe9767e1b6-114" who="Q4935938">
            <seg xml:id="i-B929cp8VPr5jLPFgQYyi8f">
              Troligtvis blir det som det brukar när högern har makten: först
              stora skattesänkningar för att man sedan ska kunna försvara nedskärningar
              i välfärden. För klyftornas allians är det ett legitimt sätt.
            </seg>
          </u>
          <u xml:id="i-5a3aaafe9767e1b6-141" prev="i-5a3aaafe9767e1b6-114" who="Q4935938">
            <seg xml:id="i-Mzzr5359cJ2jwhfKMAJUqu">
              Herr talman! Budgetpropositionen kan sammanfattas med tre ord:
              klyftornas allians, lönesänkaralliansen och jobblösa alliansen.
            </seg>
          </u>
          <note xml:id="i-DPFdKDYahfVyAa2qSo4YvZ">
            (Applåder)
          </note>
          <note type="speaker" xml:id="i-TtGBMR1QDv6QQ9Xwih6FJM">
            Anf. 7 MIKAELA VALTERSSON (mp):
          </note>
          <u xml:id="i-5a3aaafe9767e1b6-142" next="i-5a3aaafe9767e1b6-173" who="Q4354795">
            <seg xml:id="i-8FGyTwyNSesADrUV8pKnvh">
              Herr talman! Ledamöter och åhörare! Det var lite positivt först
              när man kunde se budgeten, för lila är nämligen en av mina älsklingsfärger.
              Det är också en av höstens mesta trendfärger. Men tyvärr sträckte
              sig bara den positiva överraskningen till omslaget. För färgen
              på årets budget lurar rejält. Det är bara så långt som det framtidsinriktade
              och trendriktiga sträcker sig.
            </seg>
          </u>
          <u xml:id="i-5a3aaafe9767e1b6-143" prev="i-5a3aaafe9767e1b6-142" who="Q4354795">
            <seg xml:id="i-GtVEt8pGdun3Jy2soqKAQc">
              Det är 47 månader till nästa val. Nu inleds fyra förlorade år
              för miljöpolitiken. Det kan vara på sin plats med en liten reflexion
              om utgångsläget inför den här mandatperioden. Vi har bakom oss
              ett åtta år långt samarbete om den ekonomiska politiken mellan
              de rödgröna partierna. När detta rödgröna samarbete inleddes var
              det ingen brist på olyckskorpar. Det var ganska många som förutspådde
              att våra tre partier inte skulle kunna hålla sams och att samarbetet
              skulle leda till en slapphänt ekonomisk politik. Ord som rödgrön
              röra användes av politiska motståndare.
            </seg>
          </u>
          <u xml:id="i-5a3aaafe9767e1b6-144" prev="i-5a3aaafe9767e1b6-142" who="Q4354795">
            <seg xml:id="i-GHh2jfzGbyxg2rXGGVPzdX">
              Vi kan i dag konstatera att samtliga dessa spådomar kom rejält
              på skam. Våra partier har tillsammans kommit överens om 15 budgetpropositioner
              och en lång rad gemensamma förslag på olika politikområden. Vi
              kan konstatera att Sveriges ekonomi står bättre rustad än på mycket
              länge och framstår som mycket stark jämfört med andra länder.
              Det rödgröna samarbetet har i stället inneburit en period av nästan
              unik stabilitet i den svenska ekonomin.
            </seg>
          </u>
          <u xml:id="i-5a3aaafe9767e1b6-145" prev="i-5a3aaafe9767e1b6-142" who="Q4354795">
            <seg xml:id="i-QoAjrHbjJfoCwrVShz1nT1">
              En viktig bakgrund till stabiliteten är värnandet av statsfinanserna.
              De stabila statsfinanserna har starkt bidragit till att inflation
              och räntor har kunnat hållas låga. Det har gynnat näringslivet
              och de svenska företagen. Den låga inflationen har lett till betydande
              reallöneökningar för löntagarna. Nyföretagandet var 2005 det högsta
              sedan det började mätas.
            </seg>
          </u>
          <u xml:id="i-5a3aaafe9767e1b6-146" prev="i-5a3aaafe9767e1b6-142" who="Q4354795">
            <seg xml:id="i-7jNyPFRnztj2dpwnLaZs1r">
              Den gröna omställningen av samhället har börjat ta ordentlig
              fart. Det märks till exempel inom transportsektorn där olika stimulansåtgärder
              lett till att försäljningen av miljöbilar flerdubblats. En historiskt
              hög satsning på upprustning och nybyggnad av det svenska järnvägsnätet
              har inletts. Ett lyckat försök med trängselavgifter har genomförts
              i Stockholm. Kraftigt ökade resurser har avsatts för att värna
              den biologiska mångfalden och för sanering av tidigare miljösynder.
              Satsningar har skett på utökad ekologisk odling, och djurskyddet
              har förbättrats genom skärpta krav.
            </seg>
          </u>
          <u xml:id="i-5a3aaafe9767e1b6-147" prev="i-5a3aaafe9767e1b6-142" who="Q4354795">
            <seg xml:id="i-5UPPj8gRZPpJ5RP3g1UFXu">
              Solidariteten med utsatta människor har stärkts i såväl Sverige
              som andra länder. Satsningar har skett på att bekämpa arbetslöshet
              och hemlöshet, på höjda lägsta nivåer i försäkringssystemen och
              på stöd till utsatta barnfamiljer. Biståndet har höjts och är
              från 2006 1 % av bruttonationalinkomsten. Asylsökande har fått
              en mer rättssäker prövning, och många gömda flyktingar har fått
              stanna i Sverige till följd av en tillfällig asyllag.
            </seg>
          </u>
          <u xml:id="i-5a3aaafe9767e1b6-148" prev="i-5a3aaafe9767e1b6-142" who="Q4354795">
            <seg xml:id="i-Nn9Ai5SPLNirF83iQcQWW6">
              Kampen mot diskriminering har skärpts. Villkoren för småföretagare
              har förbättrats. Små företag har fått sänkta arbetsgivaravgifter
              och en temporär hel befrielse för den först anställda i soloföretag.
              Viktiga satsningar har gjorts på kulturverksamhet som museiverksamhet,
              dans och teater och för förbättrade arbetsvillkor för kulturarbetare.
              Sänkningen av bokmomsen till 6 % har lett till ökade bokinköp
              och ökat läsande. Möjligheten till friår har gett många människor
              möjlighet till en välkommen återhämtning från ett stressigt arbetsliv
              samtidigt som långtidsarbetslösa ungdomar kunnat få in en fot
              på arbetsmarknaden.
            </seg>
          </u>
          <u xml:id="i-5a3aaafe9767e1b6-149" prev="i-5a3aaafe9767e1b6-142" who="Q4354795">
            <seg xml:id="i-XdehxMEEAS8gwCEifPDsPx">
              Herr talman! Det finns en del inslag i den nya regeringens budget
              som vi från Miljöpartiet kan sympatisera med. Dit hör viljan att
              reformera och se över Ams och de arbetsmarknadspolitiska åtgärderna.
              Människor ska inte behöva uppleva att de bollas runt mellan olika
              åtgärder som inte leder till att de utvecklas och ökar sina möjligheter
              att få jobb.
            </seg>
          </u>
          <u xml:id="i-5a3aaafe9767e1b6-150" prev="i-5a3aaafe9767e1b6-142" who="Q4354795">
            <seg xml:id="i-4kB5AkXHJLbcWp1x8Pv5CW">
              Men de konkreta åtgärderna i budgeten oroar mycket. Det är skattesänkningar
              som främst ska leda till de nya jobben. Höjda arbetsgivaravgifter
              slår hårt mot småföretag. De sämst ställda i samhället ska betala
              notan för skattesänkningarna, och miljöåtgärder lyser med sin
              frånvaro.
            </seg>
          </u>
          <u xml:id="i-5a3aaafe9767e1b6-151" prev="i-5a3aaafe9767e1b6-142" who="Q4354795">
            <seg xml:id="i-YRrCkSQjKeuoNhZEmZJ3hW">
              Man kan fråga sig: Var finns de nya moderaterna? Budgeten visar
              i stället på mycket traditionell moderat politik. Man hoppas att
              stora skattesänkningar ska leda till fler jobb, och man sparar
              på dem som har det sämst. Det är inte en modern politik att slå
              på dem som redan ligger.
            </seg>
          </u>
          <u xml:id="i-5a3aaafe9767e1b6-152" prev="i-5a3aaafe9767e1b6-142" who="Q4354795">
            <seg xml:id="i-QMAoeejFrWUeD68YvD53nD">
              Herr talman! Den nytillträdda regeringens första budget skapar
              ett hårdare klimat för både människor och miljö. Det är inte en
              budget för de utsatta människorna. Det är inte en budget för djuren.
              Det är inte en budget för miljön.
            </seg>
          </u>
          <u xml:id="i-5a3aaafe9767e1b6-153" prev="i-5a3aaafe9767e1b6-142" who="Q4354795">
            <seg xml:id="i-ANeJ9THyYAdBm4z5to7BKt">
              Jag känner en stark oro för regeringens ambitioner på miljöområdet.
              Jag får väl gratulera till en viss insikt i allmän text om klimatfrågans
              betydelse och allvar, men dessa vackra ord måste följas upp med
              konkreta åtgärder. Var finns alla de förslagen? Var finns alla
              era omtalade morötter, när ni inte ens presenterar ett eget förslag
              på miljöbilsbonus?
            </seg>
          </u>
          <u xml:id="i-5a3aaafe9767e1b6-154" prev="i-5a3aaafe9767e1b6-142" who="Q4354795">
            <seg xml:id="i-Vn77BWRvHUt4CABGNJaApk">
              Inte en enda åtgärd, inte ett enda konkret förslag, finns med
              som kommer till rätta med klimatproblemen. Det är inte trovärdigt.
              I stället satsar regeringen på mer flyg och vägar och vill spara
              på järnväg. Vi flyttar oss tio år tillbaka i tiden i ett enda
              slag. De förslag som den nya regeringen presenterar i budgeten
              tar inte klimatfrågan på allvar. Klimatfrågan är en fråga för
              kommande generationer. Klimatproblemen låter inte vänta på sig.
              Varje förlorat år är en försämring av vår miljö.
            </seg>
          </u>
          <u xml:id="i-5a3aaafe9767e1b6-155" prev="i-5a3aaafe9767e1b6-142" who="Q4354795">
            <seg xml:id="i-R41B9ET69FHqRJFpRmaRqY">
              Den borgerliga regeringen har mycket låg trovärdighet på miljöområdet.
              Dagens avlämnade budget förbättrar tyvärr inte den bilden. Regeringen
              trampar på bromspedalen för miljöarbetet. Detta är inte en budget
              för miljön.
            </seg>
          </u>
          <u xml:id="i-5a3aaafe9767e1b6-156" prev="i-5a3aaafe9767e1b6-142" who="Q4354795">
            <seg xml:id="i-QhqjckoLC9X5hJhiu9bTbN">
              Jag känner också en oro för vissa inslag i regeringens företagssatsning.
              Att nu ersätta dagens nedsatta arbetsgivaravgifter, som framför
              allt gynnar småföretag som är konkurrensutsatta, med ett fullständigt
              borttagande av avgifterna för ett mindre antal ej konkurrensutsatta
              branscher är inte en bra politik.
            </seg>
          </u>
          <u xml:id="i-5a3aaafe9767e1b6-157" prev="i-5a3aaafe9767e1b6-142" who="Q4354795">
            <seg xml:id="i-Rs8hxvPfNNCLgNnVcDe2B6">
              Företagen står nu lurade, med lång näsa. Jag tror att väldigt
              många småföretag väntade sig att de skulle få skattesänkningar
              med den här nya regeringen. Jag tror att de i dag är mycket besvikna
              när de inser att skattehöjningar blev den verklighet de mötte.
            </seg>
          </u>
          <u xml:id="i-5a3aaafe9767e1b6-158" prev="i-5a3aaafe9767e1b6-142" who="Q4354795">
            <seg xml:id="i-32DQgmQnauuNHtwhuUzJUL">
              Vad tänker ni svara den lilla företagaren när han eller hon undrar
              varför de inte får skattesänkningar och varför andra förslag för
              nya jobb lyser med sin frånvaro? Hur tänker ni förklara för de
              företag som vill satsa på forskning och teknisk utveckling att
              ni tar bort den utomordentligt lyckosamma satsning på forskning
              i småföretag som vi har genomfört genom Vinnova? Vad svarar ni
              den arbetslösa med barn som får lägre ersättning och sämre föräldrapenning?
              Nej, detta är inte en budget för fler jobb. Man gör förvånansvärt
              lite för att företagen ska nyanställa och räknar mest med effekter
              av en gigantisk skattesänkning.
            </seg>
          </u>
          <u xml:id="i-5a3aaafe9767e1b6-159" prev="i-5a3aaafe9767e1b6-142" who="Q4354795">
            <seg xml:id="i-JNsPaB7FK4qGVBRFAzvN4f">
              Man fokuserar i budgeten på åtgärder för att komma till rätta
              med bidragsfusket, men var finns åtgärderna för att komma till
              rätta med skattefusket? Den senaste veckans händelser kanske borde
              leda till en viss insikt om behovet av att komma till rätta även
              med skattefusk.
            </seg>
          </u>
          <u xml:id="i-5a3aaafe9767e1b6-160" prev="i-5a3aaafe9767e1b6-142" who="Q4354795">
            <seg xml:id="i-CYkMY32NAxifvKaPv8JA6U">
              Hur ska ni från den borgerliga regeringen lösa de stora framtidsfrågorna?
              Var finns politiken för att ta ett långsiktigt ansvar för vår
              framtid och levnadsmiljön på vår jord? Var finns politiken för
              de utsatta människorna i vårt eget land när ni prioriterar att
              försämra för de allra sämst ställda? Var finns solidariteten med
              de djur som färdas i långa transporter till slakterier när ni
              lägger ned Djurskyddsmyndigheten? Det här är inte en budget för
              de sämst ställda i samhället.
            </seg>
          </u>
          <u xml:id="i-5a3aaafe9767e1b6-161" prev="i-5a3aaafe9767e1b6-142" who="Q4354795">
            <seg xml:id="i-M5XxmgG9Udsf9Faas1E9qe">
              Vi vill från Miljöpartiet i stället rikta reformer till dem som
              behöver dem allra mest. Vi måste i stället förbättra levnadsvillkoren
              för de mest utsatta.
            </seg>
          </u>
          <u xml:id="i-5a3aaafe9767e1b6-162" prev="i-5a3aaafe9767e1b6-142" who="Q4354795">
            <seg xml:id="i-Y9QPzKxDx3D5ALXK44h174">
              Ni borde ha prioriterat de fattigaste pensionärerna, där behovet
              av höjd garantipension är stort.
            </seg>
          </u>
          <u xml:id="i-5a3aaafe9767e1b6-163" prev="i-5a3aaafe9767e1b6-142" who="Q4354795">
            <seg xml:id="i-GseJjkAzEWVPgiRFZfz6Yy">
              Ni borde ha prioriterat landets studenter, som förväntas leva
              på 7 000 i månaden. En genomsnittsstudent i Sverige har varje
              månad ett underskott på 650 kr. Vår framtid är beroende av att
              människor vill studera på högskolan, att de orkar, kan och vill
              satsa sitt liv på studier. För att högskolan ska kunna värva människor
              med olika bakgrund och i olika åldrar måste det vara rimliga levnadsvillkor
              för att studera. Det är dags att höja studiemedlet.
            </seg>
          </u>
          <u xml:id="i-5a3aaafe9767e1b6-164" prev="i-5a3aaafe9767e1b6-142" who="Q4354795">
            <seg xml:id="i-VxmiWbrMCPexuqdAp6wqtU">
              Ni borde ha prioriterat småbarnsföräldrar, som ofta har det kärvt.
              Dagens unga människor vill kunna kombinera karriär med mer tid
              för sina barn. Dagens stressiga samhälle behöver motkrafter för
              att den värdefulla tid som barn och föräldrar tillbringar tillsammans
              ska kunna prioriteras. Att få tid med sina barn är en fråga om
              livskvalitet. Vi vill från Miljöpartiet ge föräldrar större ekonomisk
              möjlighet att gå ned i arbetstid under småbarnsåren.
            </seg>
          </u>
          <u xml:id="i-5a3aaafe9767e1b6-165" prev="i-5a3aaafe9767e1b6-142" who="Q4354795">
            <seg xml:id="i-8FsB9SH2BNHAEyMBMRDHfX">
              Det här är inte en budget för djuren. Regeringens första budget
              visar att en borgerlig regering kraftigt försvagar djurens situation.
              Det kommer återigen att bli produktionsintressena som styr över
              hur djur har det. Genom att lägga ned Djurskyddsmyndigheten och
              lägga ansvaret på Jordbruksverket bäddar man återigen för intressekonflikter
              mellan jordbruksnäringen och djurskyddet. Att Jordbruksverkets
              fokus på produktionsfrågor leder till brister i bevakningen av
              djurskyddet konstaterade ju Riksrevisionen redan 2003. Det var
              en av anledningarna till att man sedan bildade Djurskyddsmyndigheten.
            </seg>
          </u>
          <u xml:id="i-5a3aaafe9767e1b6-166" prev="i-5a3aaafe9767e1b6-142" who="Q4354795">
            <seg xml:id="i-BQUExqjgWfCs4p7kZibTkz">
              Det må så vara att man kanske ideologiskt är emot ett starkt
              djurskydd. Men att lägga ned den här myndigheten och ett antal
              andra så fort, och att bara ta bort pengarna utan att överföra
              dem till annan verksamhet, visar på en anmärkningsvärt ansvarslös
              politik.
            </seg>
          </u>
          <u xml:id="i-5a3aaafe9767e1b6-167" prev="i-5a3aaafe9767e1b6-142" who="Q4354795">
            <seg xml:id="i-EKgGNdq6H94EYSzw6MnLvQ">
              Det är inte en budget för grön omställning. En grön omställning
              skapar möjligheter till nya produkter, nya företag och nya jobb.
              Miljö ger jobb, helt enkelt. Den gröna omställningen är i sig
              en drivkraft för företagsamhet. Men företagsamhet är också en
              förutsättning för ett hållbart samhälle. Nya idéer, tekniker och
              metoder är nödvändiga för att forma ett grönare samhälle.
            </seg>
          </u>
          <u xml:id="i-5a3aaafe9767e1b6-168" prev="i-5a3aaafe9767e1b6-142" who="Q4354795">
            <seg xml:id="i-85b6EFUemhKWhwHuzSziHT">
              Sverige har i dag många ledande miljöteknikföretag. Höga miljökrav
              och en kraftfull miljölagstiftning kombinerat med ekonomiska styrmedel
              och forskning har gjort att en stark hemmamarknad har kunnat utvecklas
              för miljöteknikföretag. Denna starka hemmamarknad bär nu frukt
              genom att svensk miljöteknik går på export. Nu måste ytterligare
              steg tas för ett hållbart näringsliv. Miljöhänsyn är en konkurrensfördel,
              inte dess motsats.
            </seg>
          </u>
          <u xml:id="i-5a3aaafe9767e1b6-169" prev="i-5a3aaafe9767e1b6-142" who="Q4354795">
            <seg xml:id="i-RxmVSn1VZt8DiT22vbe7mt">
              Regeringens budget har inga förslag som skyndar på utvecklingen
              inom dessa framtidsbranscher. I stället väljer man att satsa på
              vissa tjänsteföretag, till exempel inom städning. Är detta framtidens
              företag? Förslag från dåtiden presenteras i dagens budget.
            </seg>
          </u>
          <u xml:id="i-5a3aaafe9767e1b6-170" prev="i-5a3aaafe9767e1b6-142" who="Q4354795">
            <seg xml:id="i-4Vf1NJxdQhiFPXpkpgehTk">
              Herr talman! I många år har Stockholm haft en besvärlig trafiksituation.
              Det unika med trängselavgiftsförsöket var att det löste ett antal
              olika problem här och nu. Biltrafiken minskade, köerna lättade,
              stadsluften blev bättre och resurser frigjordes till kollektivtrafik.
              Dessa ingredienser var nyckeln till framgång i Stockholms stads
              folkomröstning. På röstsedeln stod det klart och tydligt att intäkterna
              skulle gå inte bara till vägar utan också till kollektivtrafik.
            </seg>
          </u>
          <u xml:id="i-5a3aaafe9767e1b6-171" prev="i-5a3aaafe9767e1b6-142" who="Q4354795">
            <seg xml:id="i-HMmeqAkxdg8isp3KYxQKy5">
              Alliansens förslag att använda trängselavgiftsintäkter till Förbifart
              Stockholm missar målet på alla dessa områden. Biltrafiken minskar
              inte genom att man bygger nya vägar; biltrafiken minskar om kollektivtrafiken
              får utvecklas till ett vettigt alternativ. Bättre stadsluft och
              minskad klimatpåverkan får man inte genom att fördela mer pengar
              till vägar. Att inte nu presentera ett förslag och en tidsplan
              för trängselavgifternas kommande fortsättning är ett svek mot
              stockholmarna.
            </seg>
          </u>
          <u xml:id="i-5a3aaafe9767e1b6-172" prev="i-5a3aaafe9767e1b6-142" who="Q4354795">
            <seg xml:id="i-U19BpkXTiMcqHFDpnpR4Q7">
              Herr talman! Slutligen tror jag att det är bra för väljarna och
              för dem som följer denna debatt att alternativen är så tydliga.
              Stora skattesänkningar och försämringar för de sämst ställda,
              avskaffande av friåret och höjda a-kasseavgifter, sänkta ersättningsnivåer
              och försämringar för småföretag ställs i dag mot en politik som
              gynnar en fortsatt grön omställning av Sverige, som bidrar till
              ökad jämställdhet och minskade ekonomiska klyftor, som ger fler
              jobb och företag samt ökad kvalitet, valfrihet och mångfald i
              välfärdstjänsterna.
            </seg>
          </u>
          <u xml:id="i-5a3aaafe9767e1b6-173" prev="i-5a3aaafe9767e1b6-142" who="Q4354795">
            <seg xml:id="i-75SE5BctFLiaKfB2fgeyb8">
              Sverige behöver en politik som tar ett långsiktigt ansvar, som
              sätter människors livskvalitet i centrum och som kämpar för alla
              människors lika rättigheter.
            </seg>
          </u>
          <note type="speaker" xml:id="i-JEpcWQXAfhazrxgfk6Tm22">
            Anf. 8 Finansminister ANDERS BORG (m):
          </note>
          <u xml:id="i-5a3aaafe9767e1b6-174" next="i-5a3aaafe9767e1b6-183" who="Q182050">
            <seg xml:id="i-6KcjuGZADqvPE6Buu87QZA">
              Herr talman! Låt mig börja med statsfinanserna. När man hörde
              Pär Nuder fick man lätt intrycket att den här budgeten innebar
              en försvagning av statsfinanserna. Låt oss konstatera att det
              handlar om överskott i den samlade offentliga sektorns sparande
              på 2,3 % av bnp i år, 2,6 % nästa år och 3,1 % året därpå. I genomsnitt
              klarar vi alltså ett överskott på 2,7 % i finansiellt sparande.
              Det blir ytterligare något större om man tittar på det strukturella
              sparandet. Sparandet mellan 2006 och 2007 blir i båda fallen strukturellt
              2,4 %. Det är alltså inte någon försvagning av statsfinanserna.
            </seg>
          </u>
          <u xml:id="i-5a3aaafe9767e1b6-175" prev="i-5a3aaafe9767e1b6-174" who="Q182050">
            <seg xml:id="i-FhkpkJqeMsj9u9AiTHDEDk">
              Pär Nuder menade att 5,8 miljarder, stora skattesänkningar, stora
              välfärdsreformer och betydande utgiftsförändringar, var ett svagt
              netto av denna budgetprocess. Låt mig påpeka att han själv i valrörelsen
              nämnde att det fanns ett utrymme för reformer på 13 miljarder.
              Det här är inte ens hälften av det. Låt mig påpeka att av de reformer
              som påverkar 2007 kommer uppemot 11 miljarder från Pär Nuders
              vårproposition. Låt mig påpeka att hans budgetproposition 2006
              innebar försvagningar av de offentliga finanserna med 27 miljarder.
              Och låt mig påpeka att hans budgetproposition 2005 också innebar
              en försvagning med 27 miljarder. Detta är alltså en av de starkaste
              budgetar som har redovisats i kammaren på lång tid.
            </seg>
          </u>
          <u xml:id="i-5a3aaafe9767e1b6-176" prev="i-5a3aaafe9767e1b6-174" who="Q182050">
            <seg xml:id="i-M6hGYNhyYZVGos8rh2gMTP">
              Det dukade bordet är kanske det mest märkliga inslaget i svensk
              politik just nu. Det råder massarbetslöshet i Sverige. Det saknas
              400 000500 000 jobb för att vi ska återupprätta full sysselsättning
              i landet, och Socialdemokraterna talar om ett dukat bord.
            </seg>
          </u>
          <u xml:id="i-5a3aaafe9767e1b6-177" prev="i-5a3aaafe9767e1b6-174" who="Q182050">
            <seg xml:id="i-Qv1GVJSot9iajmCvVB4RTZ">
              Då har man glömt vad det betyder att kunna försörja sig själv
              genom eget arbete. Då har man glömt vad det betyder att ha arbetskamrater
              och den trygghet som det ger. Då har man glömt vad det betyder
              att få utvecklas i arbetet. Då har man glömt varför full sysselsättning
              är ett centralt mål för den ekonomiska politiken. Allt detta tycks
              Socialdemokraterna ha glömt.
            </seg>
          </u>
          <u xml:id="i-5a3aaafe9767e1b6-178" prev="i-5a3aaafe9767e1b6-174" who="Q182050">
            <seg xml:id="i-8p8dnAuQsXg2oUcB4649fZ">
              De rika blir rikare och de fattiga fattigare är den beskrivning
              vi får av den här budgetpropositionen. Låt mig påpeka att det
              är det vi har upplevt de senaste 1015 åren. De rika har blivit
              rikare, de fattiga fattigare. Inkomstskillnaderna har ökat. Förmögenhetsspridningen
              har ökat. Vad beror det på?
            </seg>
          </u>
          <u xml:id="i-5a3aaafe9767e1b6-179" prev="i-5a3aaafe9767e1b6-174" who="Q182050">
            <seg xml:id="i-3UKX4yetjMBYe5sEEeHAwN">
              Det beror på framför allt två faktorer. Den ena är att de tillfälliga
              jobben, låglönejobben, har blivit fler. Och det har de blivit
              därför att skolan har misslyckats. Att vi har kunnat hålla ihop
              det här samhället väl historiskt sett har berott på att vi har
              haft små skillnader i utbildning och att vi har säkrat en god
              utbildning för alla. Där har vi fallerat de senaste åren. Det
              är vår uppgift att börja rätta till det.
            </seg>
          </u>
          <u xml:id="i-5a3aaafe9767e1b6-180" prev="i-5a3aaafe9767e1b6-174" who="Q182050">
            <seg xml:id="i-UXK3qdRP5H2DyE53FtQBKx">
              Den andra orsaken till att skillnaderna har ökat är utanförskapet.
              Det är inte ökade löneskillnader som har drivit fram skillnaderna
              i samhället utan det är att alltfler människor har ställts utanför
              arbetsmarknaden. En politik som skapar förutsättningar för jobb
              i företagen, för högre sysselsättning och lägre arbetslöshet minskar
              klyftorna.
            </seg>
          </u>
          <u xml:id="i-5a3aaafe9767e1b6-181" prev="i-5a3aaafe9767e1b6-174" who="Q182050">
            <seg xml:id="i-SEzfDAuKrfVHwMh8s8xQcZ">
              Det är här vi kommer att få se provet på Pär Nuders argument.
              Att Pär Nuder är en duktig retoriker har vi vetat. Argumenten
              har prövats i valrörelsen, visserligen har man förlorat men vi
              har ändå fått höra dem. Nu ska de prövas mot verkligheten.
            </seg>
          </u>
          <u xml:id="i-5a3aaafe9767e1b6-182" prev="i-5a3aaafe9767e1b6-174" who="Q182050">
            <seg xml:id="i-F9EunZU5xY6tTN7Rtx8LYN">
              Låt oss komma ihåg de här sakerna när vi samlas till valrörelse
              2010. Det skulle inte bli några fler jobb. Ni ser i prognoserna
              att de kommer nu, och vi hoppas att det blir så. Det skulle inte
              bli någon lägre arbetslöshet. Nu ser vi i prognoserna att den
              minskar, och i valrörelsen 2010 kommer vi att kunna konstatera
              vem som hade rätt. Det skulle bli större skillnader. I budgeten
              kan vi se att så inte har blivit fallet. I valrörelsen 2010 kommer
              vi att kunna se vem som hade rätt på den punkten. Vi skulle få
              sämre statsfinanser. Nu redovisar vi starka statsfinanser, och
              i valrörelsen 2010 kommer vi att veta vem som har rätt. Då kommer
              valrörelsen att handla om hur det har gått med sysselsättningen,
              hur det har gått med arbetslösheten, hur det har gått med de ekonomiska
              skillnaderna och hur det har gått med statsfinanserna.
            </seg>
          </u>
          <u xml:id="i-5a3aaafe9767e1b6-183" prev="i-5a3aaafe9767e1b6-174" who="Q182050">
            <seg xml:id="i-LHaw5AhggmBZexEF4mfKNr">
              Jag är säker på, på basis av svensk historia, på basis av erfarenheter
              från andra länder och på basis av forskning, att vi har goda skäl
              att tro att den här politiken kommer att lyckas. Det kommer att
              bli intressant att se när vi möts i valrörelsen 2010 vem det var
              som hade rätt på den punkten.
            </seg>
          </u>
          <note type="speaker" xml:id="i-NoHsCL8h5UndQiqtuwTMEV">
            Anf. 9 PÄR NUDER (s) replik:
          </note>
          <u xml:id="i-5a3aaafe9767e1b6-184" next="i-5a3aaafe9767e1b6-188" who="Q320842">
            <seg xml:id="i-CZsSQ1xYqhfnZ7GuibrK1L">
              Herr talman! I valrörelsen sade Moderaterna att de skulle finansiera
              sina stora skattesänkningar. Här på riksdagens bord ligger den
              moderatledda regeringens första budget. Faktum kvarstår: Man lyckas
              inte finansiera sina stora skattesänkningar.
            </seg>
          </u>
          <u xml:id="i-5a3aaafe9767e1b6-185" prev="i-5a3aaafe9767e1b6-184" who="Q320842">
            <seg xml:id="i-Qd6zLJxnvJ5di8ucdgnc5X">
              Nu försöker Anders Borg gömma sig bakom det stora överskottet
              i de offentliga finanserna. Men vem har skapat det överskottet?
              Är det Anders Borg som har skapat det? Nej, det är vi socialdemokrater
              som under tolv mödosamma år har vänt Sverige från stora underskott
              till stora överskott.
            </seg>
          </u>
          <u xml:id="i-5a3aaafe9767e1b6-186" prev="i-5a3aaafe9767e1b6-184" who="Q320842">
            <seg xml:id="i-9gCPVecuiyc7y1ftCexBEU">
              Om vi hade fått fortsätta regera, inte hade vi använt överskottet
              till att göra Sverige mer orättvist, mer ojämlikt. Tvärtom, vi
              hade tagit i anspråk det överskott som vi i dag har till att öka
              tryggheten, förstärka jämlikheten. Nu börjar ni knapra på det
              socialdemokratiska överskottet för att sänka skatten allra mest
              för dem som redan har allra mest.
            </seg>
          </u>
          <u xml:id="i-5a3aaafe9767e1b6-187" prev="i-5a3aaafe9767e1b6-184" who="Q320842">
            <seg xml:id="i-87saqgPztxqzvZeKMnbY7t">
              Sedan gäller det jobben, Anders Borg 261 000 öppet arbetslösa
              nästa år. Vad innebär det att vara öppet arbetslös? Jo, det innebär
              att man inte har möjlighet att gå till ett jobb, till en utbildningsplats
              eller till en praktikplats, utan man är just öppet arbetslös.
              Nu vill du sänka skatten för dem som redan har jobb och försämra
              villkoren för dem som saknar jobb.
            </seg>
          </u>
          <u xml:id="i-5a3aaafe9767e1b6-188" prev="i-5a3aaafe9767e1b6-184" who="Q320842">
            <seg xml:id="i-Wd7SQEZsYjgvWfZbWcx9jB">
              Vad har en arbetslös gemensamt med en person som arbetar? Jo,
              man måste handla mat, köpa kläder åt ungarna, betala avgiften
              till musikskolan, idrottsföreningen, hyran och lånen på villan.
              Vad har du för råd att ge de 261 000 öppet arbetslösa som med
              din ekonomiska politik nästa år kommer att få det svårt att få
              pengarna att räcka till? Ska de gå till socialen? Ska de strunta
              i att betala tv-avgiften? Ska de börja arbeta svart? Hur ska de
              klara sig? Vad är ditt råd till alla de människor som du vill
              skicka ut i öppen arbetslöshet, som är en direkt följd av den
              ekonomiska politik som du har presenterat i dag? Hur ska de få
              hushållsekonomin att gå ihop? Berätta det för svenska folket.
            </seg>
          </u>
          <note type="speaker" xml:id="i-Py5aE78fePK1TZTBNatFyx">
            Anf. 10 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-189" next="i-5a3aaafe9767e1b6-194" who="Q182050">
            <seg xml:id="i-RFAnquW7xYyzTT4UA8y5iY">
              Herr talman! Det är så här det kommer att låta de närmaste åren
              när vi diskuterar den ekonomiska politiken. Vi kommer att tala
              om massarbetslösheten. Vi kommer att tala om de 300 000400 000
              jobb som saknas för att vi ska upprätthålla full sysselsättning.
              Pär Nuder kommer inte att nämna ett enda ord om vad han själv
              har åstadkommit. Han kommer inte att föreslå någonting som leder
              till lägre arbetslöshet och som tar oss närmare full sysselsättning.
              Men han kommer att skälla på regeringens politik.
            </seg>
          </u>
          <u xml:id="i-5a3aaafe9767e1b6-190" prev="i-5a3aaafe9767e1b6-189" who="Q182050">
            <seg xml:id="i-AGKoMvKkCXcK7JhBftctA6">
              Det här kommer jag att se fram emot. Om Pär Nuder står så tomhänt
              och skäller så högt kommer människor att märka att den verklighet
              de upplever ser annorlunda ut. En politik kan inte baseras på
              att man fipplar med statistiken. Den måste bygga på att människor
              i sin verklighet, i sin vardag, när de möter sina arbetskamrater
              känner igen sig.
            </seg>
          </u>
          <u xml:id="i-5a3aaafe9767e1b6-191" prev="i-5a3aaafe9767e1b6-189" who="Q182050">
            <seg xml:id="i-FtgW8g9ksYhqEB4bhe7TnP">
              Pär Nuder glömmer bort att över 1 miljon människor, människor
              som är förtidspensionerade, som är arbetslösa och som är sjukskrivna,
              har ställts utanför. De kommer inte att glömma den socialdemokratiska
              regeringens ansvar. De vet att vi har gått till val på att rätta
              till det här problemet. De vet och de inser att detta kan vi inte
              göra i en budgetproposition och inte i en vårproposition utan
              vi kommer att få återkomma gång efter gång, år efter år, för att
              sanera den röra som Pär Nuder har lämnat efter sig, den arbetslöshet
              som Pär Nuder vägrar att se. Det är det här som kommer att vara
              temat för svensk politik de kommande åren.
            </seg>
          </u>
          <u xml:id="i-5a3aaafe9767e1b6-192" prev="i-5a3aaafe9767e1b6-189" who="Q182050">
            <seg xml:id="i-PUFV8VdLXw4DoQWAH1TLqo">
              Sedan har vi överskotten och finanserna. Pär Nuder glömmer helt
              plötsligt bort sina egna 13 miljarder i valrörelsen. Han glömmer
              bort de 12 miljarder från hans vårproposition som vi får släpa
              runt på i budgeten. Han glömmer bort de 27 miljarder han hade
              i budgetpropositionen 2005 och de 27 miljarder han hade i budgetpropositionen
              2006. Här lägger vi fram en ansvarsfull ekonomisk politik, och
              det grundläggande haltandet i den socialdemokratiska retoriken
              blir uppenbart. Vi föreslår åtgärder. Vi gör en del tuffa prioriteringar.
              Då kan man inte både hävda att detta är underfinansierat och att
              det är hjärtlöst. Det går inte ihop.
            </seg>
          </u>
          <u xml:id="i-5a3aaafe9767e1b6-193" prev="i-5a3aaafe9767e1b6-189" who="Q182050">
            <seg xml:id="i-P9sXjEEWBRByv6reGjwMLb">
              Det ska bli mycket intressant att följa Socialdemokraternas,
              Miljöpartiets och Vänsterpartiets verksamhet de kommande veckorna.
              Vi har många gånger här i Sveriges riksdag fått höra att de borgerliga
              partierna borde lägga fram en gemensam motion i finansutskottet
              och att det borde komma en gemensam reservation. Nu får vi se
              hur det blir.
            </seg>
          </u>
          <u xml:id="i-5a3aaafe9767e1b6-194" prev="i-5a3aaafe9767e1b6-189" who="Q182050">
            <seg xml:id="i-KuT9qP1n4tAKDmcJCfWi5e">
              Först och främst får vi se om Socialdemokraterna själva förmår
              att prestera en politik som innehåller någon typ av åtgärder för
              att pressa tillbaka arbetslösheten och återupprätta full sysselsättning.
              Jag tror inte det. Jag tror att vi kommer att få höra mer råskäll
              på regeringen, väldigt lite av konkreta åtgärder och ännu mindre
              visioner för framtiden. Vi kommer inte att få se någon gemensam
              motion och vi kommer inte att få se någon gemensam reservation,
              därför att det inte finns något alternativ till en allians som
              tillsammans vill arbeta för att bekämpa massarbetslöshet och ta
              tillbaka Sverige till full sysselsättning.
            </seg>
          </u>
          <note type="speaker" xml:id="i-JyfTmWdC2CGyR8yV67EgmF">
            Anf. 11 PÄR NUDER (s) replik:
          </note>
          <u xml:id="i-5a3aaafe9767e1b6-195" next="i-5a3aaafe9767e1b6-198" who="Q320842">
            <seg xml:id="i-G5esPRq6MY58NjPtumzTTt">
              Herr talman! Vad fick de arbetslösa för råd? Vad skulle de dra
              ned på? Det var inte mycket till råd. Det var ingenting alls.
              De har att se fram emot att försöka få hushållsekonomin att gå
              ihop när ersättningen i a-kassan sänks.
            </seg>
          </u>
          <u xml:id="i-5a3aaafe9767e1b6-196" prev="i-5a3aaafe9767e1b6-195" who="Q320842">
            <seg xml:id="i-XsVugFdtgX3LcxUhyLD96P">
              Det märkliga är att den här politiken påstås vara vetenskapligt
              underbyggd av herr finansministern själv dessutom. Jag undrar
              vad det är för vetenskap som säger att de som redan har det svårast
              måste få det ännu sämre för att det ska bli fler jobb. Jag får
              inte den ekvationen att gå ihop. Jag är måhända inte lika utbildad
              i ekonomisk teori som den nuvarande finansministern. Möjligen
              har jag träffat något fler arbetslösa som har små marginaler.
              Där duger inga ekonomiska kalkyler när man möter dessa människor.
            </seg>
          </u>
          <u xml:id="i-5a3aaafe9767e1b6-197" prev="i-5a3aaafe9767e1b6-195" who="Q320842">
            <seg xml:id="i-CgCH6BVrAA9bp4Ssr8kNJM">
              Berätta återigen du har en chans till om vilka råd du vill ge
              de arbetslösa, som får sämre villkor samtidigt som de allra rikaste
              får bättre villkor med din ekonomiska politik.
            </seg>
          </u>
          <u xml:id="i-5a3aaafe9767e1b6-198" prev="i-5a3aaafe9767e1b6-195" who="Q320842">
            <seg xml:id="i-8DLcKXeWYt81tsYHPYReFj">
              Var nu den ekonom du är, inte den politiker du försöker bli!
              Du vet hur dina borgerliga ekonomkolleger resonerar. Om ersättningsnivån
              i a-kassan sänks sjunker reservationslönen, det vill säga den
              lägsta lön man är villig att arbeta för. Då ökar lönespridningen,
              det vill säga skillnaden i samhället. Det är precis det som är
              syftet med de nya moderaternas ekonomiska politik, det vill säga
              att skapa de låglönejobb och den typ av tjänster som vi i praktiken
              under den senaste veckan har sett vilka som utnyttjar. Den politiken
              är orättvis. Parallellerna mellan budgetsaneringen och nu att
              skapa nya jobb haltar på en väsentlig punkt, nämligen att vi då
              fördelade bördorna rättvist. Vi införde värnskatt så att de som
              tjänade allra mest skulle bära den tyngsta bördan för att sanera
              de offentliga finanserna. Du går i rakt motsatt riktning. Du lägger
              tyngst börda på dem som redan har det sämst, och du ger de största
              lättnaderna till dem som redan har det bäst. Det är en djupt oansvarig
              och orättvis politik. Den kommer, herr talman, vi socialdemokrater
              att med kraft bekämpa.
            </seg>
          </u>
          <note type="speaker" xml:id="i-6TWW6awFX4ske72WRrFe3J">
            Anf. 12 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-199" next="i-5a3aaafe9767e1b6-203" who="Q182050">
            <seg xml:id="i-NiSAMBhy7co2iZvv4tBRqi">
              Herr talman! Det är spännande att höra Pär Nuder och se den totala
              skillnaden mellan hans retorik och vad han själv har presterat.
              Den som läser vår budgetproposition, och som har läst de tidigare
              budgetpropositionerna, har kunnat se hur inkomstspridningen i
              Sverige har ökat, hur förmögenhetsskillnaderna har ökat och att
              detta har varit drivet av en stigande arbetslöshet, en massarbetslöshet,
              och att vi inte upprätthåller full sysselsättning.
            </seg>
          </u>
          <u xml:id="i-5a3aaafe9767e1b6-200" prev="i-5a3aaafe9767e1b6-199" who="Q182050">
            <seg xml:id="i-8CRNGSd6GPuaF6wfxWceTs">
              Nu talar Pär Nuder om att lägga bördorna tyngst på dem som har
              minst. Den som har gjort det i Sverige mer än någon annan finansminister
              i modern tid är naturligtvis Pär Nuder eftersom han har varit
              oförmögen att föra en politik som pressar tillbaka arbetslösheten
              och upprätthåller full sysselsättning.
            </seg>
          </u>
          <u xml:id="i-5a3aaafe9767e1b6-201" prev="i-5a3aaafe9767e1b6-199" who="Q182050">
            <seg xml:id="i-3KubSDkfDQWKKKCsS1btVQ">
              I andra länder, Danmark, Norge, Storbritannien, Holland, Österrike
              man kan fortsätta länge, man kan lägga till Australien, Nya Zeeland
              och USA har arbetslösheten fallit de senaste åren. Men under den
              tid Pär Nuder har varit finansminister har arbetslösheten både
              bland unga och som helhet ökat. Det är ett tungt ansvar för Pär
              Nuder, och det kommer att bli vårt ansvar i Allians för Sverige
              att tillsammans sanera jobbskulden. Därmed ska vi bidra till att
              föra Sverige samman.
            </seg>
          </u>
          <u xml:id="i-5a3aaafe9767e1b6-202" prev="i-5a3aaafe9767e1b6-199" who="Q182050">
            <seg xml:id="i-QB85iQyCMAjaSAZWiKKo1N">
              Pär Nuder är orolig för att vår politik ska leda till sänkta
              löner. Jag tycker att han därmed underskattar den svenska modellen.
              Vi ska ha starka kollektivavtal. Vi ska ha starka fackföreningar.
              Därmed kommer vi inte att få sänkta löner. Vi går mot en avtalsrörelse
              där parterna, precis som många gånger tidigare, kommer att ta
              ett ansvar för att vi får en löneutveckling som är förenlig med
              samhällsekonomisk stabilitet.
            </seg>
          </u>
          <u xml:id="i-5a3aaafe9767e1b6-203" prev="i-5a3aaafe9767e1b6-199" who="Q182050">
            <seg xml:id="i-2ifxsPEUFr322Lf7Cerx71">
              Pär Nuder kommer gärna ihåg de starka fackföreningarna och de
              starka kollektivavtalen. Men den svenska modell vi en gång hade
              byggde också på att vi hade starka svenska företag och att vi
              hade en stark arbetslinje. Där är det vår uppgift att se till
              att det på nytt blir på det sättet, med hjälp av en politik som
              konsekvent vidtar åtgärd för åtgärd i budget efter budget för
              att få ned massarbetslösheten och öka sysselsättningen. Det är
              vår uppgift, och det är så vi kommer att arbeta i regeringen.
            </seg>
          </u>
          <note type="speaker" xml:id="i-UY25nWEWxe5vZA55JNj2aN">
            Anf. 13 ULLA ANDERSSON (v) replik:
          </note>
          <u xml:id="i-5a3aaafe9767e1b6-204" next="i-5a3aaafe9767e1b6-207" who="Q4935938">
            <seg xml:id="i-DAnnoXaT26s4xS2tDhBEMo">
              Herr talman! Vi har nu hört olika siffror hanteras från talarstolen
              av den moderata alliansen. Först var det en miljon i utanförskap.
              Sedan sade herr Borg att det fattades 400 000500 000 nya jobb.
              Tidigare har herr Reinfeldt sagt att det är fråga om 300 000 nya
              jobb. I budgetpropositionen kan vi se att man hoppas på dynamiska
              effekter som ska skapa 67 000 nya jobb.
            </seg>
          </u>
          <u xml:id="i-5a3aaafe9767e1b6-205" prev="i-5a3aaafe9767e1b6-204" who="Q4935938">
            <seg xml:id="i-9o1mqxE2uDTidScREdnjzu">
              Vad hände egentligen med den övriga miljonen? Det har vi inte
              fått något svar på. Något annat som vi inte har fått svar på är
              hur besparingar på arbetslösa kan skapa fler jobb. Jag har inte
              fått svar under hela valrörelsen, och jag har inte fått svar här
              i riksdagens kammare.
            </seg>
          </u>
          <u xml:id="i-5a3aaafe9767e1b6-206" prev="i-5a3aaafe9767e1b6-204" who="Q4935938">
            <seg xml:id="i-MxXTGgkeATRAFRodrptSpv">
              En annan fråga vi kan ställa oss är om det är meningen att de
              arbetslösa ska gå till socialtjänsten. Hur ska kommunerna kompenseras
              för detta? Är det nya besparingar i välfärden? Är det kränkningar
              som de långtidsarbetslösa kommer att få uppleva? Nog måste det
              ta emot att behöva gå till socialtjänsten i kommunen när allt
              man vill är att kunna försörja sig själv. Visst skulle ni kunna
              erkänna att sänkningarna av a-kassenivåerna är ett sätt att skapa
              en låglönemarknad? Samtliga borgerliga partier har på olika sätt
              i sina tidigare budgetmotioner just pekat ut den lösningen som
              en framtid för Sverige och Sveriges arbetare. Det är en framtid
              för att skapa nya arbetstillfällen.
            </seg>
          </u>
          <u xml:id="i-5a3aaafe9767e1b6-207" prev="i-5a3aaafe9767e1b6-204" who="Q4935938">
            <seg xml:id="i-48aM6mA1LWMA6XpN4wU2C2">
              Herr Borg pratar om att vi underkänner den svenska modellen.
              Visst! Vi tror på den svenska modellen. Det är ni som inte gör
              det. Det är ni som försvårar den fackliga organiseringen. Det
              är ni som höjer avgifterna till a-kassan. Det är ni som slopar
              avdragsrätten för fackföreningsavgiften men behåller avdragsrätten
              för arbetsgivarorganisationerna. Visst tror vi på den svenska
              modellen. Visst har vi arbetare haft stort stöd av den. Det vi
              är oroliga för är er behandling av den svenska modellen.
            </seg>
          </u>
          <note type="speaker" xml:id="i-HowDonjLrsK3gkby1UAQt2">
            Anf. 14 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-208" next="i-5a3aaafe9767e1b6-211" who="Q182050">
            <seg xml:id="i-GyHggjrMG73xu1Tyza5xAJ">
              Herr talman! Det sägs här att vi använder olika siffror när vi
              pratar om hur många jobb som behövs i Sverige. Är det 200 000,
              300 000, 400 000 eller 500 000? Det är så tvisterna om effekterna
              av vår politik kommer att se ut de närmaste åren. Man kan tvista
              om var full sysselsättning ligger någonstans. Om man tror att
              det ligger på 80 % av arbetskraften, som tidigare regering har
              talat om, kanske vi till och med enligt prognoserna klarar att
              uppnå det under mandatperioden om nu prognoserna visar sig vara
              riktiga. Dem ska man naturligtvis se försiktigt och skeptiskt
              på.
            </seg>
          </u>
          <u xml:id="i-5a3aaafe9767e1b6-209" prev="i-5a3aaafe9767e1b6-208" who="Q182050">
            <seg xml:id="i-EAqUyHx8sAKrLnJd5o7gfS">
              Men det är inte det vi menar. Vi menar att vi ska komma tillbaka
              till de höga sysselsättningsnivåer vi hade i Sverige när det var
              som bäst, när en stor del av befolkningen långt över 80 % befann
              sig på arbetsmarknaden, när utanförskapet rörde sig om kanske
              400 000600 000 personer. Det kommer vi inte att uppnå under den
              här mandatperioden. Vi kommer att få jobba i många år för att
              återställa den svenska modellen så att huvuddelen av alla som
              vill och kan arbeta också har ett arbete. Men vi kommer inte att
              nöja oss med 100 000, 200 000 eller 300 000 nya jobb och säga
              att arbetet därmed är slutfört. Vi kommer inte att nöja oss förrän
              alla som vill och kan arbeta också har ett arbete. Det är det
              som är kärnan i vår politik.
            </seg>
          </u>
          <u xml:id="i-5a3aaafe9767e1b6-210" prev="i-5a3aaafe9767e1b6-208" who="Q182050">
            <seg xml:id="i-PBhqGeKnLxdLbn4cLLbysq">
              Nu ska vi få se en vänstermotion om den ekonomiska politiken.
              Vi har fått höra i valrörelsen att det ska bli 200 000 nya jobb
              i offentlig sektor. Det måste bli väldigt intressant att få se
              hur det ska finansieras. Hur mycket ska skatterna höjas? Vad ska
              hända med transfereringssystem? Var ska alla dessa pengar komma
              från? Det ska bli 35 timmars arbetsvecka. Det ska bli kärnkraftsavveckling.
              Var ska de pengarna komma från? Hur mycket måste man höja skatterna,
              och vad händer då med sysselsättningen?
            </seg>
          </u>
          <u xml:id="i-5a3aaafe9767e1b6-211" prev="i-5a3aaafe9767e1b6-208" who="Q182050">
            <seg xml:id="i-HqKQA9Y9j6XisjoEHeVfpF">
              När Vänstern har skrivit färdigt sin egen motion har de också
              ett arbete att skriva en tillsammans med Socialdemokraterna och
              Miljöpartiet. Det krav som vi har fått riktat mot oss under valrörelse
              efter valrörelse, i debatt efter debatt i kammaren, är att vi
              ska ha en gemensam motion från allianspartierna. Det har vi haft.
              Sedan vill vi naturligtvis också se en gemensam reservation i
              finansutskottet. Det ska bli intressant att se om vänsterpartierna,
              vänsterblocket, förmår samla sig till en gemensam realistisk politik
              som går att genomföra. Det är en sak att lova 200 000 nya jobb
              i valrörelser. Det är en sak att prata om arbetstidsförkortning
              och kärnkraftsavveckling. Det ska bli intressant att se vad man
              kan enas om och hur det ska finansieras när vi väl får se Vänsterpartiets,
              Miljöpartiets och Socialdemokraternas gemensamma motion till finansutskottet.
            </seg>
          </u>
          <note type="speaker" xml:id="i-5g7qcK2FNGuUVxiRe1ZZRR">
            Anf. 15 ULLA ANDERSSON (v) replik:
          </note>
          <u xml:id="i-5a3aaafe9767e1b6-212" next="i-5a3aaafe9767e1b6-217" who="Q4935938">
            <seg xml:id="i-Bd1TmYKefeuQE2CygmUjhe">
              Herr talman! Det är intressant att höra en moderat politiker.
              En moderat politiker pratar om jobb som om jobb vore en kostnad
              och något som inte finansierar vår gemensamma välfärd.
            </seg>
          </u>
          <u xml:id="i-5a3aaafe9767e1b6-213" prev="i-5a3aaafe9767e1b6-212" who="Q4935938">
            <seg xml:id="i-2chwSyydTSLqBNGWbdACM9">
              Jag kan lova dig, herr Borg, att vi inte tänker göra som ni.
              Vi tänker inte sänka skatterna för de högavlönade. Vi tänker inte
              sänka skatterna genom att ta från kvinnor och ge till män. Nej,
              vi har en politik för jobb, och du kommer att få se. Jag tror
              att andra kommer att imponeras av våra konkreta förslag. Eftersom
              ni bara räknar med dynamiska effekter är det i och för sig väldigt
              lätt att bli imponerad av andras förslag.
            </seg>
          </u>
          <u xml:id="i-5a3aaafe9767e1b6-214" prev="i-5a3aaafe9767e1b6-212" who="Q4935938">
            <seg xml:id="i-2fGvmeeP2uWvmVCedhuMeo">
              Men, herr Borg, jag har fortfarande några frågor som jag inte
              har fått svar på. Du har inte svarat på hur besparingar på långtidsarbetslösa
              kan ge fler jobb. Och ni har absolut inte svarat på hur ni ska
              lösa problemet med kvinnors höga arbetslöshet. Alla de förslag
              ni har går i motsatt riktning.
            </seg>
          </u>
          <u xml:id="i-5a3aaafe9767e1b6-215" prev="i-5a3aaafe9767e1b6-212" who="Q4935938">
            <seg xml:id="i-KJq6EkvNHtdriAFqdqksDF">
              Ni tänker betala för att kvinnor ska stanna kvar i utanförskap
              genom vårdnadsbidrag. Ni kommer att urholka förskolans resurser.
              Ni avvisar förslag om rätt till heltid och individuell föräldraförsäkring.
              Ni kommer att spara kraftigt på Arbetsmiljöverket och Arbetslivsinstitutet
              trots att ni säger att kvinnors arbetsmiljö måste förbättras.
              Ni har inte heller några förslag som skulle vara en grundläggande
              lösning för kvinnor, nämligen fler anställda i offentlig sektor.
              Offentlig sektor är avgörande för kvinnors vardag. I stället har
              ni gamla hederliga moderata lösningar med skattesänkningar.
            </seg>
          </u>
          <u xml:id="i-5a3aaafe9767e1b6-216" prev="i-5a3aaafe9767e1b6-212" who="Q4935938">
            <seg xml:id="i-Jnr4QfNh8bczHfy6MawMzp">
              Men herr Borg sade också att vi framöver inte ska unna oss att
              skicka räkningen till framtida generationer. Det är en väldigt
              bra formulering. Det säger nämligen varför borgerlig politik är
              dålig. Ja, nu unnar ni er förmåner, men samtidigt lägger ni kostnaderna
              på sjuka och arbetslösa. Och när klyftorna ökar skär ni i de sociala
              kostnaderna i framtiden. Utslagning, utbrändhet, dålig arbetsmiljö
              det är, Anders Borg, att skicka räkningen till framtida generationer.
              Kanske inte du kommer att vara finansminister när räkningen ska
              betalas. Och varför ska den betalas av arbetslösa, deras familjer
              och deras barn?
            </seg>
          </u>
          <u xml:id="i-5a3aaafe9767e1b6-217" prev="i-5a3aaafe9767e1b6-212" who="Q4935938">
            <seg xml:id="i-LNUkNzoCr41txkhbVTCEKX">
              Det kanske du nu äntligen kan lämna ett svar på, ett svar som
              ni inte har lämnat under hela valrörelsen och ett svar som du
              fortfarande inte har givit här i kammaren i dag. Jag ser fram
              emot det svaret, Borg.
            </seg>
          </u>
          <note type="speaker" xml:id="i-SQqfD164e9RtxE17wD7jAw">
            Anf. 16 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-218" next="i-5a3aaafe9767e1b6-223" who="Q182050">
            <seg xml:id="i-D1f2LjVDcGPQNV7D5XU3US">
              Herr talman! Vi fick ett löfte från Ulla Andersson som vi kan
              lita på, och det är att Vänsterpartiet inte kommer att sänka skatterna
              för någon. Det var intressant att notera.
            </seg>
          </u>
          <u xml:id="i-5a3aaafe9767e1b6-219" prev="i-5a3aaafe9767e1b6-218" who="Q182050">
            <seg xml:id="i-LU5hiCNXb1JZygmtMXj6Lx">
              Den grundläggande frågan är hur det ska bli fler jobb med en
              borgerlig ekonomisk politik. Låt mig säga att det är den grundläggande
              frågan för den här regeringen. Det ska bli fler jobb. Vår strategi
              för att skapa förutsättningar för ökad sysselsättning, fler jobb
              i näringslivet och lägre arbetslöshet är glasklar: Det ska löna
              sig bättre att arbeta. När det lönar sig bättre att arbeta är
              det fler som går in på arbetsmarknaden, och det är särskilt viktigt
              för dem som står utanför att de får lägre skatt på arbete. Det
              ska bli enklare att anställa. Det handlar om lägre arbetsgivaravgifter,
              bättre förhållanden med korttidskontrakt och en mer effektiv arbetsförmedling.
            </seg>
          </u>
          <u xml:id="i-5a3aaafe9767e1b6-220" prev="i-5a3aaafe9767e1b6-218" who="Q182050">
            <seg xml:id="i-PhadtmYehu4rZSQzSZyuae">
              Det är konkreta förslag, och de kommer att genomföras under de
              kommande åren. Det ska bli fler företagare, bättre lönsamhet i
              att starta och driva företag och att låta dessa företag växa.
            </seg>
          </u>
          <u xml:id="i-5a3aaafe9767e1b6-221" prev="i-5a3aaafe9767e1b6-218" who="Q182050">
            <seg xml:id="i-YLzNQpyBy8GVafsWqnAKGj">
              Hur jobben sedan kommer får vi se under de närmaste åren. Om
              jag skulle ta de prognoser som Finansdepartementet har gjort på
              allvar handlar det om en av de snabbaste uppgångarna i reguljär
              sysselsättning som vi har sett på länge. Det handlar om att den
              totala arbetslösheten faller med nästan 3 % under de kommande
              åren. Jag tycker att man ska vara väldigt försiktig med prognoser.
              Jag har förhoppningar om att vi ska se de här prognoserna infrias,
              och då får vi se hur jobben kommer och hur vi steg för steg tar
              oss tillbaka till full sysselsättning.
            </seg>
          </u>
          <u xml:id="i-5a3aaafe9767e1b6-222" prev="i-5a3aaafe9767e1b6-218" who="Q182050">
            <seg xml:id="i-8k2BdgM8ik1pXF6QwEiEVf">
              Men nu skulle jag också vilja se lite hur det blir med Vänsterpartiet.
              Är beskedet alltså att vi i den motion som kommer nu kommer att
              få se en finansiering av 200 000 i ökad offentlig anställning
              som träder i kraft under 2007 och som man kan bevara 2008 och
              2009? Är det så att vi ska få se en 35-timmarsvecka införas? Det
              är bra om vi får se också hur det ska finansieras. Är det så att
              vi nu ska få se hur kärnkraften ska avvecklas? Är det framför
              allt så att vi ska få se hur man tillsammans med Miljöpartiet
              och Socialdemokraterna i en gemensam motion kan enas om en finansiering
              där dessa krav finns med och en gemensam reservation i finansutskottet
              där man gemensamt kan stå för den politiken?
            </seg>
          </u>
          <u xml:id="i-5a3aaafe9767e1b6-223" prev="i-5a3aaafe9767e1b6-218" who="Q182050">
            <seg xml:id="i-HmPHA941MBJapiMfjvzMkt">
              Det är den fråga som jag har ställt till Pär Nuder, som jag har
              ställt till Ulla Andersson och som jag kommer att ställa till
              Mikaela Valtersson. Vi har inte fått något svar på den punkten.
              Hur blir det? Blir det en gemensam motion? Blir det någon gemensam
              reservation? Finns det något vänsteralternativ, eller finns det
              bara ett regeringssamarbete i den här riksdagen?
            </seg>
          </u>
          <note type="speaker" xml:id="i-DMtgQzEiNrNa7VnGFKfeP4">
            Anf. 17 MIKAELA VALTERSSON (mp) replik:
          </note>
          <u xml:id="i-5a3aaafe9767e1b6-224" next="i-5a3aaafe9767e1b6-228" who="Q4354795">
            <seg xml:id="i-Wor5sL1QFh5frzEZXeVWSd">
              Herr talman! Ledamöter! I Moderaternas Sverige är arbetslösheten
              20 %. Anders Borg har liksom Fredrik Reinfeldt pratat om massarbetslöshet
              i Sverige. Ni pratar om en miljon utanför. Ibland har ni pratat
              om en och en halv miljon. Dessa siffror basunerades ut under hela
              valrörelsen. En och en halv miljon människor står utanför arbetsmarknaden.
              Det är den verklighet som Anders Borg beskriver, men jag hittar
              inte åtgärder i hans budget för att komma till rätta med problemen.
            </seg>
          </u>
          <u xml:id="i-5a3aaafe9767e1b6-225" prev="i-5a3aaafe9767e1b6-224" who="Q4354795">
            <seg xml:id="i-NN6zF1ti5CDBzfdF54acSQ">
              Regeringen höjer skatten för företagen. Arbetsgivaravgifterna
              för de allra flesta företag höjs. Det lilla konkurrensutsatta
              verkstadsföretaget får ökade kostnader med runt 40 000 per år
              genom att den allmänna nedsättningen tas bort och genom att medfinansieringen
              tas bort. Är det detta som ska ge en och en halv miljon människor
              jobb?
            </seg>
          </u>
          <u xml:id="i-5a3aaafe9767e1b6-226" prev="i-5a3aaafe9767e1b6-224" who="Q4354795">
            <seg xml:id="i-KoxCFP6au2xZrghZDuWBXG">
              Samtidigt väljer man att minska stöden för de anställda. Sammanlagt
              minskar man stöden med drygt 3 miljarder. Är det detta som kommer
              att göra att de som står längst ifrån arbetsmarknaden får jobb?
            </seg>
          </u>
          <u xml:id="i-5a3aaafe9767e1b6-227" prev="i-5a3aaafe9767e1b6-224" who="Q4354795">
            <seg xml:id="i-JURSEie1tVmaJcNvMBjbYB">
              Det förslag som ni kanske pratat mest om är sänkt arbetsgivaravgift
              för vissa tjänsteföretag, och det kommer inte nu. I stället beskriver
              ni så många hinder att det nästan verkar som att ni ger upp. Det
              krockar med EU:s statsstödsregler, det ger gränsdragningsproblem
              och det påverkar konkurrensen negativt.
            </seg>
          </u>
          <u xml:id="i-5a3aaafe9767e1b6-228" prev="i-5a3aaafe9767e1b6-224" who="Q4354795">
            <seg xml:id="i-5q2j7imkHUTqMcrpLLXhgU">
              Det ni faktiskt gör är att sänka momsen på skidliftar och införa
              avdrag för städning för dryga miljarden. Är det skidvakter och
              pigor som en och en halv miljon människor ska jobba som?
            </seg>
          </u>
          <note type="speaker" xml:id="i-AsBt3PZQjc2QLBGRsVxBhk">
            Anf. 18 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-229" next="i-5a3aaafe9767e1b6-235" who="Q182050">
            <seg xml:id="i-5SpnVHRPNWpxSrorbEqcTt">
              Herr talman! Det finns många olika mått på arbetslösheten. Vi
              kommer att använda dem alla, därför att det här är Sveriges viktigaste
              problem. Vi har en öppen arbetslöshet. I dag har vi ett eget litet
              mått, som bara vi och något enstaka OECD-land ytterligare använder.
              Det är klart att vi ska använda samma statistik som man har i
              andra länder så att siffrorna är jämförbara.
            </seg>
          </u>
          <u xml:id="i-5a3aaafe9767e1b6-230" prev="i-5a3aaafe9767e1b6-229" who="Q182050">
            <seg xml:id="i-LR3FoyMGS71SRH4zX95rtt">
              Men det är också klart att människor som befinner sig i Amsåtgärder
              inte är i den reguljära sysselsättningen och skulle vilja komma
              tillbaka till arbetsmarknaden. Det är uppenbart, när man ser på
              den enorma förtidspension som vi har i dag och som vi inte hade
              för några decennier sedan, att den till viss del handlar om arbetsmarknadspolitik.
              Det är tydligt att det finns människor som av arbetsmarknadsskäl
              är borta från arbetsmarknaden, även i sjukskrivningen.
            </seg>
          </u>
          <u xml:id="i-5a3aaafe9767e1b6-231" prev="i-5a3aaafe9767e1b6-229" who="Q182050">
            <seg xml:id="i-BsKaPTkSQ74XPMEtvUeved">
              Vi vill inte dölja arbetslöshet. Vi kommer att använda alla de
              mått som finns på arbetslösheten, därför att detta är vår viktigaste
              uppgift att i budget för budget presentera förslag som leder till
              fler jobb, ökad sysselsättning och lägre arbetslöshet.
            </seg>
          </u>
          <u xml:id="i-5a3aaafe9767e1b6-232" prev="i-5a3aaafe9767e1b6-229" who="Q182050">
            <seg xml:id="i-49eF3DT2A37N9mompAuen6">
              När det sedan gäller företagen har vi här en väldigt tydlig belysning
              av vänsterpartiernas samlade problem med detta med näringslivet.
              Man ser företagen, men man ser inte företagaren. Vi föreslår sänkta
              arbetsgivaravgifter för ungdomar och för äldre. Vi föreslår sänkta
              arbetsgivaravgifter för tjänstesektorn. Vi föreslår nystartsjobb
              som innebär att arbetsgivaravgifterna tas ned för dem som har
              varit borta länge från arbetsmarknaden. Men vi föreslår också
              att förmögenhetsskatten justeras nedåt så att de som är företagare
              får mer lönsamhet ut av att driva sina företag.
            </seg>
          </u>
          <u xml:id="i-5a3aaafe9767e1b6-233" prev="i-5a3aaafe9767e1b6-229" who="Q182050">
            <seg xml:id="i-W4qdpgoPm9HzjwcurBgBa2">
              Det känns naturligtvis märkligt att bli skälld av Mikaela Valtersson
              för att vi inte gynnar företagen tillräckligt mycket, när det
              de facto är så att sänkningarna av de samlade arbetsgivaravgifterna
              och de sänkta skatterna på företagssektorn vida överstiger de
              skattejusteringar som Valtersson pratar om.
            </seg>
          </u>
          <u xml:id="i-5a3aaafe9767e1b6-234" prev="i-5a3aaafe9767e1b6-229" who="Q182050">
            <seg xml:id="i-NpZ156srGEPikMygqk9Qmb">
              Det är det här som är centralt för oss. Vi sätter företagaren
              i centrum. Alla företagare i Sverige, alla som anställer och alla
              som fattar beslut om investeringar, ska veta att den här regeringen
              ser entreprenörskap, små företag och företag som vill växa som
              kärnan i den ekonomiska politiken. Det är så vi får fler jobb.
            </seg>
          </u>
          <u xml:id="i-5a3aaafe9767e1b6-235" prev="i-5a3aaafe9767e1b6-229" who="Q182050">
            <seg xml:id="i-4MmH1DAh7QMhaW2XMsj8ni">
              Det är här den svenska modellen har havererat. Ja, vi ska ha
              starka kollektivavtal. Ja, vi ska ha starka fackliga organisationer.
              Men en kärra där två hjul är luftade, där det inte finns någon
              stark arbetslinje och där det inte finns några starka företag
              går på snedden. Det är vår uppgift att se till att alla hjulen
              har luft i sig och att de rullar på. Det är så vi återför Sverige
              till full sysselsättning.
            </seg>
          </u>
          <note type="speaker" xml:id="i-LioMKTjr5W2eGoUgriCxf8">
            Anf. 19 MIKAELA VALTERSSON (mp) replik:
          </note>
          <u xml:id="i-5a3aaafe9767e1b6-236" next="i-5a3aaafe9767e1b6-239" who="Q4354795">
            <seg xml:id="i-R9E2R6yfCPWFMErW9PLwx4">
              Herr talman! Jag tror att det är viktigt att vi ger ett väldigt
              korrekt besked till företagare, till väljare och till medborgare.
              Ni tar bort skattenedsättningen på 5 %. Ni inför inte samtidigt
              de skattelättnader du pratar om, utan de kommer i framtiden. Det
              blir en skattehöjning för alla företag under tiden. De andra kommer
              kanske 2008.
            </seg>
          </u>
          <u xml:id="i-5a3aaafe9767e1b6-237" prev="i-5a3aaafe9767e1b6-236" who="Q4354795">
            <seg xml:id="i-M2Ag1y52sRVhncpaX31r33">
              Ni tar bort den allmänna nedsättningen, och så väljer ni ut vissa
              branscher och vissa grupper som får en lättnad, men det kommer
              att finnas en mängd, särskilt småföretagare, som bara får en skattehöjning.
              Det här kan ni kanske erkänna.
            </seg>
          </u>
          <u xml:id="i-5a3aaafe9767e1b6-238" prev="i-5a3aaafe9767e1b6-236" who="Q4354795">
            <seg xml:id="i-YJVPLuAkjRpSooZcRTVb1q">
              Vi har hört Moderaternas eko under hela valrörelsen, om massarbetslöshet,
              om en och en halv miljon människor som är utanför arbetsmarknaden.
              Kommer de åtgärder ni nu presenterar, i huvudsak skattesänkningar,
              att lösa det problemet? Kommer dessa människor, med era åtgärder,
              att vara i arbetsmarknaden 2010?
            </seg>
          </u>
          <u xml:id="i-5a3aaafe9767e1b6-239" prev="i-5a3aaafe9767e1b6-236" who="Q4354795">
            <seg xml:id="i-DeNjoYejbJNCkwu9NWtnV8">
              Ni gör en skattehöjning för småföretag, och ni tar bort lyckade
              forskningssatsningar för småföretag. Ni fokuserar inte, som vi
              hade önskat från Miljöpartiets sida, på att komma till rätta med
              akademikerarbetslöshet. Det är kanske en freudiansk felsägning
              jag tror nästan det men det står i finansplanen att ni vill ta
              bort akademikerjobben. Det låter lite hårt. Det kanske kan vara
              bra att ha kvar några jobb för akademiker.
            </seg>
          </u>
          <note type="speaker" xml:id="i-XZdj2amxSaeYhQh9upQ7W3">
            Anf. 20 Finansminister ANDERS BORG (m) replik:
          </note>
          <u xml:id="i-5a3aaafe9767e1b6-240" next="i-5a3aaafe9767e1b6-244" who="Q182050">
            <seg xml:id="i-8iuCxiyBcUdLWvLSQ6jG1r">
              Herr talman! Den frågeställning vi har under de kommande veckorna
              i Sveriges riksdag är om det blir någon gemensam motion från vänsterpartierna,
              om vi kommer att få se någon gemensam reservation i finansutskottet,
              om de kommer att samla sig till ett gemensamt alternativ där man
              väger av de olika önskemålen.
            </seg>
          </u>
          <u xml:id="i-5a3aaafe9767e1b6-241" prev="i-5a3aaafe9767e1b6-240" who="Q182050">
            <seg xml:id="i-F7T2WLoTCrkWvcaT6sVBuL">
              Blir det 200 000 nya jobb i offentlig sektor via Vänsterpartiet?
              Blir det 35 timmars arbetsvecka med Miljöpartiet? Återinförs friåret?
              Avvecklar vi kärnkraften? Höjs skatten på energin? På alla de
              frågorna väntar vi på ett svar, men ingen av företrädarna för
              vänsterpartierna berör ens frågeställningen om det blir en gemensam
              motion och om det blir en gemensam reservation.
            </seg>
          </u>
          <u xml:id="i-5a3aaafe9767e1b6-242" prev="i-5a3aaafe9767e1b6-240" who="Q182050">
            <seg xml:id="i-P5GK25mg6CHGe5GRSTuu18">
              Det är naturligtvis så att vår politik kommer att bidra till
              att det blir fler som vill driva företag och att fler företagare
              vill anställa. Det handlar om det jobbavdrag vi föreslår, som
              naturligtvis också omfattar företagare. Det handlar om sänkta
              arbetsgivaravgifter för de viktiga ungdomsgrupperna. Det handlar
              om sänkt arbetsgivaravgift för de äldre, som också får dubbelt
              jobbavdrag för att fler ska stanna kvar. Och vi får då en möjlighet
              att tillgodogöra oss den kompetens som många äldre människor besitter.
              Det handlar om nystartsjobben, 3:12-reglerna, förmögenhetsskatten,
              konkurslagstiftningen, regelkrånglet, medfinansieringen.
            </seg>
          </u>
          <u xml:id="i-5a3aaafe9767e1b6-243" prev="i-5a3aaafe9767e1b6-240" who="Q182050">
            <seg xml:id="i-SCXvVqsaUevrdVtWSEBTKZ">
              Jag skulle kunna fortsätta att läsa upp åtgärder under en lång
              tid. Den här budgeten är fylld av åtgärder som kommer att återge
              Sveriges företagare framtidstron och återge dem viljan att anställa
              därför att det är centralt.
            </seg>
          </u>
          <u xml:id="i-5a3aaafe9767e1b6-244" prev="i-5a3aaafe9767e1b6-240" who="Q182050">
            <seg xml:id="i-McaJNHYS7GEs7GDTVUz44x">
              Men det är en fråga som man ändå måste komma fram till. Om nu
              Miljöpartiet är så angeläget om att göra någonting för företagen
              undrar jag hur det ska gå till att göra det ihop med Vänsterpartiet.
              Kommer ni att ge svar på den frågan i er gemensamma motion och
              er gemensamma reservation?
            </seg>
          </u>
          <note type="speaker" xml:id="i-AWZ7kVziLLexrJJD9fPDHi">
            Anf. 21 ROGER TIEFENSEE (c):
          </note>
          <u xml:id="i-5a3aaafe9767e1b6-245" next="i-5a3aaafe9767e1b6-249" who="Q6210672">
            <seg xml:id="i-NeAeaxFnpbgni13ZfkARZW">
              Herr talman! Den budget som har presenterats för riksdagen i
              dag bygger på alliansens valmanifest. Vi gick till val på det
              här. Innehållet i dagens budget var känt redan före valet. Vad
              som fortfarande är mer okänt för väljarna är hur vänsterkartellens
              budget kommer att se ut. Det visste man ju inte ens på Finansdepartementet.
              Socialdemokraternas vallöften var inte inskuggade i de finansunderlag
              som vi fick när vi tog över. Frågan är: Hur tänkte ni, Pär Nuder?
              Var ni så övertygade om att ni skulle förlora att ni i ren desperation
              gav löften utan täckning?
            </seg>
          </u>
          <u xml:id="i-5a3aaafe9767e1b6-246" prev="i-5a3aaafe9767e1b6-245" who="Q6210672">
            <seg xml:id="i-CMF4jKhKbzxnsQqRn3FhmK">
              Det ska bli intressant att under de närmaste veckorna se den
              samlade vänsterns alternativ. Framför allt ska det bli intressant
              att se hur Vänsterpartiet tänker, om de tänker fortsätta med sin
              närmast osannolika ekonomiska politik. Det är flera hundratusen
              människor som ska anställas i offentlig sektor. Tolkar man Ulla
              Andersson rätt här är det bara de jobb som man liksom konkret
              kan besluta om som politiker som räknas. De jobb som växer fram
              genom att människor förverkligar en affärsidé eller sina livsdrömmar
              i ett projekt kallar Ulla Andersson föraktfullt för dynamiska
              effekter. Det tycker jag säger mer än man orkar tänka om ekonomisk
              syn i Vänsterpartiet. När människor förverkligar sina livsidéer
              i projekt, när de växer som företagare och anställer människor
              är det alltså dynamiska effekter. För oss är det grunden i ekonomisk
              politik. För oss är det grunden i hur man bygger en välfärd, hur
              man bygger ett starkt land. Människor ska våga förverkliga sina
              idéer.
            </seg>
          </u>
          <u xml:id="i-5a3aaafe9767e1b6-247" prev="i-5a3aaafe9767e1b6-245" who="Q6210672">
            <seg xml:id="i-HCndHaGeLYPaHwbPJUQUpo">
              Nästa år har vi ett finansiellt sparande på 2,3 %. Vänsterpartiet
              har sagt att sparandet i offentlig sektor borde ligga på 1 %.
              Man avser alltså att öka upplåningen med 39 miljarder. Det är
              39 ofinansierade miljarder som man ska skjuta till kommande generationer.
              Det här är en ekonomisk politik som Vänsterpartiets förra ekonomiska
              talesman beskriver som att det är som att försöka lyfta sig själv
              i håret Münchhausen, ni vet, försökte med det.
            </seg>
          </u>
          <u xml:id="i-5a3aaafe9767e1b6-248" prev="i-5a3aaafe9767e1b6-245" who="Q6210672">
            <seg xml:id="i-SHgRifTSaM8TQsKRARBbom">
              Det ska bli intressant att se hur man lyckas baxa ihop det där
              i en ekonomisk motion för sig själv, framför allt, och sedan tillsammans
              med de andra två.
            </seg>
          </u>
          <u xml:id="i-5a3aaafe9767e1b6-249" prev="i-5a3aaafe9767e1b6-245" who="Q6210672">
            <seg xml:id="i-WTmduyRtvkgpyRfvkkCz43">
              Mikaela Valtersson pratar i sitt anförande om fyra förlorade
              år för miljöpolitiken, men jag fick mer en känsla av att det var
              fyra förlorade år för Miljöpartiet. Mikaela pratade om biologisk
              mångfald, om sanering av tidigare miljösynder och om att miljöåtgärderna
              lyser med sin frånvaro. Men ser ni inte att anslagen för biologisk
              mångfald och anslagen för sanering av förorenad mark ligger kvar?
            </seg>
          </u>
          <note type="speaker" xml:id="i-W7rNX6fsMfv12fq8dNge4n">
            Anf. 22 ULLA ANDERSSON (v) replik:
          </note>
          <u xml:id="i-5a3aaafe9767e1b6-250" next="i-5a3aaafe9767e1b6-251" who="Q4935938">
            <seg xml:id="i-KPqYhs3MqTAk3x1bPwpC5">
              Herr talman! Flera hundratusentals arbetstillfällen försvann
              under den förra borgerliga regeringstiden. Vi avser att återanställa
              en del av dem. Vi tar faktiskt kvinnors behov på väldigt stort
              allvar. Och därför tycker vi att det är ett bra förslag.
            </seg>
          </u>
          <u xml:id="i-5a3aaafe9767e1b6-251" prev="i-5a3aaafe9767e1b6-250" who="Q4935938">
            <seg xml:id="i-WoVnKBuLi8jk43tCYC5T67">
              Jag skulle vilja ställa en fråga till Centerpartiet. Ni har nu
              fått igenom försämringar i a-kassan, försämrad avdragsrätt för
              fackföreningsavgiften och en hel del andra inskränkningar på arbetsmarknaden.
              Vad är ert nästa steg? Ni har ju sagt att ni vill reformera hela
              arbetsrätten och avskaffa kollektivavtalen. Därför är jag väldigt
              nyfiken på vad ert nästa steg är. Jag hoppas att du kan svara
              på det här och nu.
            </seg>
          </u>
          <note type="speaker" xml:id="i-TzMTq9YqNwAm9QFYa9ogem">
            Anf. 23 ROGER TIEFENSEE (c) replik:
          </note>
          <u xml:id="i-5a3aaafe9767e1b6-252" next="i-5a3aaafe9767e1b6-253" who="Q6210672">
            <seg xml:id="i-B8ZLw2WN481k4GE8KsXq9m">
              Herr talman! Det var ett intressant svar från Ulla Andersson,
              att man ska återanställa dem som försvann under den värsta ekonomiska
              kris som vi har genomlevt i Sverige. Men fortfarande är det oklart
              hur det ska finansieras. Är det via 39 ofinansierade miljarder?
              Och det står ändå bara för en liten del av Vänsterpartiets samlade
              vallöften. Är det en höjning av kommunalskatten med ytterligare
              sex sju kronor som är den andra delen? Då måste man vara väl medveten
              om att höjningen av kommunalskatten slår värst mot kvinnor, kvinnor
              som jobbar i offentlig sektor.
            </seg>
          </u>
          <u xml:id="i-5a3aaafe9767e1b6-253" prev="i-5a3aaafe9767e1b6-252" who="Q6210672">
            <seg xml:id="i-D318FAZUnAwp8EuRFA4T7x">
              Nästa steg, Ulla Andersson, är den fulla sysselsättningen, som
              fler har varit inne på under den här debatten. Vi har tagit ett
              första steg för fler jobb, och vi kommer att ta ytterligare steg
              och ytterligare steg där målet är full sysselsättning.
            </seg>
          </u>
          <note type="speaker" xml:id="i-PZNMDtW6Fk5DDbvPUqz2pe">
            Anf. 24 ULLA ANDERSSON (v) replik:
          </note>
          <u xml:id="i-5a3aaafe9767e1b6-254" who="Q4935938">
            <seg xml:id="i-UiPeNsVosfnFT6bQnmiQgy">
              Herr talman! Har ni råd att sänka skatterna med 40 miljarder
              kommer vi nog att ha råd att återanställa en del av dem som behövs
              i vår gemensamma välfärd. Var inte så orolig för det, du! Vi kommer
              att ta ansvar för en god ekonomisk hushållning, en politik för
              fler jobb. Men svara i stället på frågan: Vad är ert nästa steg
              i beskärandet av arbetsrätten och avskaffandet av kollektivavtalen?
            </seg>
          </u>
          <note type="speaker" xml:id="i-Ve6ntc4WS5H3xALToQigYU">
            Anf. 25 ROGER TIEFENSEE (c) replik:
          </note>
          <u xml:id="i-5a3aaafe9767e1b6-255" who="Q6210672">
            <seg xml:id="i-Tk5zVKHhAthSbknXs1z6fj">
              Herr talman! Det var ett intressant besked av Ulla Andersson.
              Det utrymme som vi skapar med våra besparingar kommer Vänsterpartiet
              då att använda för sina löften. Det innebär alltså att de kommer
              att skippa våra skattesänkningar men kommer att acceptera våra
              besparingar. Jag tycker precis att jag har hört här i debatten
              att man är väldigt kritisk mot många av de besparingarna, men
              det ska bli intressant att läsa budgeten.
            </seg>
          </u>
          <note type="speaker" xml:id="i-MvauXyAEffqNGfqr34iyRo">
            Anf. 26 MIKAELA VALTERSSON (mp) replik:
          </note>
          <u xml:id="i-5a3aaafe9767e1b6-256" next="i-5a3aaafe9767e1b6-260" who="Q4354795">
            <seg xml:id="i-U7N2kH4JkV1v9aQc5M1THg">
              Herr talman! Centern säger sig vilja sätta klimatfrågan högt.
              Ni pratade i början om att det är det som är regeringens budget.
              Det finns en hel del vackra ord, men de konkreta åtgärderna lyser
              med sin frånvaro.
            </seg>
          </u>
          <u xml:id="i-5a3aaafe9767e1b6-257" prev="i-5a3aaafe9767e1b6-256" who="Q4354795">
            <seg xml:id="i-2BR1SMibGWPC11AfHNFdMF">
              Om man vill ha en klimatomställning är det ingen trovärdighet
              i att inte leverera några åtgärder.
            </seg>
          </u>
          <u xml:id="i-5a3aaafe9767e1b6-258" prev="i-5a3aaafe9767e1b6-256" who="Q4354795">
            <seg xml:id="i-WvTc2e8R8BCAZaFsovG7R1">
              Se på verkligheten i dag. Nu är etanolen dyrare. Hur ska ni upprätthålla
              fördelarna för människor att välja miljöbättre alternativ när
              ni avskaffar skatteväxlingen och inte presenterar alternativa
              åtgärder? Om ni verkligen tror att det fungerar med enbart morötter,
              som ni har sagt i valrörelsen, krävs det ett helt batteri av morötter.
              Ni har inte ens med er egen miljöbilsbonus som ni gjorde så stort
              nummer av i valrörelsen.
            </seg>
          </u>
          <u xml:id="i-5a3aaafe9767e1b6-259" prev="i-5a3aaafe9767e1b6-256" who="Q4354795">
            <seg xml:id="i-7qKRhxAL6aQjE3b4PR16mz">
              Jag har uppmärksammat att ni inte sänker anslagen för biologisk
              mångfald. Det är bra. Det är bra att ni erkänner att ni inte har
              några egna idéer. Jag är glad att ni har kvar det vi har fått
              igenom, men det krävs ju en fortsättning. Det krävs inte att man
              trycker på bromspedalen.
            </seg>
          </u>
          <u xml:id="i-5a3aaafe9767e1b6-260" prev="i-5a3aaafe9767e1b6-256" who="Q4354795">
            <seg xml:id="i-RcQMA24TR7iz2qriWD3aUM">
              Centerns trovärdighet i miljöfrågor är nu i botten. Hur ska fler
              vägar, borttagandet av flygskatten och avvecklad skatteväxling
              leda till bättre klimat?
            </seg>
          </u>
          <note type="speaker" xml:id="i-9Tr8pXdemcA8KnSwtVqiRK">
            Anf. 27 ROGER TIEFENSEE (c) replik:
          </note>
          <u xml:id="i-5a3aaafe9767e1b6-261" next="i-5a3aaafe9767e1b6-264" who="Q6210672">
            <seg xml:id="i-B8ktFjYf1QhnF1bzvV3GPB">
              Herr talman! Sanningen är, Mikaela Valtersson, att vi har haft
              tio dagar på oss att hantera en hel budgetprocess. Som det står
              på flera ställen i finansplanen och de andra volymerna kommer
              vi att återkomma. Vi återkommer med tunga tilläggsbudgetar under
              nästa år.
            </seg>
          </u>
          <u xml:id="i-5a3aaafe9767e1b6-262" prev="i-5a3aaafe9767e1b6-261" who="Q6210672">
            <seg xml:id="i-GWjAhwrKUhacRjLyCvUj9z">
              Jag är glad att Mikaela Valtersson har så stora förhoppningar.
              Vi kommer att leverera inte bara när det gäller jobben och välfärden
              utan också på miljöområdet.
            </seg>
          </u>
          <u xml:id="i-5a3aaafe9767e1b6-263" prev="i-5a3aaafe9767e1b6-261" who="Q6210672">
            <seg xml:id="i-6EvyDw3Y8yKAQ87cqNLoAT">
              Det vi har gjort här är att vi har satt stopp för en del huvudlösa
              projekt som Vänsterpartiet, Socialdemokraterna och Miljöpartiet
              har hållit på med. Det är bland annat skatt på flygstolar med
              noll miljöstyrning. Det intressanta är när vi kan inlemma flyget
              i handel med utsläppsrätter. Då kan vi få en riktig miljöstyrning.
              Det är de åtgärderna vi återkommer med.
            </seg>
          </u>
          <u xml:id="i-5a3aaafe9767e1b6-264" prev="i-5a3aaafe9767e1b6-261" who="Q6210672">
            <seg xml:id="i-Vs6tQ1wP3YTEEWBCuP97jS">
              Jag hoppas att Mikaela Valtersson väljer att vara en konstruktiv
              samarbetspart i det sammanhanget.
            </seg>
          </u>
          <note type="speaker" xml:id="i-UEdZb2LNwTASYZ2Kr5rSyu">
            Anf. 28 MIKAELA VALTERSSON (mp) replik:
          </note>
          <u xml:id="i-5a3aaafe9767e1b6-265" next="i-5a3aaafe9767e1b6-271" who="Q4354795">
            <seg xml:id="i-AkcuUuymrnfwEoCDQdRspN">
              Herr talman! Jag kan glädja Roger Tiefensee och Centern med att
              vi i Miljöpartiet alltid är konstruktiva.
            </seg>
          </u>
          <u xml:id="i-5a3aaafe9767e1b6-266" prev="i-5a3aaafe9767e1b6-265" who="Q4354795">
            <seg xml:id="i-CDYLhdCA8kJhHRqX8jUVuA">
              Det intressanta när man läser er budget är det som gäller skatteväxling.
              Ni ska inte fortsätta med skatteväxlingen. Ni ska avveckla den.
              Ni behåller våra höjningar av energi- och miljöskatter med undantag
              av flygskatten, men ni tar bort våra skattesänkningar arbetsgivaravgifterna.
              Det är väldigt intressant. Skattesänkningarna och lättnaderna
              tar ni bort, men ni behåller höjningarna.
            </seg>
          </u>
          <u xml:id="i-5a3aaafe9767e1b6-267" prev="i-5a3aaafe9767e1b6-265" who="Q4354795">
            <seg xml:id="i-J2UmVfqGciPZpiKNfAXV2S">
              Det finns ju en viss idé med att de ska växlas mot varandra,
              att de har en styrande effekt och inte bara ska leda till högre
              skattetryck.
            </seg>
          </u>
          <u xml:id="i-5a3aaafe9767e1b6-268" prev="i-5a3aaafe9767e1b6-265" who="Q4354795">
            <seg xml:id="i-7doXd3Zt2zeNvnNbT4TD95">
              Jag ser fram emot att se era förslag. Miljön har ju inte visat
              sig vara prioriterad i ert arbete, i era arbetsgrupper och i förberedelserna
              inför valet. Det är bra om ni återkommer.
            </seg>
          </u>
          <u xml:id="i-5a3aaafe9767e1b6-269" prev="i-5a3aaafe9767e1b6-265" who="Q4354795">
            <seg xml:id="i-43uKdZm9a6xWLXvC9Fajqd">
              Flygskatten som du säger inte skulle ha någon miljöstyrande effekt
              har beräknats ge 100 000 ton mindre koldioxid. Det är en ganska
              kraftig miljöstyrande effekt som ni nu slår undan fötterna för.
            </seg>
          </u>
          <u xml:id="i-5a3aaafe9767e1b6-270" prev="i-5a3aaafe9767e1b6-265" who="Q4354795">
            <seg xml:id="i-Dx8bv67u9vUmUV8VkCme8C">
              Jag vill passa på att fråga om Djurskyddsmyndigheten. När man
              avvecklar på det här ansvarslösa sättet och säger att man avvecklar
              Djurskyddsmyndigheten, tar bort Arbetslivsinstitutet och Integrationsverket
              och stryker pengarna kan man fråga sig om dessa verksamheter har
              varit värdelösa. Det är inte ett seriöst sätt att behandla statliga
              verksamheter.
            </seg>
          </u>
          <u xml:id="i-5a3aaafe9767e1b6-271" prev="i-5a3aaafe9767e1b6-265" who="Q4354795">
            <seg xml:id="i-4JrLeVpMM5WETaMpJJYpUL">
              Att plocka bort pengarna ger ingen trovärdighet för att ni värnar
              uppgifterna som sådana. Hur har ni tänkt? Ni redovisar ingen plan
              för hur de här uppgifterna ska utföras i framtiden. Hur många
              anställda ska förlora sina jobb när ni drar bort över 500 miljoner
              och inte tillför dem på någon annan post?
            </seg>
          </u>
          <note type="speaker" xml:id="i-XQ7GSJsLRXHEourt4CkUUQ">
            Anf. 29 ROGER TIEFENSEE (c) replik:
          </note>
          <u xml:id="i-5a3aaafe9767e1b6-272" next="i-5a3aaafe9767e1b6-275" who="Q6210672">
            <seg xml:id="i-AjVsmkGngGaW2uqgJkNDWW">
              Herr talman! Det är jättebra att Mikaela Valtersson tänker inta
              en konstruktiv attityd i riksdagsarbetet. Miljöfrågan ska inte
              vara någon konfliktfråga. Det är så stora utmaningar att vi behöver
              hitta konstruktiva lösningar. Regeringen kommer att vara konstruktiv.
              Jag hoppas att riksdagens opposition kommer att vara konstruktiv.
            </seg>
          </u>
          <u xml:id="i-5a3aaafe9767e1b6-273" prev="i-5a3aaafe9767e1b6-272" who="Q6210672">
            <seg xml:id="i-91Vvc6uYs7M74swtF9zw7s">
              Grön skatteväxling har inneburit skattehöjningar. Den har också
              inneburit högre marginaleffekter i och med de höjningar som gjorts
              av grundavdraget. Det minskar ju det man tjänar på den sist intjänade
              hundralappen.
            </seg>
          </u>
          <u xml:id="i-5a3aaafe9767e1b6-274" prev="i-5a3aaafe9767e1b6-272" who="Q6210672">
            <seg xml:id="i-D9ka1CV1wtyNVsHzigytpt">
              Med vår skattesänkning minskar vi marginaleffekter och gör det
              lönsamt att arbeta. Vi vill fortsätta att jobba med ekonomiska
              styrmedel, både när det gäller skatt och när det gäller andra
              typer av marknadsstyrmedel som handel med utsläppsrätter. Men
              det blir väldigt kletigt om man blandar ihop och ser det viktiga
              i att bara växla ett antal miljarder. Därför har vi avslutat strategin
              med grön skatteväxling. Vi kommer fortsatt att ha en strategi
              för ekonomiska styrmedel på miljöområdet.
            </seg>
          </u>
          <u xml:id="i-5a3aaafe9767e1b6-275" prev="i-5a3aaafe9767e1b6-272" who="Q6210672">
            <seg xml:id="i-SLzDVHn1cCkV1eDde2Ea4o">
              När det gäller Djurskyddsmyndigheten avvecklar vi ju inte djurskyddet.
              Vi minskar ett antal myndigheter. Det är det viktiga.
            </seg>
          </u>
          <note type="speaker" xml:id="i-8ESSEEAnRQ8RAWXu1xK324">
            Anf. 30 CHRISTER NYLANDER (fp):
          </note>
          <u xml:id="i-5a3aaafe9767e1b6-276" next="i-5a3aaafe9767e1b6-298" who="Q5109199">
            <seg xml:id="i-AzQqKfXZ763EqkzHeNVS7h">
              Herr talman! Det finns onekligen väldigt stora förhoppningar
              och förväntningar på den nya regering som tillträtt. Det gäller
              inte minst oppositionen som förväntar sig att på de tio dagar
              som gått sedan regeringsförklaringen ska allt vara löst.
            </seg>
          </u>
          <u xml:id="i-5a3aaafe9767e1b6-277" prev="i-5a3aaafe9767e1b6-276" who="Q5109199">
            <seg xml:id="i-12M3LnLcfXKaUvYAHjDMan">
              Vi har tagit ganska stora steg för att få fler jobb i det här
              landet, för att få en politik som underlättar för företag att
              växa, som gör att fler människor vill jobba och en politik som
              skapar bättre förutsättningar för en god skola och en bra vård.
              Jag får erkänna att vi inte har nått riktigt ända fram.
            </seg>
          </u>
          <u xml:id="i-5a3aaafe9767e1b6-278" prev="i-5a3aaafe9767e1b6-276" who="Q5109199">
            <seg xml:id="i-CbEz8E5YG8YzaYouozswXT">
              Vi har mer att göra. Vi har 1 400 dagar kvar på den här regeringsperioden.
              Vi kommer att göra mycket på de här områdena under de dagarna
              eftersom det behövs.
            </seg>
          </u>
          <u xml:id="i-5a3aaafe9767e1b6-279" prev="i-5a3aaafe9767e1b6-276" who="Q5109199">
            <seg xml:id="i-MCvtjzk5ANaJKye2aj8Va3">
              Vi blev till stor del valda på att få fart på jobben. Människor
              lyssnade på regeringspartierna som sade att bordet var dukat.
              De lyssnade på de partier som sade att ungdomsarbetslösheten inte
              var något problem. De kände inte igen sig i detta och valde en
              annan regering.
            </seg>
          </u>
          <u xml:id="i-5a3aaafe9767e1b6-280" prev="i-5a3aaafe9767e1b6-276" who="Q5109199">
            <seg xml:id="i-A2ndfZUcix12CwxvSnrw9g">
              Vi måste göra mycket för att få fart på jobben. Vi måste då också
              göra mycket för att få fart på företagandet. Vi måste få fler
              människor, entreprenörer, som vågar och vill satsa och som vågar
              testa sina idéer och ibland misslyckas. Det är de människorna
              som stärker Sverige på lång sikt.
            </seg>
          </u>
          <u xml:id="i-5a3aaafe9767e1b6-281" prev="i-5a3aaafe9767e1b6-276" who="Q5109199">
            <seg xml:id="i-HitPMCHhqkDt4P5Q5pPwSc">
              Vi måste göra mer för att skolan ska få en tydlig kunskapsinriktning
              och för att fler ungdomar ska lyckas i skolan. Det gäller inte
              minst gymnasieskolan där så många slås ut i dag. Vi har ett gymnasium
              som har blivit en utslagningsmaskin där väldigt många unga killar
              och tjejer faktiskt inte får en chans att klara sig.
            </seg>
          </u>
          <u xml:id="i-5a3aaafe9767e1b6-282" prev="i-5a3aaafe9767e1b6-276" who="Q5109199">
            <seg xml:id="i-BoeVatiC4aFR6uEFnguDT7">
              Vi måste göra ännu mer för äldreomsorgen. Vi bygger ut den nu,
              men vi kommer att behöva göra mer, inte minst med tanke på hur
              den demografiska situationen kommer att se ut om några år.
            </seg>
          </u>
          <u xml:id="i-5a3aaafe9767e1b6-283" prev="i-5a3aaafe9767e1b6-276" who="Q5109199">
            <seg xml:id="i-Awb1QTcbQxYcTUYhTPgcip">
              Vi kommer att göra mer för att se till att vården fungerar bättre
              för att människor ska komma till.
            </seg>
          </u>
          <u xml:id="i-5a3aaafe9767e1b6-284" prev="i-5a3aaafe9767e1b6-276" who="Q5109199">
            <seg xml:id="i-Vo7bLyhCi5JXbCnm2dEhRC">
              Vi kommer framför allt att göra mycket mer när det gäller integrationen.
              Vi ser att så många människor har så svårt att ta sig in i Sverige
              inte bara för att komma in i det svenska samhället utan framför
              allt för att etablera sig på arbetsmarknaden.
            </seg>
          </u>
          <u xml:id="i-5a3aaafe9767e1b6-285" prev="i-5a3aaafe9767e1b6-276" who="Q5109199">
            <seg xml:id="i-YUgubbavCPsSMNd9TvEgUT">
              Det sades i valrörelsen att det går bra för Sverige. Sanningen
              är att det går ganska bra om man tittar på den ekonomiska konjunkturen.
              Problemet är att den starka världskonjunktur som just nu råder
              förvisso lyfter den svenska konjunkturen, men vi har haft en politik
              som gjort att detta inte har omvandlats till nya jobb. Det är
              den stora svagheten. Om inte en stark konjunktur omvandlas till
              nya jobb kommer inte de nya resurser som krävs för att bygga ut
              skola och äldreomsorg.
            </seg>
          </u>
          <u xml:id="i-5a3aaafe9767e1b6-286" prev="i-5a3aaafe9767e1b6-276" who="Q5109199">
            <seg xml:id="i-eiHiFKsd43jDD6bQhdeBT">
              Det är det som vi nu försöker göra något åt.
            </seg>
          </u>
          <u xml:id="i-5a3aaafe9767e1b6-287" prev="i-5a3aaafe9767e1b6-276" who="Q5109199">
            <seg xml:id="i-RNaDX4JraPw7qA3W6EfhLe">
              Mikaela Valtersson från Miljöpartiet sade tidigare i sitt anförande
              att alternativen är tydliga. På det sättet cementerar hon in sig
              i vänsterkartellen. Jag tycker att det är lite synd. Det blir
              då svårt att vara en som bidrar till att vi utvecklar politiken
              tillsammans.
            </seg>
          </u>
          <u xml:id="i-5a3aaafe9767e1b6-288" prev="i-5a3aaafe9767e1b6-276" who="Q5109199">
            <seg xml:id="i-GkBcWQUYdWZWZ2Uep39uF8">
              Vi har tidigare kunnat samarbeta med Miljöpartiet många gånger
              när det gällt att utveckla vissa delar av skolpolitiken, men framför
              allt när det gällt att underlätta för företagare, framför allt
              småföretagare, att växa och utvecklas. Jag skulle vilja att Miljöpartiet
              blir ett riktigt konstruktivt oppositionsparti när det gäller
              detta och funderar på hur alliansen kan utveckla sin företagarpolitik
              för att den ska bli bättre och för att fler företag ska växa.
              Men nu cementerade Mikaela Valtersson snarare in partiet i vänsterkoalitionen
              när hon sade att alternativen var tydliga.
            </seg>
          </u>
          <u xml:id="i-5a3aaafe9767e1b6-289" prev="i-5a3aaafe9767e1b6-276" who="Q5109199">
            <seg xml:id="i-D6hFsDPvCYVsNMyh2DwPEt">
              Vi skulle ha behövt Mikaela Valtersson och Miljöpartiet ännu
              mer när det gäller miljöpolitiken. Det är ett område där borgerligheten
              måste göra mer. Vi kan väl erkänna att det är ett område där borgerligheten
              måste göra mer. Men alla partier måste göra mer på det området
              därför att en av de största utmaningar som vi har framöver är
              att se till att vi klarar de globala klimathoten. Gör det gärna
              i opposition, men se till att vara konstruktiv i den oppositionen!
            </seg>
          </u>
          <u xml:id="i-5a3aaafe9767e1b6-290" prev="i-5a3aaafe9767e1b6-276" who="Q5109199">
            <seg xml:id="i-QZW79gaGhvsNTEGfPc8dWt">
              Ulla Andersson från Vänsterpartiet var arg för att direktörerna
              har ökat sina löner med 30 % under de senaste två åren. Så är
              det kanske. Jag kan inte den statistiken. Men kom då ihåg att
              Vänsterpartiet styrde Sverige under dessa två år! Kom ihåg att
              ni har haft makten att göra någonting åt detta! Kom ihåg att det
              är er politik som har fått detta resultat!
            </seg>
          </u>
          <u xml:id="i-5a3aaafe9767e1b6-291" prev="i-5a3aaafe9767e1b6-276" who="Q5109199">
            <seg xml:id="i-DaCYYrfrmm5qycyUbf9aXC">
              Samma sak gäller när Ulla Andersson var arg för att jämställdheten
              har gått i stå i Sverige. När Ulla Andersson har fått tid att
              gå igenom budgetpropositionen och tittat i underlaget kommer hon
              att hitta en del intressanta formuleringar som hon kan dra nytta
              av när hon själv utvärderar den politik som hennes parti har stått
              för.
            </seg>
          </u>
          <u xml:id="i-5a3aaafe9767e1b6-292" prev="i-5a3aaafe9767e1b6-276" who="Q5109199">
            <seg xml:id="i-W266tu43WsQ9zoG1zF5gqN">
              I budgeten står det till exempel: De viktigaste slutsatserna
              är att skillnaderna i ekonomiska resurser mellan kvinnor och män
              i förvärvsaktiv ålder består.
            </seg>
          </u>
          <u xml:id="i-5a3aaafe9767e1b6-293" prev="i-5a3aaafe9767e1b6-276" who="Q5109199">
            <seg xml:id="i-9TWrbqkZzDq7Gg2htDs4LP">
              Man har alltså fört en politik som har cementerat skillnaderna
              mellan kvinnor och män. Trots den retorik som har förts i valrörelsen
              och här i kammaren så har praktiken blivit att skillnaderna mellan
              kvinnor och män består.
            </seg>
          </u>
          <u xml:id="i-5a3aaafe9767e1b6-294" prev="i-5a3aaafe9767e1b6-276" who="Q5109199">
            <seg xml:id="i-LvUKGMG5BkRrWmggoQcJ7t">
              Nu försöker alliansen göra någonting åt detta. Bara under dessa
              tio dagar då vi har skrivit en budgetproposition har vi kommit
              överens om en jämställdhetsbonus i föräldraförsäkringen som ska
              göra att man delar bättre på föräldraförsäkringen. Vi har kommit
              överens om en tiodubbling av jämställdhetssatsningarna. Vi har
              kommit överens om satsningar på kvinnligt företagande för att
              fler kvinnor ska starta företag. Och vi har kommit överens om
              att öka mångfalden på de arbetsmarknader där det traditionellt
              är kvinnor som dominerar. Det är den politik som vi tror kommer
              att verka. Men vi väntar på och längtar efter att Ulla Andersson
              också ska komma med konstruktiva förslag.
            </seg>
          </u>
          <u xml:id="i-5a3aaafe9767e1b6-295" prev="i-5a3aaafe9767e1b6-276" who="Q5109199">
            <seg xml:id="i-2u73KevC2gTzVX3jHec9b4">
              Nu är det dags, herr talman, att skriva de alternativa budgetarna.
              För alliansen har det varit överordnat att i budgetarbetet ha
              ordning och reda i statens finanser. Vi kan nu också se att prognoserna
              visar att det kommer att hålla så att vi når överskottsmålen för
              de offentliga finanserna 2006, 2007, 2008 och 2009. Vi kommer
              också att se till att de blir verklighet.
            </seg>
          </u>
          <u xml:id="i-5a3aaafe9767e1b6-296" prev="i-5a3aaafe9767e1b6-276" who="Q5109199">
            <seg xml:id="i-UtRavD8Cq4Rsm4w1q5aRpm">
              Jag förutsätter att den nya oppositionen ser till att ta ansvar
              för statsfinanserna. Därför är det rimligt att ni också ger besked
              om vilka satsningar som denna regering föreslår som ni tycker
              är fel. Ni är kritiska mot nästan alla besparingar. Men då måste
              man också vara väldigt kritisk mot de satsningar som görs, annars
              går inte plus och minus ihop. Ge därför besked här i kammaren
              i dag eller i era motioner framöver! Säger ni nej till satsningen
              på lärarnas fortbildning? Säger ni nej till skattesänkningar som
              ger vanligt folk några hundralappar extra i plånboken? Tycker
              ni att det är fel? Säger ni nej till miljarden till ökad forskning
              som gör att Sverige kan konkurrera bättre i framtiden? Är det
              bortkastade pengar? Och gör vi fel som satsar pengar på en värdig
              äldreomsorg och satsar mer på att bygga bort vårdköerna? Är det
              det som ni vill ta bort när ni nu gör era egna budgetar och säger
              nej till våra finansieringar?
            </seg>
          </u>
          <u xml:id="i-5a3aaafe9767e1b6-297" prev="i-5a3aaafe9767e1b6-276" who="Q5109199">
            <seg xml:id="i-QwYgaXRtSPqAnjn47Jsfqs">
              Ett genomgående tema i denna debatt har varit att kritisera alliansen
              för att vi har genomfört det som vi sade att vi skulle genomföra.
              Jag tycker att det är lite trist att svensk politisk debatt har
              kommit dithän att när de partier som går till val på en tydlig
              politik och också genomför det som de har sagt att de ska genomföra
              får kritik. Jag tycker att det snarare borde vara självklart att
              de löften som man har gått till val på genomför man när man väl
              har vunnit valet. Det är det som vi har försökt att göra i den
              här budgeten.
            </seg>
          </u>
          <u xml:id="i-5a3aaafe9767e1b6-298" prev="i-5a3aaafe9767e1b6-276" who="Q5109199">
            <seg xml:id="i-SxNCRB7Bv9dndyTPtoce5K">
              Jag kan säga att vi på tio dagar inte har klarat allt, men vi
              har åtminstone gjort ett reellt försök, och nu är det er tur.
            </seg>
          </u>
          <note type="speaker" xml:id="i-EBFumfpS7apDDBA9exqEHX">
            Anf. 31 STEFAN ATTEFALL (kd):
          </note>
          <u xml:id="i-5a3aaafe9767e1b6-299" next="i-5a3aaafe9767e1b6-311" who="Q966884">
            <seg xml:id="i-R6RKJWLPe5p4DZbBULTBME">
              Herr talman! Efter Pär Nuders stora och vackra skönmålning av
              allt som socialdemokratin har uträttat ställde jag frågan till
              honom varför man ändå förlorade valet. Jag tror att vi finner
              svaret i ett uttalande av Olof Palme. Han sade en gång att om
              socialdemokratin förlorar kampen mot arbetslösheten, då förlorar
              man också sin själ. Och där har vi på något sätt kärnan i det
              hela. Socialdemokratin gick inte att känna igen. Socialdemokratins
              engagemang för de arbetslösa fanns inte längre. I stället var
              det en skrytvals över allt som man har gjort och allt som man
              påstår sig göra. Men människor känner inte igen sig i den verklighetsbilden.
            </seg>
          </u>
          <u xml:id="i-5a3aaafe9767e1b6-300" prev="i-5a3aaafe9767e1b6-299" who="Q966884">
            <seg xml:id="i-R9eTsQisMVgZ1mFpc1WCQr">
              Finansminister Anders Borg har flera gånger ställt frågan vad
              oppositionen kommer att göra nu. Jag var med 19911994 i riksdagen
              då Socialdemokraterna var i opposition tillsammans med Vänsterpartiet.
              Det var klagomål, det var kritik, men det var inga egna idéer.
              Man vågade inte precisera sina tankar och sina förslag inför opinionen.
              Jämför det med hur alliansen har jobbat! Alliansen har förberett
              sig och presenterat sina förslag, och en del människor är nu förvånade
              över att vi tänker genomföra det som vi faktiskt har presenterat
              och gått till val på.
            </seg>
          </u>
          <u xml:id="i-5a3aaafe9767e1b6-301" prev="i-5a3aaafe9767e1b6-299" who="Q966884">
            <seg xml:id="i-EQwi8xBFpBBdKgwAYcRBPZ">
              Man klagar här också högljutt på alliansens första budget, och
              man skryter om allt som har genomförts tidigare. Detta har både
              Pär Nuder, Ulla Andersson och Mikaela Valtersson sysslat med.
              Problemet är att era metoder inte har fungerat. De har inte skapat
              jobb och har inte bidragit till ett starkare och bättre Sverige
              utifrån de förutsättningar som vi har haft med god konjunktur
              och liknande saker.
            </seg>
          </u>
          <u xml:id="i-5a3aaafe9767e1b6-302" prev="i-5a3aaafe9767e1b6-299" who="Q966884">
            <seg xml:id="i-CwHCLHnemfS5JZKYySkyuG">
              En av de metoder som vi använder oss av är att rikta skattesänkningar
              till tjänstesektorn. Det handlar om att rikta skattesänkningar
              till den typen av jobb som vi privatpersoner köper. Och här vet
              vi säkerligen av personliga erfarenheter men också av ekonomisk
              forskning att om man sänker skatten på den typ av tjänstejobb
              som vi människor köper för beskattade pengar så får man en mycket
              direkt effekt på sysselsättningen därför att de skattekilar som
              finns när man ska betala både inkomstskatt, arbetsgivaravgifter
              och moms gör att jobben trängs undan.
            </seg>
          </u>
          <u xml:id="i-5a3aaafe9767e1b6-303" prev="i-5a3aaafe9767e1b6-299" who="Q966884">
            <seg xml:id="i-X4AdPS9T7cgxd4ms1X18n9">
              Jag tycker att det talas mycket föraktfullt om jobb i tjänstesektorn.
              Den som städar har tydligen inte något högt människovärde i Vänsterns
              Sverige. Tydligen får inte heller de som sköter liftarna något
              högre människovärde. Jag tror att det är viktiga arbeten som görs.
              Hela den här riksdagen består av människor i tjänstesektorn, oavsett
              om man sitter här framme och hjälper till med protokollet eller
              om man städar våra arbetsrum. Alla gör ett viktigt arbete.
            </seg>
          </u>
          <u xml:id="i-5a3aaafe9767e1b6-304" prev="i-5a3aaafe9767e1b6-299" who="Q966884">
            <seg xml:id="i-ARUvB1hSeZs9rG8MRWQisu">
              Vad vi kristdemokrater och Allians för Sverige vill göra är att
              hyvla ned trösklarna och öppna upp möjligheterna för människor
              att komma i arbete så att också vi som privatpersoner ska ha råd
              att köpa tjänster. Det kan handla om hjälp i trädgården, det kan
              handla om hjälp med bilen, det kan handla om städning, och det
              kan handla om många sådana saker. Vi vet att det ger effekt på
              sysselsättningen. Det är en pusselbit för att skapa fler jobb.
            </seg>
          </u>
          <u xml:id="i-5a3aaafe9767e1b6-305" prev="i-5a3aaafe9767e1b6-299" who="Q966884">
            <seg xml:id="i-HQC4sECWVK88Fb68aUoU6M">
              Vad är alternativet till alliansens jobbpolitik? Ja, det är aktivitetsgaranti,
              förtidspensioneringar, friår, plusjobb och öppet arbetslösa. Det
              är ju det som är alternativet. Den politik som har lett till det
              misslyckandet fungerar ju inte. Vi måste pröva en ny politik,
              och vi har lagt fram ett förslag som vi har vunnit väljarnas förtroende
              för.
            </seg>
          </u>
          <u xml:id="i-5a3aaafe9767e1b6-306" prev="i-5a3aaafe9767e1b6-299" who="Q966884">
            <seg xml:id="i-G7P2h3gDaSvy98QtmZzJuY">
              Jag vill också kommentera det som Ulla Andersson sade. Hon ondgjorde
              sig över vårdnadsbidraget. Det var någonting mycket unket, och
              det var både ett för lågt och ett för högt belopp. Om beloppet
              är för lågt så kan jag garantera Ulla Andersson och Vänsterpartiet
              att vi kan bli bundsförvanter i kampen för att höja vårdnadsbidraget.
              Men problemet är att Ulla Andersson och vänsterpartisterna aldrig
              har mött de småbarnsföräldrar som gör allt för att försöka dra
              ut nuvarande föräldraförsäkring så lång tid som det bara är möjligt.
              Det handlar om alla de småbarnsföräldrar som vill vara hemma lite
              längre med barnen när de är små och om alla de småbarnsföräldrar
              som faktiskt också gör det under stora ekonomiska uppoffringar.
              De finns möjligtvis inte i Vänsterpartiets Sverige. Men jag möter
              dem. De är ganska många, och det visar sig i olika opinionsundersökningar
              att det är en majoritet av småbarnsföräldrarna. Dessa människor
              ger vi en extra möjlighet, ett ekonomiskt stöd, att få del av
              samhällets stöd för att de ska kunna vara hemma lite längre om
              de så önskar eller kanske gå ned i arbetstid och kombinera förvärvsarbete
              med att vara hemma. De får del av stödet till barnomsorgen med
              vårdnadsbidraget. De får del av detta, och det tas inte från någonting
              annat. Tvärtom behöver vi bra förskolor med bra kvalitet. Och
              vi behöver många andra olika barnomsorgsformer. Det är föräldrarna
              som ska välja. Det är föräldrarna som har ansvaret. Och vi politiker
              ska ställa upp med verktygen och inte bestämma åt småbarnsföräldrarna.
            </seg>
          </u>
          <note xml:id="i-BpAmKi6ZZvhnzKmYPzUgQK">
            Överläggningen var härmed avslutad.
          </note>
          <note xml:id="i-ChuW7P9pfvfGr1ckx9A5oJ">
            Budgetpropositionen bordlades.
          </note>
          <note xml:id="i-XLqmRGaGsxGfhLgBbZeaRU">
            2 § Justering av protokoll
          </note>
          <note xml:id="i-BuYM935QBfUSu6pwFS9wpN">
            Justerades protokollet för den 10 oktober.
          </note>
          <note xml:id="i-C1m9r7xpc2ic8fBhXdVcsf">
            3 § Meddelande om frågestund
          </note>
          <note xml:id="i-6qh9K6UxqUhNGdXrfL4Xdi">
            Förste vice talmannen meddelade att vid frågestunden torsdagen
            den 19 oktober kl. 14.00 skulle följande statsråd närvara:
          </note>
          <note xml:id="i-StRyVAQ7s7hi6rUDGciwuo">
            Utbildningsminister Lars Leijonborg (fp), jordbruksminister Eskil
            Erlandsson (c), miljöminister Andreas Carlgren (c), socialminister
            Göran Hägglund (kd) och finansminister Anders Borg (m).
          </note>
          <note xml:id="i-2dRaPxijYPGZ5qjka6ULze">
            4 § Anmälan om interpellationer
          </note>
          <note xml:id="i-2DtsvDZZEazAXhVQcNCQNu">
            Anmäldes att följande interpellationer framställts
          </note>
          <note xml:id="i-PuGfhdun9Y9TmiXvRvvnKv">
            den 13 oktober
          </note>
          <note xml:id="i-X9s6436wRExQVQWFibp5cU">
            Sven-Erik Österberg
          </note>
          <note xml:id="i-yZquMgmKFB7uDUotAvXd9">
            LiseLotte Olsson
          </note>
          <u xml:id="i-5a3aaafe9767e1b6-307" prev="i-5a3aaafe9767e1b6-299" who="Q966884">
            <seg xml:id="i-5RXfLjKoevmQFowNJeR9LW">
              Rossana Dinamarca
            </seg>
          </u>
          <note xml:id="i-KjGuBJhtNmGrcVbbbkrCuJ">
            den 16 oktober
          </note>
          <note xml:id="i-QezPDN5uPAS5nra4BNkwYP">
            Monica Green
          </note>
          <note xml:id="i-RwpWPfaBBvj5di3u6yfUyU">
            Marie Engström
          </note>
          <note xml:id="i-LPBfwpeMMniSwdCiWYYxJB">
            Pia Nilsson
          </note>
          <note xml:id="i-RLH5UZLnLSkoGW6zPmkcmM">
            Jan Lindholm
          </note>
          <note xml:id="i-PZ6HU8LuLrPPaLTfSSCPhx">
            Interpellationerna 2006/07:1618 redovisas i bilaga som fogats
            till riksdagens snabbprotokoll tisdagen den 17 oktober.
          </note>
          <note xml:id="i-DCjJ59orBHV5i8NtTxuYzr">
            Interpellationerna 2006/07:1922 redovisas i bilaga som fogats
            till riksdagens snabbprotokoll tisdagen den 24 oktober.
          </note>
          <note xml:id="i-5i1EULFxJSZvKzzvEdhgcP">
            5 § Anmälan om frågor för skriftliga svar
          </note>
          <u xml:id="i-5a3aaafe9767e1b6-308" prev="i-5a3aaafe9767e1b6-299" who="Q966884">
            <seg xml:id="i-8k3y9ykciRPjqa53iS5G9b">
              Anmäldes att följande frågor för skriftliga svar framställts
            </seg>
          </u>
          <note xml:id="i-ELyaDW6PqYEAJnPvELsweX">
            den 13 oktober
          </note>
          <note xml:id="i-MM5Gzad1nGfigh6xyFQo1H">
            Alf Svensson
          </note>
          <note xml:id="i-6hLG9WWDoM4yiSqDop1vvp">
            Claes-Göran Brandin
          </note>
          <note xml:id="i-6nDZHLYrYhAWrRBFuHGKBU">
            Sonia Karlsson
          </note>
          <note xml:id="i-5tPGk7j4SvcZGRC26hx2kJ">
            Sonia Karlsson
          </note>
          <note xml:id="i-JXG41Vcfsohi8ZzttpVDss">
            Mona Sahlin
          </note>
          <note xml:id="i-MGZk9z6BYSspFRFkUeWg2P">
            Hans Linde
          </note>
          <note xml:id="i-MV6c6ZVNiE3pzXpRPPc1Ho">
            Hans Linde
          </note>
          <u xml:id="i-5a3aaafe9767e1b6-309" prev="i-5a3aaafe9767e1b6-299" who="Q966884">
            <seg xml:id="i-Lt4W8xFFrLkc5AUgvZ3bLn">
              Alice Åström
            </seg>
          </u>
          <u xml:id="i-5a3aaafe9767e1b6-310" prev="i-5a3aaafe9767e1b6-299" who="Q966884">
            <seg xml:id="i-5c7GUGtF164KP2U7z7sepT">
              Alice Åström
            </seg>
          </u>
          <note xml:id="i-NrQQM7wzaguLhtHzYnPcXy">
            Kalle Larsson
          </note>
          <note xml:id="i-5Wv97QWGRzn4ZKYyA6m3LT">
            Frågorna 2006/07:1925 redovisas i bilaga som fogats till riksdagens
            snabbprotokoll tisdagen den 17 oktober.
          </note>
          <note xml:id="i-HLG9Cd8FDJySPcGeL5pVw7">
            Frågorna 2006/07:2628 redovisas i bilaga som fogats till riksdagens
            snabbprotokoll tisdagen den 24 oktober.
          </note>
          <note xml:id="i-7118H3GJqtERP2WNfD7rsn">
            6 § Kammaren åtskildes kl. 15.20.
          </note>
          <u xml:id="i-5a3aaafe9767e1b6-311" prev="i-5a3aaafe9767e1b6-299" who="Q966884">
            <seg xml:id="i-GsMmhK7iDJG54nAaCe3JbD">
              Förhandlingarna leddes
            </seg>
          </u>
          <note xml:id="i-RaVSCcz9kwWqRzMLvVVSxh">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
