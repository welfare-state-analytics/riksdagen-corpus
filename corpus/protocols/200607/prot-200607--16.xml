<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--16</head>
          <docDate when="2006-11-07">2006-11-07</docDate>
        </div>
      </front>
      <body>
        <div>
          <note n="6be8d080">
            ﻿
          </note>
          <note n="5395b54e">
            Riksdagens protokoll
          </note>
          <note n="a6ac98a5">
            2006/07:16
          </note>
          <note type="date" n="d89b78a6">
            Tisdagen den 7 november
          </note>
          <note n="e86332a1">
            Kl. 13:30 - 15:22
          </note>
          <note n="d8a4cd7b">
            1 § Justering av protokoll
          </note>
          <note n="ff31b25e">
            Justerades protokollen för den 24 och 26 oktober.
          </note>
          <note n="6b8d79a8">
            2 § Utökning av antalet suppleanter i EU-nämnden
          </note>
          <note n="865d742a">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter i EU-nämnden skulle utökas
            från 27 till 28.
          </note>
          <note n="7c3792f9">
            Kammaren medgav denna utökning.
          </note>
          <note n="cf93e7d3">
            3 § Val av extra suppleant i EU-nämnden
          </note>
          <note n="e5004e90">
            Företogs val av extra suppleant i EU-nämnden.
          </note>
          <note n="45fba95f">
            Kammaren valde i enlighet med valberedningens förslag till
          </note>
          <note n="1b80497e">
            suppleant i EU-nämnden
          </note>
          <note n="679e682a">
            4 § Ledigheter
          </note>
          <note n="7bea6fc9">
            Talmannen meddelade att Marie Nordén (s) ansökt om sjukledighet
            under tiden den 7 november10 december.
          </note>
          <note n="eaaf773b">
            Kammaren biföll denna ansökan.
          </note>
          <note n="c879664d">
            Talmannen anmälde att Stefan Wikén (s) inträtt som ersättare
            för Marie Nordén.
          </note>
          <note n="9ccd9f02">
            Talmannen meddelade att Claes Västerteg (c) ansökt om föräldraledighet
            under tiden den 1 januari31 mars 2007.
          </note>
          <note n="eaaf773b">
            Kammaren biföll denna ansökan.
          </note>
          <note n="4568ecf2">
            Talmannen anmälde att Kerstin Hermansson (c) skulle tjänstgöra
            som ersättare för Claes Västerteg.
          </note>
          <note n="182502bb">
            Talmannen meddelade att Gunnar Sandberg (s) ansökt om föräldraledighet
            under tiden den 15 januari31 maj 2007.
          </note>
          <note n="eaaf773b">
            Kammaren biföll denna ansökan.
          </note>
          <note n="6a69cacc">
            Talmannen anmälde att Stefan Wikén (s) skulle tjänstgöra som
            ersättare för Gunnar Sandberg.
          </note>
          <note n="af162ea8">
            5 § Anmälan om kompletteringsval
          </note>
          <note n="e20b77ea">
            Talmannen meddelade att Socialdemokraternas riksdagsgrupp anmält
            Stefan Wikén som suppleant i försvarsutskottet, näringsutskottet
            och OSSE-delegationen under Marie Nordéns sjukledighet samt som
            suppleant i civilutskottet och kulturutskottet under Gunnar Sandbergs
            föräldraledighet.
          </note>
          <note n="16486cba">
            Talmannen meddelade att Centerpartiets riksdagsgrupp anmält Kerstin
            Hermansson som suppleant i försvarsutskottet och miljö- och jordbruksutskottet
            under Claes Västertegs föräldraledighet.
          </note>
          <note n="cd35b508">
            Talmannen förklarade vald under tiden den 7 november10 december
            till
          </note>
          <note n="bb3dd5fe">
            suppleant i försvarsutskottet
          </note>
          <note n="10e5fe76">
            suppleant i näringsutskottet
          </note>
          <note n="e245bcb0">
            suppleant i OSSE-delegationen
          </note>
          <note n="bc1f3d1e">
            Talmannen förklarade vald under tiden den 15 januari31 maj 2007
            till
          </note>
          <note n="5d3a53e7">
            suppleant i civilutskottet
          </note>
          <note n="ef2bc1a9">
            suppleant i kulturutskottet
          </note>
          <note n="50f2cffa">
            Talmannen förklarade vald under tiden den 1 januari31 mars 2007
            till
          </note>
          <note n="bb3dd5fe">
            suppleant i försvarsutskottet
          </note>
          <note n="01b56075">
            suppleant i miljö- och jordbruksutskottet
          </note>
          <note n="01aeef5c">
            6 § Meddelande om särskild debatt
          </note>
          <note n="7d2f0607">
            Talmannen meddelade att särskild debatt om arbetslöshetsförsäkringen
            skulle äga rum fredagen den 10 november kl. 9.00.
          </note>
          <note n="8875e93c">
            Meddelandet hade delats ut till kammarens ledamöter.
          </note>
          <note n="a9d13383">
            7 § Anmälan om fördröjda svar på interpellationer
          </note>
          <note n="e995e9f6">
            Till riksdagen hade inkommit följande skrivelser:
          </note>
          <note n="4e1d3ed0">
            Interpellation 2006/07:26
          </note>
          <note n="3603c807">
            Interpellation 2006/07:26 Polisutbildningens framtid
          </note>
          <note n="a73e8c14">
            Interpellationen kommer att besvaras tisdagen den 14 november
            2006.
          </note>
          <note n="67f8e228">
            Skälet till dröjsmålet är andra sedan tidigare inbokade arrangemang.
          </note>
          <note n="edaaec48">
            Beatrice Ask
          </note>
          <note n="2808fed6">
            Interpellation 2006/07:27
          </note>
          <note n="2a1bbe27">
            Interpellation 2006/07:27 Svensk veteranpolitik
          </note>
          <note n="cce4c28e">
            Interpellationen kommer att besvaras fredagen den 17 november
            2006.
          </note>
          <note n="45788fd0">
            Skälet till dröjsmålet är att statsrådet befinner sig på tjänsteresor
            under de svarstillfällen som finns före den 17 november 2006.
          </note>
          <note n="a2a9d375">
            Helena Lindberg
          </note>
          <note n="2baddb56">
            Interpellation 2006/07:32
          </note>
          <note n="f56bdfa9">
            Interpellation 2006/07:32 Pandemiberedskap och vaccinförsörjning
          </note>
          <note n="cce4c28e">
            Interpellationen kommer att besvaras fredagen den 17 november
            2006.
          </note>
          <note n="7b5d4718">
            Skälet till dröjsmålet är sedan tidigare inbokade engagemang.
          </note>
          <note n="15d73a57">
            Erna Zelmin
          </note>
          <note n="49075c2e">
            8 § Svar på interpellation 2006/07:1 om Sveriges deltagande i
            ISAF:s styrka i Afghanistan
          </note>
          <note type="speaker" n="250870ac">
            Anf. 1 Utrikesminister CARL BILDT (m):
          </note>
          <u who="Q52922" xml:id="i-6ebb634c31cdad76-0" n="0524386b" next="i-2b24042d607dc05b-0">
            <seg n="44fbcaab">
              Herr talman! Hans Linde har frågat mig hur jag kommer att förhålla
              mig till Natos begäran om truppförstärkning och rätt för Nato
              att kommendera trupp till olika regioner i landet och vilka initiativ
              jag avser att ta för att ISAF:s mandat ska klargöras. Vidare har
              han frågat vilka initiativ jag avser att ta för att ISAF ska välja
              en annan strategi än Operation Enduring Freedom samt vilka åtgärder
              jag avser att vidta i händelse ISAF tillämpar samma strategi som
              USA-alliansen gjort.
            </seg>
            <seg n="b6e2a66b">
              Herr talman! Den internationella säkerhetsstyrkan för Afghanistan,
              ISAF, är en FN-mandaterad insats under ledning av Nato. Sveriges
              deltagande är en viktig del i vårt långsiktiga och breda engagemang
              för Afghanistan.
            </seg>
            <seg n="86cec8a5">
              Engagemanget för Afghanistan har en stark och bred förankring
              i Sveriges riksdag. Det åskådliggjordes den 7 december förra året
              då samtliga riksdagspartier utom Vänsterpartiet gav sitt medgivande
              till att sända en utökad svensk väpnad styrka för deltagande i
              ISAF.
            </seg>
          </u>
          <note n="80ce128a">
            ISAF verkar i Afghanistan i enlighet med ett tydligt mandat från
            FN:s säkerhetsråd under FN-stadgans kapitel VII. Sedan 2003 omfattar
            mandatet hela Afghanistan. Säkerhetsrådet förlängde i september
            i år mandatet med ytterligare ett år till och med oktober 2007
            .
          </note>
          <u who="Q52922" xml:id="i-2b24042d607dc05b-0" n="0524386b" prev="i-6ebb634c31cdad76-0">
            <seg n="100237e5">
              Huvuduppgiften för ISAF är att stödja den afghanska regeringen
              i att utsträcka sitt inflytande och sin kontroll över hela landet.
              Genom militär närvaro och samverkan med lokala afghanska myndigheter
              bidrar ISAF till utvecklingen av en stabil säkerhetssituation.
              Därmed skapas förutsättningar för återuppbyggnad och humanitära
              insatser.
            </seg>
            <seg n="27ac8dc6">
              Under sommaren och hösten har ISAF utvidgats till södra och östra
              Afghanistan. Det är områden där säkerhetssituationen är betydligt
              mer instabil än i norra och västra Afghanistan, där ISAF verkat
              fram till dess. Att säkerheten förbättras och att den afghanska
              regeringen kan nå ut med sitt inflytande i alla regioner är avgörande
              för den politiska utvecklingen i Afghanistan och för säkerheten
              i regionen i dess helhet. Regeringen stöder därför utvidgningen
              av ISAF till att omfatta hela Afghanistan.
            </seg>
            <seg n="2269ee8f">
              ISAF:s mandat har inte förändrats till följd av utvidgningen
              av insatsen. Däremot är utmaningarna för trupperna i söder och
              i öster naturligtvis större och delvis annorlunda än de utmaningar
              som man har mött i de norra delarna av landet.
            </seg>
            <seg n="e2d0650d">
              Herr talman! Utvidgningen har inneburit att ISAF övertagit det
              huvudsakliga säkerhetsansvaret för södra och östra Afghanistan
              från den USA-ledda koalitionen Operation Enduring Freedom, OEF.
              Däremot har ISAF inte övertagit dess mandat. Det är två separata
              insatser med skilda mandat och i huvudsak skilda ledningsstrukturer.
            </seg>
            <seg n="d9b5790d">
              I och med att ISAF och OEF verkar i samma områden ökar däremot
              behovet av samverkan och informationsutbyte mellan insatserna.
              ISAF och OEF samarbetar kring ambulans-, evakuerings- och understödsflyg
              och andra resurser för undsättning av utsatta enheter. Samverkan
              sker med bibehållande av respektive insats skilda mandat.
            </seg>
            <seg n="e9c2835e">
              Riksdagens medgivande för regeringen att utöka Sveriges deltagande
              i ISAF syftade till att möjliggöra övertagandet av den regionala
              enheten för säkerhet och återuppbyggnad i Mazar-e-Sharif i norra
              Afghanistan.
            </seg>
            <seg n="5b74dceb">
              Sverige har tydligt angivit för Nato att svensk trupp endast
              får användas i norra Afghanistan. Det är därför inte aktuellt
              att sända svensk trupp till andra delar av landet. Sveriges insats
              behövs i norr för att fortsätta arbetet med att konsolidera säkerhetssituationen
              där.
            </seg>
            <seg n="ab944b05">
              Genom den utökade insatsen i norra Afghanistan har Sverige bidragit
              till att frigöra resurser för ISAF:s fortsatta utvidgning. På
              så sätt bidrar vi till ökad säkerhet och utveckling i hela landet.
            </seg>
            <seg n="215f917a">
              När Sverige ställer en regional enhet för säkerhet och återuppbyggnad
              till förfogande till ISAF tar vi vår del av ansvaret och bidrar
              till säkerheten, som är en förutsättning för det afghanska folkets
              utveckling av sitt eget land. Alternativet är ett sammanfallande
              Afghanistan med omfattande konsekvenser för landet, för regionen
              och för oss själva.
            </seg>
          </u>
          <note n="634d8e27">
            Då Hans Linde, som framställt interpellationen, anmält att han
            var förhindrad att närvara vid sammanträdet medgav talmannen att
            Jacob Johnson i stället fick delta i överläggningen.
          </note>
          <note type="speaker" n="1c355ca0">
            Anf. 2 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-0" n="4fc578d0">
            <seg n="d1bd8e29">
              Herr talman! Jag får på vägnar av interpellanten Hans Linde,
              som för tillfället deltar i en svensk FN-delegation i New York,
              tacka utrikesminister Carl Bildt för svaret.
            </seg>
            <seg n="b452bb34">
              I sitt svar tecknar Carl Bildt en bakgrund till ISAF, som ju
              står för International Security Assistance Force, att den har
              ett FN-mandat och en bred förankring i riksdagen, dock med undantag
              av just Vänsterpartiet, att mandatet sedan 2003 täcker hela Afghanistan
              och att mandatet förlängdes i september att gälla ytterligare
              ett år. Det är en korrekt men enligt min uppfattning otillräcklig
              beskrivning av situationen som utrikesministern ger i sitt svar.
            </seg>
            <seg n="647c3e58">
              Låt mig först kort motivera varför Vänsterpartiet, som enda parti
              i den svenska riksdagen, har motsatt sig engagemanget i ISAF.
              Det gjorde vi därför att vi ej kunde acceptera att stödja det
              folkrättsvidriga krig som alliansen i påstått självförsvar påbörjade
              två månader efter attacken den 11 september 2001 i New York. USA
              ställde därmed i praktiken FN inför fait accompli, och FN nödgades
              godkänna den Natoledda ISAF-styrkan i syfte att försöka rädda
              det som räddas kunde av säkerheten i ett av alliansen sönderbombat
              land. Det finns för övrigt anledning att påminna om att USA genom
              att förse talibanerna med vapen i samband med kriget mot den sovjetiska
              ockupationen på 1980-talet självt starkt har bidragit till dagens
              besvärliga situation i landet.
            </seg>
            <seg n="47a0fc42">
              Medan alliansens militär med hjälp av Operation Enduring Freedom
              hade som uppgift att besegra talibanerna och tillfångata och oskadliggöra
              Usama bin Ladin har det blivit ISAF:s uppgift att, som namnet
              anger, utgöra en internationell assisterande säkerhetsstyrka.
              USA och dess allierade håller nu på att erfara den historiskt
              kända insikten att det är hart när omöjligt för främmande militärmakter
              att tvinga fram en modernisering av detta höglänta bergiga land.
              Andra stormakter har misslyckats tidigare. USA håller nu på att
              minska sitt militärengagemang i landet, bland annat för att kunna
              överföra trupper till ett annat också folkrättsvidrigt krig, nämligen
              det i Irak.
            </seg>
            <seg n="fdf74076">
              Herr talman! Utrikesministern sade i sitt svar att med hjälp
              av utökade insatser i norra Afghanistan har Sverige bidragit till
              att frigöra resurser för ISAF:s fortsatta utvidgning till att
              omfatta hela Afghanistan. Detta möjliggör i sin tur för USA att
              förflytta trupp till Irak, och det svenska engagemanget i ISAF
              kan därmed ses som ett indirekt stöd till USA:s ockupation av
              Irak.
            </seg>
            <seg n="f1e974e1">
              ISAF:s utökade ansvar för säkerheten i hela Afghanistan innebär
              och det är poängen i interpellationen naturligtvis att ISAF-styrkan
              kommer att befinna sig i ett helt annat läge, nämligen från att
              vara en assisterande styrka får nu ISAF alltmer själv huvudansvaret
              för säkerheten i landet. Det blir oundvikligen så att det blir
              främst ISAF-styrkan som talibaner och andra regeringsopponenter
              kommer att ställas inför, till exempel det som i utrikesministerns
              svar kallades för lokala afghanska myndigheter. Där ingår bland
              annat krigsherren Abdul Rashid Dostum en man med många brott på
              sitt samvete och knappast någon känd lojal företrädare för regeringen
              i Kabul.
            </seg>
            <seg n="4fbaa83a">
              Det är denna förändrade situation som interpellationen handlar
              om och som enligt min och interpellantens uppfattning leder till
              behovet av en ny strategi i detta arbete. Är det inte så, Carl
              Bildt, att tidigare historiska erfarenheter och erfarenheterna
              hittills under Operation Enduring Freedom säger oss att det är
              dags att tänka om?
            </seg>
          </u>
          <note type="speaker" n="9fa63cda">
            Anf. 3 ALLAN WIDMAN (fp):
          </note>
          <u who="Q4731041" xml:id="i-6ed181930784f769-0" n="0c529f6a">
            <seg n="2e1da0fa">
              Herr talman! Jag vill gärna inleda med att instämma i den beskrivning
              som utrikesministern gjorde av den betydelse som ISAF:s insats
              har i Afghanistan och för det afghanska folkets framtid.
            </seg>
            <seg n="17bdc4c8">
              Det är inte bara en viktig operation som ISAF utför i Afghanistan
              utan den är också utomordentligt svår och farlig. Det torde vara
              så att Sveriges bidrag till ISAF tillhör en av de svåraste och
              farligaste uppgifterna som den svenska Försvarsmakten just nu
              utför. Man kan peka på attentatet den 25 november förra året då
              två svenska soldater fick plikta med livet. Under det senaste
              halvåret har utvecklingen inte heller gått i rätt riktning när
              det gäller att bygga säkerhet och stabilitet i landet.
            </seg>
            <seg n="ec71ae79">
              Den operation som Sverige nu genomför i Afghanistan byggdes upp
              av den gamla socialdemokratiska regeringen, som också uttalade
              att Sveriges engagemang i Afghanistan skulle vara långsiktigt.
              Utrikesminister Carl Bildt bekräftade nu långsiktigheten i sitt
              svar i dag.
            </seg>
            <seg n="7228165d">
              Mot bakgrund av svårigheterna, riskerna och att Sverige planerar
              att stanna under lång tid måste man ställa sig frågan om den operation
              som byggts upp av den gamla regeringen och som i dag finns i landet
              har rätt struktur. Är Sverige tillräckligt robust i sin närvaro?
              Har svensk trupp rätt materiel och bemanning? Finns det en tillräcklig
              diplomatisk och politisk backup för det militära uppdraget? Är
              de insatser som Sverige gör från polisens sida, på diplomatisk
              nivå och även via Försvarsmakten korrekt samordnade? Den gamla
              regeringen byggde upp insatsen, men kommer det att ske någon översyn
              av insatsen från den nya regeringens sida utifrån de aspekter
              jag nyss nämnde?
            </seg>
            <seg n="3e072099">
              I budgetpropositionen kunde man läsa att det nu är på väg att
              utarbetas en nationell strategi för våra internationella insatser.
              En bärande del i resonemanget om en nationell strategi har varit
              att just koppla våra militära insatser till konkreta politiska
              mål.
            </seg>
            <seg n="73a1fb2c">
              Kommer vår närvaro i Afghanistan att kopplas till konkreta politiska
              resultat?
            </seg>
          </u>
          <note type="speaker" n="5a703f5d">
            Anf. 4 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-0" n="0524386b">
            <seg n="134997f7">
              Herr talman! Hans Linde har ett mycket hedervärt skäl att inte
              vara här i dag. Vi sänder våra hälsningar till New York och hoppas
              att han gör en värdefull insats där.
            </seg>
            <seg n="f2b71f09">
              Jacob Johnson hade ett antal synpunkter, och huvuddelen av dem
              handlade om sådant som ligger lite utanför vad vi har domvärjo
              över här, det vill säga USA i största allmänhet. Jag har lite
              svårt att förstå Vänsterpartiets inställning, men det beror väl
              på en del andra svårigheter. Man säger att det hade varit bättre
              om talibanerna hade varit kvar och att man inte hade gjort ett
              ingripande mot dem. Att kalla detta folkrättsvidrigt är väl ändå
              att ta till. Det här har skett med så solida mandat från FN:s
              säkerhetsråd som det över huvud taget går att uppnå. Varje del
              av denna insats är en del av det som har beslutats av FN:s säkerhetsråd
              och där säkerhetsrådet hela tiden uppmanar oss till ytterligare
              insatser.
            </seg>
            <seg n="4f58b887">
              Det blir inte så mycket bättre sedan när vi får höra talas om
              att det att vi nu är aktiva i norr innebär att amerikanerna kan
              dra sig ur landet. Det verkar som om Vänsterpartiets inställning
              är att talibanerna först och främst ska vara kvar eller att amerikanerna
              ska vara där och att det vi gör för att eventuellt ersätta amerikanerna
              är alldeles felaktigt. Det är fullt möjligt att det finns logik
              i detta, men den undgår mig för ögonblicket.
            </seg>
            <seg n="b781b7c1">
              Allan Widman ställde ett antal högst relevanta frågor, och han
              underströk det fanns med i interpellationssvaret att detta är
              en mycket komplicerad operation. Jacob Johnson erinrade om den
              historiska bakgrunden vad gäller Afghanistan ett inte alldeles
              lätt område att etablera en bestående fungerande stabil statsmakt
              över.
            </seg>
            <seg n="ef62e90a">
              Vi ska inte göra oss några illusioner om att detta är något lätt.
              Det är sannolikt det svåraste som vi har varit engagerade i. Den
              senaste rapporten från FN:s generalsekreterares representant i
              mitten av september har också ett påtagligt bekymmersamt tonfall.
              Det är inget skäl till att ge upp och säga att vi överlämnar Afghanistan
              till talibanerna igen, men det är ett skäl att göra lite av det
              som jag tror att Allan Widman var inne på, det vill säga att titta
              på detta med lite annorlunda ögon. Det är inte bara en ny svensk
              regering som gör detta, utan den diskussionen pågår lite här och
              var just nu. Både försvars- och biståndsministrarna avser att
              besöka Afghanistan inom förhoppningsvis en inte alltför lång framtid.
              Vi har redan olika diskussioner hur man kan måhända titta på möjligheten
              av att balansera ekonomiska, sociala och militära insatser på
              ett något annorlunda sätt.
            </seg>
            <seg n="a2d2b2ba">
              När detta är sagt ska då sägas att om man inte har säkerheten
              i landet, om vi har krigsherrar, knarkkungar eller islamistiska
              fundamentalister som springer omkring och spränger allting i luften
              som är i närheten av demokrati och utveckling, kommer ingenting
              av detta att gå. Säkerheten är det fundament på vilket vi ska
              bygga, men det som vi ska bygga utöver detta har vi anledning
              att titta på lite noggrannare och se vilka internationella initiativ
              vi, i samverkan med andra länder, kan ta för att få insatsen att
              kanske ha något större förutsättningar att lyckas än vad som framgår
              av de lite mer bekymrade rapporter vi har tagit del av under den
              senaste tiden.
            </seg>
          </u>
          <note type="speaker" n="79f04e14">
            Anf. 5 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-1" n="4fc578d0">
            <seg n="76921320">
              Herr talman! När det gäller historiken är det naturligtvis så
              att Vänsterpartiet har tagit ställning mot USA:s krig mot terrorismen.
              Vi anser inte att det är en konstruktiv väg som USA har slagit
              in på i största allmänhet. Vi har motsatt oss det svenska deltagandet
              i ISAF, och vi anser att Sverige bör lämna styrkan så som den
              är utformad i dag.
            </seg>
            <seg n="5cafa9d4">
              Det som interpellationen egentligen handlar om är hur man ska
              se på läget i dag. Är det inte så att säkerhetssituationen har
              förändrats och att det inte blir trovärdigt när utrikesministern
              säger att ISAF:s mandat är oförändrat? I och med att Operation
              Enduring Freedom minskar sin insats och ISAF utökar sin insats
              blir det alltmer ISAF som kommer att stå för det utländska säkerhetsarbetet
              i Afghanistan och dra på sig kritik och även krigshandlingar från
              talibaner och andra krafter som finns där.
            </seg>
            <seg n="403d4088">
              Måste inte då det internationella samfundet tänka över sin strategi
              i politiken för att uppnå en säkerhetslösning i Afghanistan? Det
              har ju bland annat påpekats av Svenska Afghanistankommitténs generalsekreterare
              Bengt Kristiansson, som nämns i interpellationen, att om ISAF
              övertar den militära strategi som USA har misslyckats med kommer
              rimligtvis också ISAF att misslyckas. Måste inte då utrikesministern,
              som är ansvarig för utrikesförbindelserna, ta initiativ till en
              diskussion om att omforma den här strategin?
            </seg>
            <seg n="4bd9d83b">
              Människorättsorganisationer har också riktat hård kritik mot
              behandlingen av fångar som Operation Enduring Freedom har haft.
              Föreligger det nu inte risk för att ISAF alltmer även får överta
              sådana frågeställningar och får ett ännu svårare uppdrag? Blir
              inte ISAF huvudfiende för motståndsmännen bland talibanerna i
              Afghanistan?
            </seg>
            <seg n="e8f81f84">
              Det krävs ett nytänkande, och jag tycker inte att utrikesministern
              antyder att han anser att detta behövs. Jag tycker att det är
              en svaghet.
            </seg>
          </u>
          <note type="speaker" n="c609f4dd">
            Anf. 6 ALLAN WIDMAN (fp):
          </note>
          <u who="Q4731041" xml:id="i-6ed181930784f769-1" n="0c529f6a">
            <seg n="c55c82fb">
              Herr talman! Jag gläder mig åt det besked som jag uppfattar att
              utrikesministern ger om en översyn av strukturen på allt det som
              Sverige gör i Afghanistan. Jag tror att det är särskilt viktigt
              att en sådan översyn också omfattar, som utrikesministern själv
              säger, själva samordningen mellan de olika insatser som görs från
              svensk sida.
            </seg>
            <seg n="0e165350">
              Jag vill egentligen bara fylla på med att säga att när man tittar
              på vad som händer på marken i Afghanistan kan det tyckas att det
              är i söder och öster som de stora säkerhetsriskerna finns. Så
              är det självklart, men samtidigt tror jag att det är viktigt att
              man inser att det finns spridningsrisker i den miljö som nu har
              uppstått i Afghanistan och att det i alla delar av landet kan
              uppstå oheliga allianser mellan dem som ägnar sig åt narkotikabrottslighet
              och de religiösa fundamentalister som gör landet osäkert.
            </seg>
            <seg n="8449273d">
              En av de frågor som jag ställde fick kanske inte ett så tydligt
              svar, och därför skulle jag vilja besvära utrikesministern och
              upprepa den. Det gäller detta att koppla de insatser som vi gör
              till konkreta politiska resultat: Vad ska uppnås med insatsen
              för att Sverige med gott samvete ska kunna avsluta sitt arbete
              i Afghanistan?
            </seg>
          </u>
          <note type="speaker" n="32bff2e2">
            Anf. 7 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-1" n="0524386b">
            <seg n="5d042a93">
              Herr talman! För att anknyta till Allan Widmans av mig ofullständigt
              besvarade andra fråga, tror jag att man ska vara lite försiktig
              med den typen av konditionalitet. Det finns mål uppsatta det är
              de som fanns i Bonnprocessen, och det är de som finns i det så
              kallade The Afghanistan Compact som antogs i början av året.
            </seg>
            <seg n="04ffc35b">
              Sedan ska man vara medveten om, när man ger sig in i vad jag
              kallar statsbyggandeinsatser, att oavsett var man gör insatserna
              är det insatser på lång tid där det inte finns några lättköpta
              segrar eller snabba framsteg. Det kommer att krävas väldigt mycket
              av tålamod, politiskt och strategiskt tålamod, under lång tid
              för att få dessa statsbildningar, ofta i väldigt sköra och söndrade
              områden, att fungera. Det gäller generellt. Jag talar mot bakgrund
              av viss erfarenhet, och det gäller i all synnerhet i ett land
              som Afghanistan.
            </seg>
            <seg n="95573303">
              Det innebär inte att vi inte ska sätta upp bestämda politiska
              mål, men vi ska vara försiktiga med att säga att om tre månader
              ska detta uppnås då kan vi bara drabbas av besvikelser. Vi måste
              inse att det är ett långsiktigt engagemang för stabilitet i Afghanistan
              som vi har gett oss in i. Inom den ramen måste vi hela tiden utvärdera
              det.
            </seg>
            <seg n="94501487">
              Jag var i Washington nyligen, och bland det som jag diskuterade
              där var också kanske mot bakgrund av erfarenheter från Balkan
              och civil-militär samverkan i operationerna där att man ska titta
              med lite nya ögon på det som vi nu ser i Afghanistan. Jag tror
              att det behövs. Vi ska diskutera detta och olika initiativ med
              nordiska kolleger inom loppet av de närmaste dagarna.
            </seg>
            <seg n="f7e58151">
              Jacob Johnson ställde frågan: Ska man inte omforma det här på
              ett eller annat sätt? Då är vi inne på den mer konstruktiva delen
              av diskussionen. Annars trodde jag att Vänsterpartiet ville avveckla,
              att vi skulle dra oss ur och överlåta det hela åt talibaner eller
              vad det nu är för någonting. Den linjen avvisar vi med viss kraft,
              av lätt insedda skäl. Det skulle innebära att vi ställde oss vid
              sidan om hela FN-systemets uppmaningar i den delen.
            </seg>
            <seg n="b70de261">
              Men det krävs en ständig prövning och en ständig diskussion.
              Jag tycker att det är väldigt bra att vi har fått denna diskussion,
              och vi kommer att ha flera diskussioner. Man kan inte ha ett engagemang
              i en så pass prövande operation som den vi har i Afghanistan utan
              att vi hela tiden har en förankring i det politiska systemet för
              de utmaningar som vi kommer att stå inför. Där lyssnar vi självfallet
              gärna på de synpunkter som kan finnas.
            </seg>
            <seg n="dc03042d">
              Svenska Afghanistankommittén nämndes. Jag har tidigare varit
              mycket i kontakt med deras verksamhet, och jag har mycket stor
              respekt för vad de gör. Det finns många från svensk sida som har
              varit aktiva i Afghanistan, självfallet nu på senaste tiden i
              de militära operationerna men också olika humanitära och andra
              organisationer som har en betydande kunskapsbas. Även om det kan
              finnas nyanser mellan dem det finns det alltid i en svår situation
              råder det en grundläggande enighet om att vi inte ska överge Afghanistan.
              Vi har gett oss in i ett engagemang som må vara svårt, krävande,
              kostsamt och tidskrävande och där vi hela tiden ska diskutera
              hur det ska utformas, men att överge det vore att svika både Afghanistan
              och principer som vi står för i alla andra sammanhang.
            </seg>
          </u>
          <note type="speaker" n="8194b6cf">
            Anf. 8 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-2" n="4fc578d0">
            <seg n="f5f8fce6">
              Herr talman! Jag uppfattar utrikesministerns senaste inlägg som
              något slags öppning och en beredskap att vilja ompröva den strategi
              som i dag tillämpas.
            </seg>
            <seg n="eb83d0f7">
              Jag kan då bara med hänvisning till vad som sades i regeringsförklaringen
              om en uppgradering av betydelsen av den transatlantiska länken
              uppmana utrikesministern att utnyttja den förbindelse som han
              har med till exempel USA:s företrädare för att ge en insikt om
              att man måste ha en annan typ av strategi än att försöka lösa
              det här endast med vapen och besegra fienden. Man kanske måste
              ha kanaler för att lösa upp den här konflikten på ett annat sätt.
            </seg>
            <seg n="c5e8cfe0">
              Jag avslutar med att tacka utrikesministern för svaret, och jag
              hoppas att vi kan få en förändrad politik, som på sikt leder till
              en bättre situation för Afghanistan.
            </seg>
          </u>
          <note type="speaker" n="27230943">
            Anf. 9 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-2" n="0524386b">
            <seg n="ef325fb6">
              Herr talman! Förändrad, nej jag skulle kalla den utvecklad. Så
              är det alltid. Som jag sade i svaret, står vi inför en ny situation
              i och med att ISAF:s mandat nu har utsträckts till de södra och
              östra delarna av landet och successivt kommer att utvidgas till
              hela Afghanistan.
            </seg>
            <seg n="24ebbf3c">
              Det ställer annorlunda krav, för det är mycket mer besvärliga
              områden. Där konfronteras ISAF med en synnerligen våldsam opposition.
              Den är inte riktad i första hand mot ISAF-styrkorna, utan den
              spränger skolor, demokratiskt valda borgmästare, barn och vad
              som kommer i dess väg. Det är klart att vi i en sådan situation
              också måste vara beredda att använda vapenmakt för att säkra den
              demokratiska regim som försöker kämpa i Kabul med att kontrollera
              den här situationen. Den vapenmakten måste vi vara beredda att
              använda. Det ligger i det mandat som FN:s säkerhetsråd har gett.
              Men sedan måste statsbyggandet hela tiden utvecklas.
            </seg>
            <seg n="f04a110d">
              Jag säger mycket tydligt att man inte löser detta enbart med
              militära medel nej, de politiska, sociala och ekonomiska medlen
              är avgörande för att detta ska fungera på sikt. Men utan de militära
              medlen för att hålla tillbaka dem som vill förstöra och spränga
              allt i luften kommer ingenting att gå. Då överlämnar vi allt till
              talibanerna igen, och det är det ingen som vill.
            </seg>
          </u>
          <note n="6d1ba16e">
            Överläggningen var härmed avslutad.
          </note>
          <note n="f6f3aa4b">
            9 § Svar på interpellation 2006/07:25 om hotet mot den demokratiskt
            valda regeringen i Bolivia
          </note>
          <note type="speaker" n="54a6c309">
            Anf. 10 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-3" n="0524386b">
            <seg n="f918bb76">
              Herr talman! Hans Linde i New York har frågat mig vilka initiativ
              jag avser att ta för att dels försvara den folkvalda regeringen
              i Bolivia, dels förhindra att framträdande politiker inom Europeiska
              unionen och Europabaserade transnationella företag deltar i kampanjer
              mot den demokratiskt valda regeringen i Bolivia samt vilka initiativ
              jag avser att ta för att understödja en uppbyggnad av den bolivianska
              demokratin.
            </seg>
            <seg n="0f512517">
              Bolivias president Evo Morales är landets förste demokratiskt
              valda president som tillhör urbefolkningen. Det är en viktig utveckling
              i ett land som länge präglats av politisk instabilitet. Landet
              lider dock av fortsatta problem med fattigdom, social oro och
              kokaproduktion. Frågan om ökat regionalt självstyre för nio av
              landets delstater är en annan mycket stor utmaning.
            </seg>
            <seg n="9863d827">
              Sverige och den europeiska unionen ser med oro på de underliggande
              konflikter som kommer till uttryck i vilda strejker, i väpnade
              konfrontationer och i kraftig polarisering mellan olika grupper
              i samhället. Processen med en konstituerande församling för att
              reformera landets konstitution som just tagit sin början kan leda
              landet i en positiv riktning. En förutsättning är att processen
              är transparent och att konstitutionen blir en gemensam grund för
              det politiska livet. Icke-demokratiska influenser utifrån skulle
              kunna verka negativt på den bolivianska demokratin.
            </seg>
            <seg n="961ae680">
              Sverige har ett långsiktigt utvecklingssamarbete med Bolivia
              och bidrar sedan början av 1990-talet med ca 200 miljoner svenska
              kronor per år. Målet är att minska fattigdomen och att öka integrationen
              i samhället. Ett demokratiskt samhälle måste inkludera alla delar
              av landet och dess befolkning. Genom Europeiska kommissionen stöder
              vi ytterligare insatser i Bolivia med totalt ca 45 miljoner euro
              per år. Bolivia är såväl Sveriges som EU-kommissionens största
              mottagarland i Sydamerika. Sverige är berett att fortsätta att
              ge bistånd till Bolivia för att bidra till att minska fattigdomen
              och stärka demokratin i landet.
            </seg>
            <seg n="1067fe4a">
              Privata företag verkar utifrån sina affärsmässiga intressen.
              Det är inte en fråga för den svenska regeringen att kommentera.
              Däremot är det viktigt för Bolivia att ett investeringsvänligt
              klimat upprätthålls. Morales regering har deklarerat att man vill
              ändra förutsättningarna för privat ägande inom energisektorn samt
              genomföra en jordreform. Förhandlingar med ägarna har varit komplicerade.
              Det är viktigt att denna process sker på ett transparent sätt
              och inom ramen för rättsstatens principer.
            </seg>
          </u>
          <note n="634d8e27">
            Då Hans Linde, som framställt interpellationen, anmält att han
            var förhindrad att närvara vid sammanträdet medgav talmannen att
            Jacob Johnson i stället fick delta i överläggningen.
          </note>
          <note type="speaker" n="674cdadb">
            Anf. 11 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-3" n="4fc578d0">
            <seg n="3bbfc130">
              Herr talman! Jag får återigen på vägnar av interpellanten Hans
              Linde, som alltså befinner sig i New York, tacka utrikesministern
              för svaret.
            </seg>
            <seg n="cce614e4">
              Den förra interpellationen handlade ju om säkerhetssituationen
              i ett av världens fattigaste länder. Denna interpellation handlar
              om hotet mot demokratin i ett annat land i en annan världsdel,
              nämligen Bolivia. Bolivia är det fattigaste landet i Latinamerika
              och hade till exempel 2004 en bni på bara ca 7 000 kr per invånare,
              att jämföras med till exempel Chiles ca 50 000 kr och Sveriges
              ca 300 000 kr. Ska vi tro på dessa siffror är alltså vi svenskar
              drygt 40 gånger rikare än bolivianerna i genomsnitt.
            </seg>
            <seg n="952d4add">
              I Bolivia har den indianska ursprungsbefolkningen förtryckts
              i århundraden, alltsedan den europeiska kolonisationen på 1500-talet.
              Och det är först nu i och med segern för den indianske bondeledaren,
              Evo Morales, som den indianska folkmajoriteten på allvar fått
              inflytande i sitt eget land. Det är enligt min och Vänsterpartiets
              uppfattning en mycket positiv utveckling som förtjänar allt stöd.
            </seg>
            <seg n="c7637740">
              När nu den bolivianska regeringen under Morales söker säkra sitt
              lands rättmätiga krav på tillgång till landets naturrikedomar
              och ändra den gamla konstitutionen från slutet av 1800-talet,
              som var anpassad för den spanskättade oligarkin, utmanas naturligtvis
              såväl inhemska som utländska krafter.
            </seg>
            <seg n="5877877f">
              I sitt svar instämmer utrikesministern i det positiva att Morales
              är den förste demokratiskt valda presidenten som kommer från urbefolkningen.
              Där är vi alltså eniga. Bildt säger vidare att landet lider av
              fattigdom, social oro och kokaproduktion. Här anser jag att det
              är viktigt att betona dels skillnaden mellan kokaodling och kokainframställning,
              dels att president Morales nu aktivt arbetar tillsammans med bondebefolkningen
              så att endast koka för det egna traditionella lokala behovet ska
              odlas i framtiden. Men för att man ska lyckas med detta måste
              en dialog föras med bönderna och dessa erbjudas andra utkomstmöjligheter.
              Det är ej en framkomlig väg, som tidigare regeringar valt, att
              framför allt satsa på repressiva insatser mot de kokaodlande lantbrukarna.
            </seg>
            <seg n="83ae9879">
              Det är också viktigt att förstå kokans grundläggande betydelse
              för den bolivianska högplatåns befolkning. Kokabladet är mycket
              näringsrikt och innehåller till exempel mer kalcium än mjölk.
              Det är viktigt inte minst eftersom befolkningen i hög grad är
              laktosintolerant i denna del av Bolivia.
            </seg>
            <seg n="90dc689b">
              När det gäller det som utrikesministern benämnde som vilda strejker,
              väpnade konfrontationer och kraftig polarisering mellan olika
              grupper bör det understrykas att begreppet vilda strejker nog
              passar bättre för att beskriva en avtalsvidrig arbetsvägran från
              kollektivanslutna arbetare och tjänstemän i Sverige än situationen
              i Bolivia. Där har det enligt min uppfattning och kunskap mer
              handlat om lockouter ledda av företagsrepresentanter, ofta i maskopi
              med mer eller mindre fascistiska organisationer med ursprung i
              diktaturtiden på 1980-talet.
            </seg>
            <seg n="8c2c7062">
              Carl Bildt uttalar sin oro över icke-demokratiska influenser
              utifrån som kan verka negativt på den bolivianska demokratin.
              Till dem vill jag hänföra CIA som via USA:s ambassad i La Paz
              ofta utövat ett otillbörligt inflytande i samma anda som Monroedoktrinen,
              sedan början av 1800-talet, där USA betraktar Latinamerika som
              sin bakgård.
            </seg>
            <seg n="eacefec0">
              Min tid rinner ut, men, som sagt, demokratin i Bolivia är värd
              allt vårt stöd.
            </seg>
          </u>
          <note type="speaker" n="1d0b8fd0">
            Anf. 12 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-4" n="0524386b">
            <seg n="ac7c55fa">
              Herr talman! I denna senare mening av Jacob Johnson kan jag inte
              annat än instämma. Demokratin har självfallet vårt stöd. Bolivia
              är, som påpekats, ett utomordentligt fattigt land. Dess historia
              är en historia av konflikter som skär på många ledder, självfallet
              inklusive dem som nämndes. Men nu är där i alla fall något av
              en positiv utveckling. Vi har fått en någorlunda stabilitet, ska
              jag säga. Jag drar lite på det, som ni hör, därför att så stabilt
              som man skulle önska är det givetvis inte.
            </seg>
            <seg n="3f2776f4">
              Evo Morales är en folkvald president med ett mycket brett mandat.
              Det är självfallet viktigt att det i alla delar representeras.
              Han har rätt att vidta en del av de åtgärder som han har vidtagit
              även om de har varit kontroversiella och man i och för sig kan
              ifrågasätta om de är de allra mest lämpliga när det gäller att
              attrahera det kapital och det kunnande som krävs för att Bolivia
              ska kunna komma upp på en högre utvecklingsnivå. Han har väl också
              orsakat åtminstone en viss diskussion med sin något förändrade
              inställning till kokaproduktionen, som nämndes. Jag håller med
              om att det inte är en alldeles lätt materia att hantera uppe i
              Anderna, där det finns ett traditionellt bruk av detta. Men detta
              traditionella bruk har i stort sett ersatts av en kommersiell
              produktion som syftar på helt andra marknader, för att uttrycka
              saken försiktigt. Där är det viktigt att bestämda åtgärder vidtas
              mot detta, och gränsen för tolerans av koka måste sättas mycket
              mycket snävt.
            </seg>
            <seg n="d4d7c527">
              Icke-demokratiskt inflytande är vi alla emot i alla sammanhang,
              vad vi nu menar med detta. Jacob Johnson har med sina glasögon
              ett mycket bestämt perspektiv på vad detta skulle vara. Den mening
              som jag har här kan måhända nästan mer tolkas som en liten fingervisning
              till de länder, Venezuela och Kuba, som har försökt att göra Bolivia
              till något slags brohuvud för sina politiska planer på den latinamerikanska
              kontinenten. Jag tror inte heller det eller andra former av försök
              att utnyttja den bolivianska situationen ligger i det intresse
              vi har, nämligen att stabilisera utvecklingen.
            </seg>
            <seg n="4691dfbd">
              Låt mig till sist konstatera att såvitt jag förstår, med reservation
              för att all information kan vara bristfällig, har just de arbetskonflikter
              som har varit aktuella den senaste tiden bilagts. Det har också
              uppnåtts åtminstone en halvöverenskommelse eller en överenskommelse
              med de stora olje- och gasbolagen. Det är framför allt det brasilianska
              bolaget, som har haft ansvaret för att försöka utvinna de stora
              gasresurserna och utnyttja dem för Brasilien. Morales ville nationalisera,
              delvis med relativt dramatiska metoder. Men där har man nu uppnått
              någon typ av överenskommelse. Det återstår att se om denna överenskommelse
              kommer att göra det möjligt för landet att få den utvecklingspotential
              för landet i dess helhet som dessa betydande naturresurser självfallet
              utgör.
            </seg>
          </u>
          <note type="speaker" n="02ba28c9">
            Anf. 13 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-4" n="4fc578d0">
            <seg n="1369c7fd">
              Herr talman! Det är bra att utrikesministern understryker att
              Morales har ett brett folkligt mandat. Han erhöll 54 % av de avgivna
              rösterna i presidentvalet och det redan i första omgången. Nu
              när den indianska befolkningen på ett helt annat sätt deltar i
              det politiska arbetet, en befolkning som tidigare levt näst intill
              i ett apartheidsystem, har man fått ett annat djup och en annan
              förankring av just demokratin i Bolivia. Det är det som är så
              viktigt, att det nu kan få fortsätta och få omvärldens stöd.
            </seg>
            <seg n="e41c1fc0">
              Som Hans Linde tog upp i sin interpellation var det uttalande
              lite märkligt som en EU-kommissionär fällde att demokratin i Bolivia
              är svag. Det var ett förklenande omdöme om demokratin. Tvärtom
              fördjupas demokratin nu och förstärks på ett avgörande sätt. Det
              förtjänar Sveriges och EU:s fortsatta stöd. Vi kan påminna oss
              om att demokrati i dess ursprungliga betydelse betyder folkmakt.
            </seg>
            <seg n="dbf4e895">
              Carl Bildt har också i sitt svar resonerat om de privata företagen
              att de ska verka utifrån affärsmässiga intressen och att det är
              viktigt att ett investeringsvänligt klimat upprätthålls. Det investeringsklimat
              som gällde tidigare kan nog snarare karakteriseras som en näst
              intill ohämmad exploatering av naturresurser utan ekologiska och
              sociala hänsyn. Evo Morales krävde av de internationella energibolagen
              att de skulle gå med på en omförhandling av villkoren så att de
              liknar de villkor som gäller i andra delar av världen, till exempel
              i Norge, när det gäller oljeutvinning. De har, som utrikesministern
              själv sade, gått med på det, och det är en positiv utveckling.
              Vi kan kanske se att olika konflikter successivt läggs åt sidan
              och att den fördjupade demokratiseringen och makten över de egna
              naturresurserna utvecklas positivt.
            </seg>
            <seg n="ce59d6a7">
              Carl Bildt, jag återkommer till ert favorituttryck den transatlantiska
              länken. Atlanten är ett stort hav. På andra sidan ligger en, ja
              till och med två stora kontinenter. Så jag vill uppmana utrikesministern
              att bidra till att stödja den demokratiska länken i det fattiga
              landet högt uppe i Anderna på den andra sidan av den stora Atlanten.
            </seg>
          </u>
          <note type="speaker" n="e65684a4">
            Anf. 14 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-5" n="0524386b">
            <seg n="905d03ea">
              Herr talman! Jag tar till mig denna eleganta vinkling av den
              transatlantiska länken som Jacob Johnson åstadkom i slutet av
              sitt inlägg. När vi talar om den transatlantiska länken handlar
              det inte huvudsakligen om detta. Det vet vi alla. Men varför inte
              se den amerikanska kontinenten i sin helhet och utveckla förbindelserna
              med den, och där ingår också detta.
            </seg>
            <seg n="0a5b1278">
              Låt mig bara kort konstatera att jag tror att när EU-kommissionären
              har uttalat att den bolivianska demokratin är svag är det nog
              ett uttalande som ska ses i det längre historiska perspektivet.
              Bolivia tillhör inte den starkaste eller solidaste av demokratier
              på den latinamerikanska kontinenten. Det vet vi. Det innebär inget
              uttalande om det valresultat som ledde till att Evo Morales fick
              makten, men i ett längre historiskt perspektiv är det utan tvekan
              sant. Och det leder till att vi måste ha en viss omsorg om den
              process som nu är så att den inte utsätts för större påfrestningar
              än vad det bräckliga fundamentet kan tåla.
            </seg>
            <seg n="624ed0cd">
              Omförhandlingen av villkoren är egentligen inget för Sveriges
              riksdag eller Sveriges regering att ha någon synpunkt på. De har
              rätt till suveränitet i sin egen lagstiftning i dessa frågor.
              Jag vill bara göra den anmärkningen att det är bra att det sker
              på ett sådant sätt att man bibehåller någorlunda goda relationer
              med sina grannländer det är framför allt Brasilien som har varit
              aktuellt plus att man har möjlighet att till Bolivia få det kunnande
              och det kapital som är en nödvändighet för att man ska kunna utvinna
              de tillgångar som gör det möjligt att lyfta både den ekonomiska
              och den sociala utvecklingen i Bolivia. Även det tror jag i det
              längre perspektivet har sin betydelse för stabiliteten i den bolivianska
              demokratiska utvecklingen.
            </seg>
          </u>
          <note type="speaker" n="242d10a1">
            Anf. 15 JACOB JOHNSON (v):
          </note>
          <u who="Q5888881" xml:id="i-fa5039b59cba1bf9-5" n="4fc578d0">
            <seg n="25b5ab99">
              Herr talman! Demokratibegreppet handlar om många saker, bland
              annat om yttrandefrihetsfrågor. I landet Bolivia med sin tradition
              och den stora makt som de gamla spanskättlingarna har haft kontrollerar
              dessa fortfarande större delen av medierna. När alternativa kritiska
              tidningar publiceras görs det under besvärliga förhållanden. Jag
              har här med mig en tidning, El Observador, vars redaktör Juan
              Almazán Jaimes har hotats till livet för att han publicerar ganska
              enkla artiklar i denna tidning. Det är också något att lägga på
              minnet att man måste garantera yttrandefrihet och att man får
              delta i debatten på lika villkor.
            </seg>
            <seg n="fa868209">
              Jag vill avsluta den här debatten med att återknyta till att
              det är viktigt att Sverige stöder demokratiseringen i Bolivia.
              Det kan göras på många olika sätt. Det handlar bland annat om
              Bolivias ekonomiska situation. Sverige är en av Bolivias stora
              långivare. Sverige skulle kunna följa Norges exempel att avskriva
              tidigare lån som har tagits under diktaturtiden i Bolivia. Jag
              fordrar inget svar av utrikesministern om det nu, men det är ett
              exempel på hur man kan gå vidare och stödja den demokrati som
              så väl behöver vårt stöd.
            </seg>
          </u>
          <note type="speaker" n="8b640d4e">
            Anf. 16 Utrikesminister CARL BILDT (m):
          </note>
          <u who="Q52922" xml:id="i-d2d065151cabd99b-6" n="0524386b">
            <seg n="da4d0ba6">
              Herr talman! Låt mig bara utnyttja det exempel med tidningen
              som jag inte känner till detaljerna om som en god illustration
              till det som EU-kommissionären hade sagt, nämligen att den demokratiska
              traditionen och stabiliteten i Bolivia kanske inte är fullt så
              stark som vi alla skulle önska att den var.
            </seg>
          </u>
          <note n="6d1ba16e">
            Överläggningen var härmed avslutad.
          </note>
          <note n="02731a3c">
            10 § Svar på interpellation 2006/07:30 om trygghet vid ålderdom
          </note>
          <note type="speaker" n="4db51d4d">
            Anf. 17 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-80abd13b249aac4b-0" n="d16cd21e">
            <seg n="470c06d2">
              Herr talman! Siw Wittgren-Ahl har frågat mig vad jag vill åstadkomma
              med de tekniska justeringar av äldreförsörjningsstödet för personer
              med utländsk bakgrund som regeringen har aviserat i budgetpropositionen
              för 2007.
            </seg>
          </u>
          <note n="37bb4a9a">
            Som regeringen skriver avser regeringen att återkomma om detta
            förslag med den tekniska justeringen. Förslaget kommer att ingå
            i en aviserad proposition om vissa pensionsfrågor som kommer att
            lämnas till riksdagen den 19 december i år. Förslaget är just
            en justering av teknisk art och därmed ingen ändring av de grundläggande
            principerna för rätten till äldreförsörjningsstöd eller dess nivå.
          </note>
          <u who="unknown" xml:id="i-0e0a7216e4af0f44-0" n="d16cd21e">
            <seg n="e9a51bb4">
              Ärendet bereds fortfarande inom Regeringskansliet, och regeringen
              ämnar återkomma, som nämnts, med det fullständiga förslaget. Eftersom
              Siw Wittgren-Ahl visar intresse för justeringen lämnar jag dock
              redan nu en övergripande beskrivning av justeringen.
            </seg>
            <seg n="0bcf8c5d">
              Äldreförsörjningsstödet betalas ut om den sökandes inkomst, efter
              avdrag för skälig bostadskostnad, understiger skälig levnadsnivå.
              För att få en rättvisande bild av levnadsnivån är det inkomsten
              efter skatt som beräknas. Regeringen har emellertid uppmärksammat
              att lagtexten är ofullständigt utformad när det gäller inkomst
              i form av utländsk pension. Den praktiska tillämpningen har blivit
              att det är inkomst före skatt som tas upp när det gäller inkomst
              av utländsk pension. Eftersom detta är ologiskt och mindre väl
              speglar syftet att mäta en faktisk inkomst avser regeringen att
              föreslå ett förtydligande av lagtexten så att även den utländska
              pensionen ska beräknas efter skatt.
            </seg>
            <seg n="76ec4aa9">
              Ett begränsat antal personer med utländsk pension får med förslaget
              något högre äldreförsörjningsstöd. Förslaget innebär därför en
              marginell kostnadsökning.
            </seg>
            <seg n="6168f865">
              Herr talman! Fru socialförsäkringsminister! Jag vill tacka för
              svaret och ge en bakgrund till interpellationen.
            </seg>
            <seg n="2cd9a1c8">
              I regeringens budget kan man läsa: De som kan komma att beviljas
              äldreförsörjningsstöd är personer som fyllt 65 år och som inte
              kan försörja sig på pensionen eller på något annat sätt. Huvudanledningen
              till att de inte kan försörja sig på pensionen är att garantipensionen
              är reducerad eftersom de inte bott tillräckligt länge i Sverige.
              Det kan också vara personer som har låg ålderspension därför att
              de tagit ut den tidigt eller det kan vara egna företagare som
              inte betalat sina pensionsavgifter. Antalet personer med äldreförsörjningsstöd
              var i december 2005 cirka 10 500 personer. Omkring en tredjedel
              av dessa är födda i Sverige. Regeringen har precis som Cristina
              Husmark Pehrsson säger för avsikt att senare återkomma med förslag
              om tekniska justeringar av äldreförsörjningsstödet för personer
              med utländsk bakgrund.
            </seg>
            <seg n="8457b8fa">
              Så formulerar sig regeringen i årets budget. Bakgrunden till
              att jag ställer interpellationen är att jag tycker att det är
              ett häpnadsväckande och förvånansvärt sätt att uttrycka sig. Varför
              tycker jag att det är så förvånansvärt och så häpnadsväckande?
              Jo, för att många av oss politiker som deltog i valrörelsen runtom
              i Sverige fick frågan om det är så att folk som har kommit hit
              till Sverige har mer i pension än vad folk som bor och arbetar
              i Sverige har. Detta har spritts av någon eller några som har
              dunkla avsikter. Jag har själv en gång fått frågan och då starkt
              dementerat det eftersom det är lögn.
            </seg>
            <seg n="cd822ba4">
              Det äldreförsörjningsstöd som vi har fattat beslut om tillkom
              för att personer som inte hade tjänat in tillräckligt med pension
              i Sverige inte skulle riskera att bli beroende av socialbidrag.
              Det var viktigt att nivån skulle ligga över socialbidragsnormen,
              men det var samtidigt väsentligt att detta yttersta skyddsnät
              för äldre var väsentligen lägre än garantipensionen.
            </seg>
            <seg n="ceb7c5f3">
              Äldreförsörjningsstödet kan sökas av alla och betalas ut till
              alla som av olika skäl inte kommer upp i skälig levnadsnivå. Av
              landets 1,5 miljoner pensionärer får ca 11 000 äldreförsörjningsstöd.
              Det är viktigt att tala om att detta stöd går både till svenskar
              och till människor som har flyttat hit. Det är också viktigt att
              vi har en legitimitet i de system som vi genomför.
            </seg>
            <seg n="da732952">
              Därför blir jag jätteupprörd när jag läser detta. Fru socialförsäkringsministern
              förklarar ju inte varför den tekniska justeringen skulle göras
              för personer med utländsk bakgrund. Fru socialförsäkringsministern
              svarar med att det är en teknisk justering som gäller utländsk
              pension, och det är något helt annat.
            </seg>
          </u>
          <note n="edc40b4a">
            Anf. 18 SIW WITTGREN-AHL (s):
          </note>
          <note type="speaker" n="48c1becb">
            Anf. 19 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-80abd13b249aac4b-1" n="d16cd21e">
            <seg n="13ca45c2">
              Herr talman! Jag tycker att det är väldigt bra att Siw Wittgren-Ahl
              tar upp det som har spritts: att äldreförsörjningsstödet skulle
              vara mer värt än en garantipension. Så är det inte eftersom det
              sades att äldreförsörjningsstödet skulle ligga lite över socialbidragsnormen
              men under garantipensionen.
            </seg>
            <seg n="addd1acc">
              Enligt vad jag har fått fram är garantipensionen 5 000 kr mer
              värd efter skatt än äldreförsörjningsstödet. Detta gäller om man
              har en hel garantipension. Nu finns det personer som gör förtida
              uttag av garantipensionen, och när de fyller 65 år kan deras garantipension
              vara mindre värd än äldreförsörjningsstödet eftersom pensionen
              reduceras när man tar ut den i förtid. Då kan man dock få ett
              äldreförsörjningsstöd och komma upp i samma nivå. Jag tycker att
              det är värdefullt att vi båda klargör det.
            </seg>
            <seg n="f4ae510b">
              Tanken är alltså att äldreförsörjningsstödet ska ligga lite över
              socialbidraget. Det var inte meningen att de personer som kommer
              hit från ett annat land och som inte har intjänade poäng för pension
              skulle leva på socialbidrag. Därför förde vi över dem till detta.
            </seg>
            <seg n="a9317d37">
              Vad som sedan hände var dock att den förra regeringen missade
              att göra den rättelse som behövdes, nämligen att räkna ut den
              skäliga levnadsnivån med utgångspunkt i pension efter skatt, också
              när det gäller utländsk pension. Det missade man, och det är därför
              vi vill göra den här rättelsen. Det innebär att man ska räkna
              en utländsk pension som allt annat, nämligen efter skatt, för
              att få fram en skälig levnadsnivå. Därför tillför vi 1,4 miljoner
              till de 450 miljoner som äldreförsörjningsstödet kostar i dag.
              Förstärkningen behöver göras för dem som har äldreförsörjningsstöd,
              men det innebär inte att de fortsatt har mer än en hel garantipension.
            </seg>
          </u>
          <note n="5575f6a2">
            Anf. 20 SIW WITTGREN-AHL (s):
          </note>
          <u who="unknown" xml:id="i-0e0a7216e4af0f44-1" n="d16cd21e">
            <seg n="84a22af7">
              Herr talman! Det är viktigt att vi är överens om principen att
              alla behandlas lika i Sverige oavsett etnisk bakgrund. Ändå är
              det så att fru socialförsäkringsministerns svar handlar om tekniska
              lösningar på pensionen och inte om detta med folk med utländsk
              bakgrund.
            </seg>
            <seg n="ef0c0a91">
              Jag tycker att det är viktigt att vi är varsamma med orden. Om
              regeringen i sin budget hade satt punkt efter äldreförsörjningsstödet
              hade även de svenskar som har pensioner från andra länder omfattats.
              Man kan faktiskt vara svensk och ha utländsk pension. Detta måste
              också justeras efter det nya systemet.
            </seg>
            <seg n="cc299cdf">
              Det är detta som är min poäng: Man skulle ha satt punkt efter
              äldreförsörjningsstödet i regeringens budget och inte fortsatt
              med att det gällde personer med utländsk bakgrund. Pension från
              andra länder kan nämligen även svenskar ha.
            </seg>
          </u>
          <note type="speaker" n="780b19b1">
            Anf. 21 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-80abd13b249aac4b-2" n="d16cd21e">
            <seg n="8223823e">
              Herr talman! Jag hör vad Siw Wittgren-Ahl säger. Jag har i denna
              interpellationsdebatt och i mitt interpellationssvar velat ge
              en ingång till vad som komma skall den 19 december i form av tekniska
              justeringar av vissa pensionsfrågor. Med det tror jag att jag
              inte har något i övrigt att tillägga.
            </seg>
          </u>
          <note n="4ae8858c">
            Anf. 22 SIW WITTGREN-AHL (s):
          </note>
          <u who="unknown" xml:id="i-0e0a7216e4af0f44-2" n="d16cd21e">
            <seg n="0aaccbf6">
              Herr talman! Jag anser att det är väldigt viktigt att vi är varsamma
              med orden och att vi är tydliga. Integration och diskriminering
              ingår i alla utskott och också i hur vi beter oss och uttrycker
              oss i våra skrifter. Det var därför jag ville ta upp detta.
            </seg>
            <seg n="4ee8a049">
              Jag är jätteglad för att Cristina Husmark Pehrsson här tillrättalägger
              detta och talar om vad det faktiskt handlar om. Det är viktigt.
              Alla har ju inte oss bredvid sig när de läser budgeten, och därför
              är det viktigt att vi här åskådliggör vad det faktiskt är regeringen
              menar.
            </seg>
          </u>
          <note type="speaker" n="b6eed2b8">
            Anf. 23 Statsrådet CRISTINA HUSMARK PEHRSSON (m):
          </note>
          <u who="unknown" xml:id="i-8c95491d64e13e72-0" n="d16cd21e">
            <seg n="5e67a89c">
              Herr talman! Jag kan bara säga att jag också är väldigt glad
              och tacksam över att vi har uppmärksammat detta fel som begicks
              när man skrev om äldreförsörjningsstödet. Vi rättar till detta
              nu.
            </seg>
          </u>
          <note n="6d1ba16e">
            Överläggningen var härmed avslutad.
          </note>
          <note n="cdaedc38">
            11 § Svar på interpellation 2006/07:11 om public service
          </note>
          <note type="speaker" n="a3de95db">
            Anf. 24 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-0" n="d16cd21e">
            <seg n="96f10846">
              Herr talman! Det är roligt att få vara här, om än i en lite annan
              roll.
            </seg>
            <seg n="441fc06b">
              Rossana Dinamarca har frågat den tidigare kulturministern
            </seg>
            <seg n="398032a6">
              I egenskap av ny kulturminister ankommer det på mig att svara
              på Rossana Dinamarcas interpellation.
            </seg>
            <seg n="7cd31471">
              Public service-verksamheten, eller radio och tv i allmänhetens
              tjänst, är en central del av mediepolitiken. I våras beslutade
              riksdagen om de riktlinjer som ska gälla för programföretagen
              Sveriges Radio AB (SR), Sveriges Television AB (SVT) och Sveriges
              Utbildningsradio AB (UR) under den kommande tillståndsperioden.
              Bland annat ska tillgängligheten för funktionshindrade förbättras.
              Styrningen av företagen ska bli mer målinriktad och mindre detaljinriktad,
              och villkoren ska främst inriktas på vad som ska åstadkommas och
              inte på hur det ska göras. Det sistnämnda är viktigt för balansen
              mellan å ena sidan programföretagens integritet och redaktionella
              oberoende och å andra sidan statsmakternas uppgift att som allmänhetens
              företrädare formulera övergripande riktlinjer för verksamheten.
            </seg>
            <seg n="6b54291c">
              Regeringen har i budgetpropositionen för år 2007 föreslagit att
              den kommande tillståndsperioden för Sveriges Radio, SVT och Utbildningsradion
              ska vara tre år i stället för sex år, det vill säga från och med
              år 2007 till och med år 2009. Under den treåriga tillståndsperiod
              som föreslagits avser regeringen att ta fram ett brett beredningsunderlag
              inför den kommande tillståndsperioden där bland annat frågor om
              utvecklingsmöjligheterna för radio och tv i allmänhetens tjänst
              ingår. Regeringen har ännu inte fattat beslut om hur underlaget
              ska tas fram. Jag måste därför be att få återkomma med besked
              om just detta.
            </seg>
            <seg n="e351ac3f">
              För den närmast kommande tillståndsperioden ligger däremot riksdagsbeslutet
              om villkoren fast från i våras. Sändningstillståndet bereds för
              närvarande i Regeringskansliet utifrån skrivningarna i den proposition
              som riksdagen beslutat om. För de närmaste tre åren är således
              inga förändringar aktuella.
            </seg>
          </u>
          <note type="speaker" n="0f584065">
            Anf. 25 ROSSANA DINAMARCA (v):
          </note>
          <u who="Q4944866" xml:id="i-8d6b0e33cd9c29a6-0" n="7003bdbf">
            <seg n="dbe36c0a">
              Herr talman! Jag vill börja med att gratulera Lena Adelsohn Liljeroth
              till hennes nya uppdrag.
            </seg>
            <seg n="2b631c43">
              Det har tagit nästan en månad att få svar på mina tre frågor.
              Nu när jag väl fått ett svar är det väldigt kort och tyvärr också
              lite tunt.
            </seg>
            <seg n="136b7c5d">
              Efter det att jag inlämnat min interpellation uppdagades det
              att den förra kulturministern avsiktligt inte hade betalat sin
              licensavgift på över 20 år. Hon tvingades därmed avgå. Innan dess
              fick hon dock igenom att tillståndsperioden för public service-företagen
              skulle halveras, något som det måste ändå sägas var mycket uppseendeväckande
              eftersom alla partier så sent som i våras var överens om att en
              tillståndsperiod på sex år var bra då det understryker verksamhetens
              självständighet och integritet. Ännu har vi inte fått något bra
              svar på frågan om varför tiden måste halveras.
            </seg>
            <seg n="c32fcbbe">
              Jag frågade ministern om hon kommer att försvara modellen med
              licensavgifter. Men jag har inte fått svar vare sig från den förra
              ministern eller nu. Det är känt att Moderaterna vill ha en skattefinansierad
              radio och television, en statstelevision och statsradio. Ett sådant
              system går i otakt om man vill behålla en armlängds avstånd mellan
              public service och staten. Tvärtom skulle man bli direkt beroende
              av den politiska makten, något som i sin tur betyder public service-tankens
              död.
            </seg>
            <seg n="10888b8b">
              Vad som också är känt är att Moderaterna är ensamma om denna
              inställning. Min fråga till ministern blir därför återigen om
              hon som regeringsföreträdare kommer att försvara modellen med
              licensavgifter.
            </seg>
            <seg n="6aafd3df">
              Jag frågade ministern om hur hon kommer att försvara public services
              grundtanke om frihet från den politiska makten och samtidigt frihet
              från kommersiella intressen, men jag har inte fått något svar.
            </seg>
            <seg n="2d4a8b31">
              Ett grundläggande villkor för att radio och tv ska kunna bedrivas
              i allmänhetens tjänst har varit att programföretagen kan upprätthålla
              självständighet och integritet i förhållande till statsmakten.
              Mediekoncentrationen ökar, och de självständiga rösterna blir
              färre. I ett sådant medielandskap är det viktigt med ett oberoende
              public service.
            </seg>
            <seg n="31cdb105">
              Jag kan väl säga att vi i Vänsterpartiet inte alltid håller med
              om och är tillfreds med utvecklingen inom public service. Men
              vi är övertygade om att politikernas enda styrinstrument ska vara
              sändningstillstånden och att Granskningsnämnden är det organ som
              allmänheten ska ta till hjälp för att kontrollera att public service
              lever upp till avtal och lagar.
            </seg>
            <seg n="f4afe467">
              Kommer alltså ministern att fortsätta att försvara public services
              grundtanke?
            </seg>
            <seg n="179fddcd">
              Vidare frågade jag ministern om hon ser någon möjlighet för ett
              avsmalnande public service att tillgodose de krav som vi gemensamt
              ställt i det nya sändningstillståndet, men jag får inget svar.
            </seg>
            <seg n="2cf63168">
              Företrädare för ministerns parti har här i kammaren gett uttryck
              för att public services centrala uppdrag består i att värna program
              som inte har någon avsättning på en kommersiell marknad. Public
              service ska bli smalare. Om jag säger om eftersom Moderaterna
              hittills varit ensamma om den synen public service blir smalare
              riskerar public service att enbart bli en angelägenhet för de
              redan aktivt samhällsintresserade. Då förlorar även nyhets- och
              kulturprogram i genomslag. Jag tror att inte heller hushållen
              kommer att vara beredda att betala för public service om man släpper
              efter på kraven i sändningstillståndet.
            </seg>
            <seg n="2ed830b9">
              Därför upprepar jag min fråga till ministern, nämligen om hon
              ser någon möjlighet för ett avsmalnat public service att tillgodose
              kraven i det nya sändningstillståndet.
            </seg>
          </u>
          <note type="speaker" n="eb0ac755">
            Anf. 26 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-1" n="d16cd21e">
            <seg n="bd16791a">
              Herr talman! Det var många frågor på en gång. Jag har i ett antal
              intervjuer efter det att jag tillträtt som kulturminister väldigt
              tydligt försvarat public service, och det kommer jag också att
              fortsätta att göra.
            </seg>
            <seg n="b0146a74">
              Över hela världen, kan man väl ändå säga, pågår en tämligen intensiv
              debatt om vad public service är och om vad public service är i
              förhållande till andra kanaler. Det är många, inte bara politiker
              utan även andra, som med oro ser kan man väl säga att public service
              blir alltmer kommersialiserat och därmed förlorar sin alldeles
              specifika roll.
            </seg>
            <seg n="1b25fed3">
              Den debatt som kom i gång i somras efter det att riksdagen fattat
              beslut om det nya sändningstillståndet som träder i kraft vid
              årsskiftet har på det sättet varit väldigt intressant. Det har
              inte varit en debatt som initierats av politiker utan av publicister
              och medarbetare inom Sveriges Radio, Sveriges Television och Utbildningsradion.
              De 17 000 namnunderskrifter som samlats in till stöd för delar
              av public service jag ska inte gå in på vad man ska sända och
              inte sända är också intressant. Det finns ett starkt stöd för
              public service.
            </seg>
            <seg n="dab025a9">
              Jag kan konstatera att enligt det här förslaget, som hela regeringen
              står bakom det gäller alltså inte bara initiativet från den förra
              kulturministern Cecilia Stegö Chilò ska inga förändringar ske.
              När det handlar om oberoendet, som Rossana Dinamarca var inne
              på, kan jag helt kort läsa upp vad som står på första sidan i
              propositionen: Programverksamheten ska präglas av oberoende och
              stark integritet och bedrivas självständigt, och programföretagen
              ska erbjuda ett varierat utbud av hög kvalitet som speglar hela
              landet.
            </seg>
            <seg n="330a93d4">
              Detta står givetvis kvar. Inga förändringar kommer att ske. Men
              i takt med den snabba utveckling som sker inom radio och tv medierna
              går mer och mer in i varandra, men vi behöver inte gå in på det;
              vi vet ju alla att vi kan se på tv i mobiltelefonen och lyssna
              på radiosändningar på webben finns det skäl att se över verksamheten.
              Det är det som regeringen vill göra efter de här tre åren. Men
              några beslut är inte fattade om vilka riktlinjer som den kommande
              utredningen ska ha, utan vi lever fortfarande, kan man väl säga,
              med det gamla sändningstillståndet. Det nya har ju ännu inte trätt
              i kraft.
            </seg>
          </u>
          <note type="speaker" n="2823502a">
            Anf. 27 ROSSANA DINAMARCA (v):
          </note>
          <u who="Q4944866" xml:id="i-8d6b0e33cd9c29a6-1" n="7003bdbf">
            <seg n="4fc477c7">
              Herr talman! Så många frågor vet jag inte om det var. Det var
              tre frågor som jag upprepade från min interpellation och som jag
              inte anser mig ha fått svar på. Fortfarande svarar inte kulturministern
              på frågan om modellen med licensavgifter.
            </seg>
            <seg n="22966077">
              Hur ställer sig den nya regeringen här? Jag vet vad Moderaterna
              har tyckt, och jag vet vad Folkpartiet har tyckt. Det har inte
              varit samma sak. Men samtliga andra partier har faktiskt stött
              modellen med licensavgifter. Vad händer med den nya borgerliga
              regeringen? Där har vi ännu inte fått något besked.
            </seg>
            <seg n="4eb63670">
              Jag är glad över att kulturministern här ger uttryck för att
              hon vill försvara public services grundtanke.
            </seg>
            <seg n="36151d87">
              För att nu ta upp frågan om halveringen av tillståndsperioden
              anger kulturministern att det har att göra med att det kan hända
              att det blir en teknisk utveckling på marknaden som vi kanske
              ännu inte har sett eller som vi till vissa delar har sett början
              på. Det var ju också därför som kommittén, propositionen och senare
              även kulturutskottet pekat på och beslutat om en kontrollstation
              efter tre år, alltså just för att kunna ta hänsyn om något händer
              på det tekniska området.
            </seg>
            <seg n="96f28941">
              Men varför nöjer sig inte regeringen med att ha den här kontrollstationen
              utan att riva upp hela sändningstillståndet? Den frågan har jag
              ännu inte fått något svar på.
            </seg>
          </u>
          <note type="speaker" n="c85e321c">
            Anf. 28 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-2" n="d16cd21e">
            <seg n="daecb042">
              Herr talman! Vi river inte upp något sändningstillstånd. Vi tar
              den möjlighet som finns att efter tre år se över sändningstillståndet.
              Inga förändringar kommer att göras under de här tre åren, även
              om det är bekant att jag själv och också de övriga borgerliga
              partierna redan när propositionen behandlades i slutet av våren
              hade synpunkter, inte minst på tillgängligheten. Vi sade att målet
              fram till år 2012 om 65 % textning av första gången sända program
              var alldeles för lågt satt.
            </seg>
            <seg n="4acfdb9b">
              Om det finns möjligheter att förändra det skulle jag vara mer
              än glad, och inte bara jag utan även de många som faktiskt är
              beroende av textade tv-program.
            </seg>
            <seg n="bb260dad">
              När det sedan handlar om hur public service ska finansieras,
              via licensavgifter eller, som Moderaterna hela tiden har föreslagit,
              via statsbudgeten, är det ingenting som ännu har diskuterats.
              Det är ingen förändring som kommer att ske under de kommande tre
              åren fram till 2009. Det här förslaget är ännu inte antaget. Det
              ligger förvisso i budgeten och kommer att debatteras igen i slutet
              av året. Men här kommer det inte att ske några förändringar.
            </seg>
            <seg n="a72af26d">
              Sedan blir det en senare fråga i den breda beredningen, den utredning
              som ska göras, att se hur man möjligen vill finansiera public
              service. Men det är ingen stor fråga just nu. Det handlar om att
              förbättra möjligheterna, att ta chansen att se över det som man
              inom public service också har talat om, möjligheter till rationalisering.
              Det är inte ett initiativ som kommer från politiskt håll utan
              från programföretagen själva.
            </seg>
          </u>
          <note type="speaker" n="c46f68f7">
            Anf. 29 ROSSANA DINAMARCA (v):
          </note>
          <u who="Q4944866" xml:id="i-8d6b0e33cd9c29a6-2" n="7003bdbf">
            <seg n="b6ec4fe8">
              Herr talman! Det är en fråga som vi kan bocka av, nämligen att
              det inte kommer att ske någonting på området när det gäller licensavgifter,
              och det är bra att vi kan få det beskedet.
            </seg>
            <seg n="09f41541">
              Sändningstillståndet är en fråga som kommer att bli hängande
              i luften om jag inte får ett bra svar av ministern. Då menar jag
              inte att det nödvändigtvis måste vara det svar som jag önskar
              mig. Det som anges som skäl för att tillståndsperioden ska halveras
              är de tekniska omständigheterna, som vi inte vet mycket om. Det
              är just det som vi beslutade här i riksdagen för knappt ett halvår
              sedan att kontrollstationen ska användas för. Så säger ministern
              att ni bara ska se över sändningstillståndet, att ni inte ska
              göra någonting åt det. I sitt svar säger ministern att man vill
              ha ett brett beredningsunderlag. Det var väl i Kommittén om radio
              och tv i allmänhetens tjänst en bred enighet, och det var även
              en bred enighet i utskottet och kammaren för drygt ett halvår
              sedan.
            </seg>
            <seg n="5e722c8e">
              Vi är överens, Lena Adelsohn Liljeroth och jag och jag tror hela
              riksdagen, om att det är viktigt med tillgängligheten, bland annat
              för funktionshindrade. Det är viktigt att även barn som har hörselskador
              får se barnprogram som de också kan förstå. Men det här är ingenting
              som står i motsats till det sändningstillstånd som vi har. Varför
              är det så viktigt, om det inte ska ske några förändringar, att
              förkorta sändningstillståndet i stället för att låta sändningstillståndet
              gälla den period som är och låta kontrollstationen ta hand om
              de svårigheter eller andra utvecklingar som kommer? Men vi ska
              hålla vårt armlängds avstånd mellan stat och public service. Det
              är viktigt, och det är därför som vi också beslutade om en lång
              tillståndsperiod.
            </seg>
          </u>
          <note type="speaker" n="6f30cf8d">
            Anf. 30 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-3" n="d16cd21e">
            <seg n="6f47e872">
              Herr talman! Jag ser inte det här som någonting väldigt dramatiskt.
              Det finns ingen, och där måste Rossana Dinamarca tro mig, hemlig
              agenda att strypa public service, absolut inte. Men i denna proposition
              står det: I likhet med kommittén anser regeringen att en uppföljning
              bör ske under tillståndsperioden. Det är lämpligt att tidpunkten
              för denna sammanfaller med att förberedelser för nästkommande
              tillståndsperiod startar. Uppföljningen bör göras med utgångspunkt
              i omvärldsförändringar eller andra förändrade förutsättningar
              som bedöms påverka programföretagen.
            </seg>
            <seg n="c7c5ce6c">
              Då har den nuvarande regeringen insett att här finns en möjlighet
              att påverka, inte i syfte att på något sätt begränsa public service
              utan för att faktiskt stärka public service.
            </seg>
            <seg n="3efe4223">
              I detta hoppas jag att bli trodd. Det finns ingen underlig, konstig
              agenda för att strypa public service, utan det här är en möjlighet
              att kanske förbättra villkoren.
            </seg>
          </u>
          <note n="6d1ba16e">
            Överläggningen var härmed avslutad.
          </note>
          <note n="12917482">
            12 § Svar på interpellationerna 2006/07:28 och 33 om fri entré
            på statliga museer
          </note>
          <note type="speaker" n="cfb6ebbc">
            Anf. 31 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-4" n="d16cd21e">
            <seg n="a39d1f61">
              Herr talman! Margareta Israelsson har frågat utbildningsministern
              vilka skäl statsrådet ser för att ta bort de fria entréerna till
              de statliga museerna för vuxna samt på vilket sätt statsrådet
              vill främja att flera besöker våra museer och att människor som
              aldrig tidigare har besökt de statliga museerna också i fortsättningen
              ska göra det.
            </seg>
            <seg n="e74a726a">
              Lars Wegendal har frågat mig vilka kulturpolitiska överväganden
              som ligger till grund för mitt val att slopa fri entré för vuxna
              vid de statliga museerna.
            </seg>
            <seg n="5e6e28f3">
              Jag besvarar här såväl Margareta Israelssons som Lars Wegendals
              frågor.
            </seg>
            <seg n="381041c9">
              Jag vill börja med att konstatera att de statliga museerna förfogar
              över oerhörda kulturskatter och en oerhörd kunskap. De är en viktig
              del av samhällets gemensamma minne, och vi ska definitivt värna
              detta kulturarv på bästa sätt. Museerna har redskap för att utveckla
              och förmedla kunskap, bjuda upplevelser för alla sinnen och levandegöra
              historien. Särskilt för barn och ungdomar kan museerna i dessa
              sammanhang vara mycket betydelsefulla. Därför har regeringen föreslagit
              att alla barn och ungdomar upp till 19 år, det vill säga i skolåldern,
              ges möjlighet att besöka de centrala museerna utan att behöva
              betala.
            </seg>
            <seg n="5be80401">
              Flera museer har sedan en tid tillbaka haft ekonomiska problem,
              vilket bland annat har lett till att vården av föremålssamlingar
              har varit eftersatt. Att på olika sätt trygga våra kollektiva
              minnens bevarande och att lägga större vikt vid andra av museernas
              kärnområden är därför prioriterat framför att alltid kunna låta
              vuxna ha fri entré till alla utställningar.
            </seg>
            <seg n="48a5a56b">
              Det är riktigt att publiken har ökat på de statliga museerna
              under tiden med fri entré. Kulturrådets utvärdering visar dock
              att en stor del av ökningen består av större grupper av barn och
              unga grupper som även fortsättningsvis kommer att kunna gå på
              museer utan att betala entréavgift. Barn och unga i skolåldern
              kan fortsätta ta del av det rika utbudet på de centrala museerna
              hur ofta de vill, samtidigt som utrymme lämnas för museerna att
              stärka det interna arbetet till exempel med samlingarna.
            </seg>
            <seg n="21aaa4a3">
              Samma utvärdering visar också att hela 70 % av besökarna uppger
              att det egentligen har relativt liten betydelse om besöket är
              gratis eller inte, vilket tyder på att besökarnas intresse för
              kvalitativa utställningar är större än intresset för entréavgiften.
              Att besökssiffrorna till museer som under året haft entréavgift
              också ökat markant tyder även det på ett ökat intresse för museernas
              verksamhet som inte alltid är direkt kopplat till avgiften. Låt
              oss heller inte glömma att reformen med fri entré för vuxna tillåtit
              museerna att ta ut avgifter för tillfälliga utställningar, vilket
              flera museer också utnyttjat. Inte heller här har avgifter alltså
              varit avgörande för besökarna.
            </seg>
            <seg n="2c7e81d4">
              Fri-entré-reformen har medfört en fixering vid besökssiffror
              som vi vill komma bort ifrån. Regeringen vill i stället utgå från
              vad som faktiskt görs på museerna och på det viktiga uppdrag de
              har. Kvalitet bör alltid gå före kvantitet som målsättning.
            </seg>
            <seg n="bdd83619">
              Den socialdemokratiska regeringen bestämde över huvudena på museerna
              att införa fri entré för alla. Den nuvarande regeringen utgår
              i stället från att varje museum självt känner sina egna förutsättningar
              bäst och vill därför öppna för varje museum att självt avgöra
              när man ska ta entréavgifter för vuxna. Självbestämmanderätten
              för kulturen ska öka.
            </seg>
            <seg n="d7158795">
              Detta är våra skäl till att centralmuseerna inte längre måste
              ha fri entré för vuxna och de kulturpolitiska överväganden som
              ligger till grund för detta beslut. Margareta Israelsson frågar
              också hur jag vill främja att flera besöker våra museer och att
              de som aldrig tidigare har besökt museerna också i fortsättningen
              ska göra det.
            </seg>
            <seg n="cf409ff7">
              Vi kan se att det finns ett stort intresse hos allmänheten för
              museernas verksamhet som inte enbart är kopplat till entréavgifternas
              storlek. De statliga museerna har genomgått en kvalitativ utveckling
              och skapat en stark position som källa till kunskap och förnöjelse.
              Jag vill bidra till att museerna kan fortsätta utveckla kvaliteten
              och sin professionella verksamhet. Regeringen har därför föreslagit
              att en ny funktion inrättas, en nationell koordinator för museiområdet.
              Denna koordinator ska kunna hjälpa museerna att effektivisera
              vissa delar av sin verksamhet bland annat genom en högre grad
              av samverkan. Koordinatorn ska kunna förmedla stöd till museisektorn
              i vissa vitala frågor, som till exempel kan röra finansiella eller
              juridiska frågor.
            </seg>
            <seg n="bdff2550">
              En annan tänkbar uppgift för denna museikoordinator skulle kunna
              vara att tillsammans med museerna titta på hur ovana museibesökare
              bättre kan tilltalas av verksamheten. Det skulle till exempel
              kunna röra sig om riktad marknadsföring, breddat utbud och aktivt
              arbete med publiken. Det finns flera goda exempel från olika delar
              av kulturlivet runtom i landet på hur sådant arbete kan fungera.
              Även Framtidens kultur har lämnat intressanta förslag i den här
              delen.
            </seg>
            <seg n="8f451e67">
              Vilka uppgifter en museikoordinator kan ha kommer att diskuteras
              tillsammans med museisektorn, utifrån sektorns egna behov och
              de ekonomiska ramar som finns. Regeringen kommer att precisera
              formerna för museikoordinatorns uppdrag senare.
            </seg>
            <seg n="dc9c89e3">
              Museerna har mycket goda förutsättningar att locka flera besökare
              till sig. Mycket tyder också på att det finns en betalningsvilja
              för en högkvalitativ verksamhet med ett välbevarat konst- och
              kulturarv och fortsatt intresseväckande utställningar och programverksamhet.
              Det tycks också som om människor gärna återkommer till den verksamhet
              som kan väcka deras intresse. Jag kommer att fortsätta verka för
              en intressant och högkvalitativ museiverksamhet.
            </seg>
          </u>
          <note type="speaker" n="0ba06ef7">
            Anf. 32 MARGARETA ISRAELSSON (s):
          </note>
          <u who="Q4955985" xml:id="i-339758305c4f2666-0" n="e7138b2a">
            <seg n="2d60cf1b">
              Herr talman! Låt mig inleda med att hälsa Lena Adelsohn Liljeroth
              välkommen till riksdagens kammare i sin funktion som kulturminister.
              Jag hoppas att vi kommer att få ett konstruktivt samarbete och
              många intressanta diskussioner.
            </seg>
            <seg n="d3bfbc3e">
              Jag går så över till dagens debattämne: fri entré på de statliga
              museerna. Jag vill också tacka för det utförliga svaret på min
              interpellation.
            </seg>
            <seg n="6698ebf2">
              Redan den 30 september reagerade museicheferna på regeringens
              förslag att slopa reformen. Fri entré har blivit en viktig del
              i förändringen av museerna till levande mötesplatser. Återinförs
              entréavgifterna kommer vår ekonomi att försämras, skrev de i en
              DN-artikel. Statsrådet har emellertid inte på något sätt tagit
              till sig denna vädjan. Lena Adelsohn Liljeroth talar om en fixering
              vid besökssiffror. Kvalitet bör gå före kvantitet, säger hon.
              Jag har lite svårt att förstå det resonemanget, att se ett motsatsförhållande
              i det.
            </seg>
            <seg n="0be62cd7">
              Vi socialdemokrater vill gärna se en utveckling där kulturutbudet
              vänder sig till de många, till bredden, till allmänheten. Det
              behöver inte alls innebära att allmänheten ska mötas av sämre
              kvalitet. Endast det bästa är gott nog åt folket, sade en gång
              vår socialminister Gustav Möller. Det håller även när det gäller
              museerna. Det var det som blev så bra med reformen, att museerna
              verkligen engagerade sig i att möta den ökande tillströmningen
              av besökare med ökad kvalitet.
            </seg>
            <seg n="21e879f9">
              Kulturrådets utvärdering visar att besöksutvecklingen entydigt
              upplevs som stimulerande av olika personalkategorier, även om
              stressmoment ibland noterats. Men nu ska detta bort.
            </seg>
            <seg n="2b66b33b">
              Statsrådet Adelsohn Liljeroth säger i Aftonbladet i helgen att
              regeringen tar bort tvånget att ha fri entré för vuxna. Det är
              ett intressant sätt att försöka flytta fokus i denna debatt. Fortsättningen
              på ett sådant utspel skulle väl snarast vara att fråga när den
              moderatledda regeringen ska ta bort tvånget att ha avgiftsfria
              boklån på biblioteken.
            </seg>
            <seg n="11818d60">
              Nu är det inte alla moderata politiska ledare som ser tillströmningen
              till museerna som något negativt. Finansborgarrådet i Helsingfors
              Kristina Axén Ohlin till exempel lägger fram en budget där man
              behåller fri entré på Stadsmuseet, Medeltidsmuseet och utställningsdelen
              i Kulturhuset. Å andra sidan har till exempel Stadsmuseet närmast
              fördubblat besökarantalet till uppskattningsvis 200 000 i år tack
              vare gratisinträdet, skriver Svenska Dagbladet i en kommentar.
            </seg>
            <seg n="ac68d606">
              Jag har bett riksdagens utredningstjänst att undersöka konsekvenserna
              av regeringens förslag. Det visar sig då att man genomgående beräknar
              att det blir en halvering av antalet besökare.
            </seg>
            <seg n="e1e889d8">
              Jag har också frågat statsrådet hur hon vill främja flera besökare
              till våra museer. I svaret hänvisas till inrättandet av bland
              annat en museikoordinator. Nu har jag alldeles för mig, och jag
              måste kontrollera uppgiften, att den tjänsten var något som bereddes
              redan under Leif Pagrotskys tid som kulturminister. Skillnaden
              var att det då handlade om en tjänst för att se hur vi skulle
              ta vara på alla besökarna nu gäller det i stället hur vi ska få
              dit dem.
            </seg>
            <seg n="76582261">
              ABF har startat ett upprop för fri entré. Det är bara två och
              en halv vecka sedan, och redan har 24 766 personer skrivit på.
            </seg>
            <seg n="52f5586b">
              Jag avslutar mitt inlägg med frågan om det här verkligen är rätt
              väg att gå och med att konstatera att enligt Etnografiska museets
              vänner ansåg 70 % av tillfrågade besökare i Kulturrådets utvärdering
              att fri-entré-reformen borde fortsätta. Det är mer än en riksdagsmajoritet.
            </seg>
          </u>
          <note type="speaker" n="9df1914e">
            Anf. 33 LARS WEGENDAL (s):
          </note>
          <u who="Q6234203" xml:id="i-8741b618acad8dfd-0" n="ccb7c376">
            <seg n="4eccc869">
              Herr talman! Självklart vill också jag hälsa kulturministern
              välkommen till riksdagen men också välkommen hit som statsråd
              med ansvar för kulturfrågorna.
            </seg>
            <seg n="087eaaba">
              Jag hoppas och lovar att vi framöver kommer att ha många, långa
              och innehållsrika debatter om kulturpolitik. Det kan jag lova
              utifrån att den moderata budget som är framlagd klart och tydligt
              visar att det är moderat kulturpolitik som vi kommer att få leva
              med och inte en allianspolitik. Det är ingen överraskning för
              mig som, precis som Lena Adelsohn Liljeroth, har suttit i kulturutskottet
              under många år, där man tydligt har sett att alliansen faktiskt
              inte har haft någon gemensam politik på kulturområdet.
            </seg>
            <seg n="f508831a">
              Tack för svaret på interpellationen ett svar som var ganska förutsägbart,
              får jag väl ändå säga, och som jag naturligtvis inte är nöjd med.
            </seg>
            <seg n="ef0de566">
              Detta att begränsa möjligheterna till fri entré var ändå en av
              de få frågor som ni inom alliansen under förra mandatperioden
              var överens om, även om ni hade olika budgetar och olika summor
              som ni minskade med. Jag tror att det varierade mellan 40 och
              60 miljoner. Tyvärr är det den moderata linjen som har vunnit
              här så att det blev den stora neddragningen.
            </seg>
            <seg n="af5aa6a9">
              Den här interpellationen handlar, som alla åhörare förstår, om
              den fantastiska succé som fri-entré-reformen har inneburit. Jag
              inbillar mig faktiskt att också kulturministern tycker att den
              varit en succé. Vi hade en diskussion när den infördes, och museicheferna
              var kritiska det var de och det har jag förståelse för mest på
              grund av att de var rädda att de inte skulle få full kompensation
              för inkomstbortfallet. Men det fanns också en rädsla för att de
              skulle få för många besökare på museerna. Det är i alla fall för
              mig en helt oacceptabel inställning. På något sätt måste ändå
              de statliga museerna ha som mål att så många av medborgarna som
              möjligt ska besöka museerna, att så många som möjligt ska ha en
              möjlighet att ta del av de fantastiska gemensamma samlingar som
              man genom åren har skrapat ihop. Jag hade svårt att acceptera
              detta, självklart.
            </seg>
            <seg n="ce765134">
              Fri-entré-reformen handlade också om att alla människor, oavsett
              bakgrund utbildningsbakgrund, ekonomisk bakgrund och möjlighet
              skulle få en möjlighet att ta del av de gemensamma samlingarna
              på museerna, att helt enkelt öppna nya världar för människor som
              normalt sett inte besöker museerna. Det handlade om att öppna
              vägar för att de här människorna skulle slippa göra prioriteringar,
              slippa prioritera kläder på kroppen, mat på bordet eller ungarnas
              fritidsverksamheter. Det här var en möjlighet som alla skulle
              ha. Det har inneburit en tillströmning med 2,9 miljoner besökare,
              så jag har väldigt svårt att förstå detta.
            </seg>
            <seg n="750eebef">
              Jag måste ställa en avslutande fråga. Vad är det för tankar som
              ligger bakom åldersgränsen 19 år? Varför ska alla studenter uteslutas
              från möjligheten att gå fritt på våra museer?
            </seg>
          </u>
          <note type="speaker" n="9df54a61">
            Anf. 34 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-5" n="d16cd21e">
            <seg n="17219bfa">
              Herr talman! Jag ska försöka klara av så många frågor som möjligt.
            </seg>
            <seg n="eff12536">
              Margareta Israelsson hänvisar bland annat till artikeln i Dagens
              Nyheter som museicheferna har skrivit. Man ska notera att den
              skrevs innan budgeten var framlagd och innan museerna visste hur
              mycket pengar som faktiskt har lagts tillbaka enligt budgetförslaget.
            </seg>
            <seg n="9206650e">
              Jag kan förstå att oron fanns då, men den lär inte finnas nu
              längre. Sedan är det så att vi har kommunalt självstyre. Om nu
              Helsingforss stad i sin kulturbudget väljer att ha fri entré till
              sina museer det finns det även andra som har, som Bohusläns Museum
              i Uddevalla är det en sak för dem. Det här handlar om de centrala
              museerna och om statsbudgeten. Jag har själv suttit i styrelsen
              för Nordiska museet, så jag har kunnat se att statistiken har
              pekat uppåt. Men fortfarande finns det ju ett stort antal år före
              2005 då det var flera besökare på Nordiska museet än vad det var
              efter detta med fri entré. Enligt Kulturrådets statistik var det
              lika många besökare 1993 som det var 2005. Det behöver alltså
              inte alltid vara kopplat till just avgiften.
            </seg>
            <seg n="e8abec5d">
              Jag har också tidigare sagt, och det är kanske inte så roligt
              att behöva säga det, att det inte finns något som är gratis. Skulle
              museerna Gud förbjude, för det kommer aldrig att kunna bli så
              leva på det som man lite slarvigt kallar för marknadens villkor
              skulle ett museibesök förmodligen kosta mellan 300 och 400 kr,
              kanske ännu mer. Vi gör alltså verkligen mycket, också genom statsbudgeten,
              för att bevara och kunna visa upp vårt kulturarv.
            </seg>
            <seg n="733fe066">
              Men museerna har enorma behov. När det handlar om kompensationen
              har ju ett antal av de här centrala museerna redan tidigare i
              sina budgetäskanden såväl i fjol som i år konstaterat att de behöver
              mer kompensation, för det man har fått har inte räckt. Moderna
              museet har exempelvis, tror jag, önskat mellan 4 och 5 miljoner
              kronor mer för att kunna behålla den service som man vill ge.
              Kostnaderna rusar i väg.
            </seg>
            <seg n="d59d50be">
              Det här uppfattas också som ett problem på många håll ute i landet.
              Det finns mellan 700 och 800 museianläggningar i Sverige. Många
              är faktiskt beroende av såväl ideella insatser som entréavgifter
              och annat för att över huvud taget kunna ha sin verksamhet i gång.
              Det finns önskemål om att vi ska bygga flera museer i Sverige.
              Det talas om formmuseum. Det talas om Nobelmuseum. Det finns en
              del som drömmer om att vi ska ha ett vikingamuseum. Pengarna kommer
              helt enkelt inte att räcka.
            </seg>
            <seg n="34cb0ba8">
              Det är också så, även om det också är tråkigt att bara tala om
              skatter och pengar när det är roligare att prata om kulturarv,
              att två tredjedelar av allt vi tjänar går i skatt i dag. Den nya
              regeringen vill att människor ska kunna behålla mer av sina egna,
              intjänade pengar och avgöra vad man vill lägga de pengarna på.
              Då är ju museibesök inget dåligt alternativ.
            </seg>
          </u>
          <note type="speaker" n="600f99df">
            Anf. 35 MARGARETA ISRAELSSON (s):
          </note>
          <u who="Q4955985" xml:id="i-339758305c4f2666-1" n="e7138b2a">
            <seg n="5ba4618a">
              Herr talman! Det finns inget som är gratis; det är sant. Men
              det finns ju också möjligheter att välja hur man prioriterar att
              lägga pengarna, och det är det regeringen har gjort. Statsrådet
              gör det väldigt tydligt att det var viktigast att sänka skatterna
              och att fri entré på museerna inte var så viktigt. Det är ju den
              tydliga kontentan av det här. Den åsikten kan man ju ha. Från
              socialdemokratiskt håll delar vi den inte. Vi tycker inte att
              den typ av skattesänkningar som nu raskas fram genom riksdagens
              hantering är det centrala.
            </seg>
            <seg n="d76c1efc">
              Ska vi nu hålla oss till resonemanget om kulturpolitiken läste
              jag lite ur den diskussion som var mellan Lena Adelsohn Liljeroth
              och förre förrförre får jag säga; vi har ju haft en annan i några
              dagar också kulturministern Leif Pagrotsky när den här reformen
              skulle genomföras. Då hade ni ett resonemang kring kostnaden för
              att gå på Operan. Det är inte gratis att gå på Operan. Men det
              är inte heller så att man betalar den fulla kostnaden för att
              gå på Operan. Skälet till att vi gör den subventionen är ju att
              göra det mer tillgängligt. Det finns också skäl till att vi är
              så överens om att det är viktigt att man ska kunna låna böcker
              gratis. Det finns en grund, en önskan att göra kulturen och kulturskatterna
              tillgängliga för flera.
            </seg>
            <seg n="01676069">
              Man kan säkert, det kan jag hålla med om, exercera med olika
              siffror hit och dit när det gäller besöksfrekvenser. Men det är
              klart att det är oerhört glädjande om det inte bara är så att
              barnen går på museum när de går dit med skolan, med sina lärare.
              Jag tror också att det finns något positivt i att familjer går
              till museer, att man besöker huvudstaden och också gör ett kulturellt
              besök: Vi besöker ett museum, vad kan vi uppleva här? Detta är
              just det engagemanget som så många som arbetar inom museerna har
              pekat på att det här har lett till i sättet att utveckla arbetet
              på museerna för att möta tillströmningen för att kunna göra något
              bättre.
            </seg>
            <seg n="6580544f">
              Vad jag förstår av utvärderingen har det kanske mer varit så
              att man ibland har tyckt att det har varit besvärligt att det
              har kommit så väldigt många skolklasser och att det ibland har
              varit svårt att möta dem. Det blir det ju så att säga ingen förändring
              av i det förslag som ni har lagt fram.
            </seg>
            <seg n="15edb0be">
              Hänvisningen till hur man resonerar på museer ute i landet håller
              ju inte riktigt heller. Det var ju också en av de kritiska synpunkter
              ni från moderat håll hade mot den här reformen, att den skulle
              skada övriga museer i exempelvis Helsingfors, att alla bara skulle
              gå på museerna med fri entré. Men det har det ju inte lett till.
              Jag tror nog att man måste ta till sig precis det som de nu gör
              i Helsingforss stadshus, att det är något positivt för medborgarna
              med fri entré på museerna.
            </seg>
            <seg n="b42a0971">
              Jag tycker att det är väldigt tråkigt att statsrådet inte med
              ett ord nämner att det här faktiskt är glädjande, att det är en
              succé, att det var en bra reform. Det är väldigt mycket diskussion
              om att ingenting är gratis, vi måste dra in och ska vi kunna sänka
              skatterna måste vi ta bort det här. Min fråga måste alltså åter
              bli: Är det inte bra att det går människor på museum även om det
              är gratis?
            </seg>
          </u>
          <note type="speaker" n="3a3b3679">
            Anf. 36 LARS WEGENDAL (s):
          </note>
          <u who="Q6234203" xml:id="i-8741b618acad8dfd-1" n="ccb7c376">
            <seg n="b184d43f">
              Herr talman! Som jag nämnde i mitt första inlägg är alltså ökningen
              av antalet besökande 2,9 miljoner mellan 2004 och 2005. Det är
              159 % ökning av besökarna. Vad som också är positivt är att den
              här publiktillströmningen har hållit i sig även under det första
              halvåret 2006. Annars hade man ju kunnat tänka sig att det så
              att säga var nyhetens behag och att det sedan skulle avta, men
              icke. Människor gillar faktiskt att gå på museer, och avgifterna
              har varit en spärr för att de ska kunna gå dit.
            </seg>
            <seg n="eb5830bd">
              Det som också är intressant är att den här besöksutvecklingen
              har upplevts som stimulerande av personalen på museerna, faktiskt
              i alla personalkategorier. Man vittnar om den breddade publiken
              och om många förstagångsbesökare. De säkerhetsmässiga problem
              som man initialt befarade skulle vara svåra att hantera har inte
              inträffat. Man har förstärkt med pedagogisk personal för att möta
              efterfrågan på information och vägledning, som naturligtvis nya
              och oerfarna museibesökare behöver.
            </seg>
            <seg n="97658303">
              Omkring 60 % av besökarna var förstagångsbesökare, och andelen
              besökare med låg utbildning har också ökat. Jag tycker att kulturministern
              på något sätt måste ta emot det här och förhålla sig till det.
              Nog är det positivt att det kommer nya människor till museerna
              och tar del av de fantastiska samlingar som vi har. Över 80 %
              av besökarna uppger att de kommer att besöka museerna oftare om
              museerna har fri entré, vilket också är positivt.
            </seg>
            <seg n="31821383">
              Något som också är fantastiskt, tycker jag som är en sådan där
              bondlurk som bor utanför tullarna, är att folk som kommer från
              andra ställen i landet i ökad utsträckning har börjat besöka våra
              statliga museer av vilka förhållandevis många ligger i Helsingfors.
              Det tycker jag är positivt.
            </seg>
            <seg n="1a9191f0">
              Av budgeten konstaterar jag att ni drar ned med 62 miljoner det
              har jag fått det till på att ta bort den fria entrén för vuxna.
              Till vissa museer jag tror att det är nio duttar ni ut totalt
              16 miljoner. Det är ett ganska stort glapp däremellan.
            </seg>
            <seg n="4b4bdbd1">
              Av budgeten kan jag inte se annat än att detta är pengar som
              ni tar ifrån museisektorn. Ni säger till museerna att de får kompensera
              det genom att ta entré. Då kan man fråga sig: Vari ligger den
              frihet att museerna själva får avgöra om de vill ha entré eller
              inte som kulturministern nämnde i sitt första inlägg?
            </seg>
          </u>
          <note type="speaker" n="7de8977c">
            Anf. 37 Statsrådet LENA ADELSOHN LILJEROTH (m):
          </note>
          <u who="unknown" xml:id="i-0f35c215b0245a2f-6" n="d16cd21e">
            <seg n="a8bbc68f">
              Herr talman! Det är många siffror som bollas runt. 159 % är en
              siffra som Lars Wegendal använde. Om man läser Kulturrådets statistik
              noga framgår det att det finns stora brister i den statistik som
              tidigare gjorts. Man kan inte alltid jämföra. Vi kan nöja oss
              med att konstatera att det har blivit flera, men i många fall
              från en väldigt låg nivå.
            </seg>
            <seg n="4999ad62">
              Det är väl därför en museikoordinator oavsett vem som först kom
              med förslaget och hade idéer om vad museikoordinatorn skulle göra
              kan bidra till att ge idéer om hur museerna ska kunna samarbeta
              mer, hur man ska kunna presentera sig så att flera av de grupper
              som inte går dit hittar dit. Det är ju inte alla som går.
            </seg>
            <seg n="d1b0aa5b">
              Det är naturligtvis roligt om folk går på museer. Det gjorde
              man även tidigare. Jag upprepar igen: Vi har haft många perioder
              före 2005, när det infördes fri entré på de här 19 museerna inte
              på museer generellt, vilket man ibland kan tro då det var många
              flera som gick. Man ville se spännande utställningar. Det var
              det som lockade. Det är det som ska locka även fortsättningsvis.
            </seg>
            <seg n="53b0f1aa">
              Museerna har vittnat om de stora behov man har. Bristen på forskare
              inom museisektorn är stor. Det är ett gigantiskt problem. Det
              är viktigt att man gör något innan pensionsavgångarna blir för
              stora. Det är en annan del som vi måste satsa på. Det handlar
              inte heller här om att man ska dra ned på vården av kulturarvet.
              Om vi inte har forskning och spännande dokumentation och vård
              blir det svårare att bygga spännande utställningar. Det hjälper
              inte att det är fri entré på museerna om det inte händer spännande
              saker inom museivärlden.
            </seg>
            <seg n="e9e15cee">
              Att avgifterna skulle vara en spärr för att man ska gå på museum,
              som Lars Wegendal var inne på, är ett argument som jag har svårt
              att förstå. Snittavgiften för vuxna är omkring 43 kr vilket ungefär
              motsvarar en lunch på en hamburgerrestaurang. Det kan inte vara
              ett hinder. Det kanske är andra skäl till att man inte har hittat
              till museet.
            </seg>
            <seg n="792949f4">
              Museisektorn generellt har vuxit. Det är väldigt roligt. Vasamuseet
              har slagit all-time-high. De har aldrig haft så många besökare,
              trots att de tar 80 kr i inträde. Andra museer har sett en klar
              nedgång, vilket de tror beror på att det har varit fritt att gå
              på vissa andra museer. Millesgården är ett exempel; Ernst Thiels
              museum på Djurgården är ett annat. Det finns flera. Det finns
              inte alltid ett samband.
            </seg>
            <seg n="3493b897">
              Om vi ska kunna behålla museerna och göra dem spännande och kanske
              också som många vill, som jag sade tidigare, bygga ytterligare
              museer kan vi inte ha fri entré för vuxna. Då väljer vi även om
              det kan te sig kontroversiellt att sänka skatterna så att människor
              själva kan betala och dessutom få mer pengar över till annat.
            </seg>
          </u>
          <note type="speaker" n="b1248ed2">
            Anf. 38 MARGARETA ISRAELSSON (s):
          </note>
          <u who="Q4955985" xml:id="i-339758305c4f2666-2" n="e7138b2a">
            <seg n="b35156d8">
              Herr talman! Det har blivit flera, säger statsrådet. Det är bra
              att vi är överens om det. Det har kommit flera till museerna.
              Det är bra.
            </seg>
            <seg n="c9e1cf12">
              Sedan går vi över på en diskussion om hur vi ska få flera till
              museerna. Diskussionen gäller den här tjänsten och att ta hand
              om det som finns på museerna. Jag tror att både statsrådet och
              jag kommer fram till att det till syvende och sist handlar om
              ekonomi. När det gäller huruvida skattesänkningen har att göra
              med om man väljer McDonalds eller museet var jag inte med riktigt
              i resonemanget.
            </seg>
            <seg n="0711f8bc">
              Jag tror att vi måste ta till oss att det faktum att vi har haft
              möjlighet att erbjuda fri entré på en massa museer och att flera
              kommuner och landsting har följt efter med lokala och regionala
              museer pekar på att man ser en bra modell för att få flera att
              komma.
            </seg>
            <seg n="fcfb6551">
              Det räcker nog inte med att ha mycket engagerade människor, vilket
              den här debatten har visat, och kompetenta personer som arbetar
              med vårt fina kulturarv och alla saker som finns på museerna om
              vi samtidigt gör det mindre möjligt att komma dit.
            </seg>
            <seg n="e5e521a4">
              Jag vill göra det väldigt tydligt att från socialdemokratiskt
              håll kan vi inte se att den nedskärning som nu sker på museiområdet,
              oavsett en tjänst på departementet eller Kulturrådet eller var
              nu personen ska sitta, eller någon miljon hit eller dit är den
              rätta modellen för att få flera till museerna.
            </seg>
            <seg n="01d6759d">
              Statsrådet säger att vi sänker skatterna så att man kan välja
              vart man vill gå, men sanningen är att det är museerna som får
              betala. Jag tycker att det är en helt tokig modell.
            </seg>
          </u>
          <note type="speaker" n="5184ed9c">
            Anf. 39 LARS WEGENDAL (s):
          </note>
          <u who="Q6234203" xml:id="i-8741b618acad8dfd-2" n="ccb7c376">
            <seg n="53afa705">
              Herr talman! Visst är det roligt att människor går på museer.
              I det uppdrag som vi gav till RUT lät vi dem titta på vilka bedömningar
              museerna själva gör när det gäller besöksantalet om man tar bort
              fri entré för vuxna. Många museer de allra flesta säger att minst
              hälften av besökarna försvinner. Det finns exempel på några små
              museer som säger att 70 % av besökarna kommer att försvinna i
              och med att man tar bort fri entré.
            </seg>
            <seg n="46e81a2a">
              Det här betyder något. Jag tror att kulturministern tar lite
              lätt på vad 5060 kr i entré betyder för vanligt folk. Om en familj
              ska gå på museum och det kostar 120 kr kan det faktiskt betyda
              att man väljer att inte gå. Det gäller oavsett skattereformer
              och annat; de är ändå uppätna av trafikförsäkringar och annat.
              Man kanske ska välja mellan att ha bil och att gå på museum. Så
              kan det också vara.
            </seg>
            <seg n="7a0f29bf">
              Jag funderar på kompensationen och glappet som blir. Vart tar
              pengarna vägen? Är det en neddragning på i storleksordningen 50
              miljoner på de statliga museerna, eller var gör ni av pengarna?
              Så välbetald ska väl inte museikoordinatorn vara att det behöver
              kosta så mycket.
            </seg>
            <seg n="a103a764">
              Jag fick aldrig svar på min första fråga: Vad ska studenterna
              ta sig till?
            </seg>
          </u>
          <note type="speaker" n="cd749837">
            Anf. 40 Statsrådet LENA ADELSOHN LILJEROTH (m):
          </note>
          <u who="unknown" xml:id="i-ded401a8930767cf-0" n="d16cd21e">
            <seg n="cfa975cc">
              Herr talman! Jag ska försöka svara på två minuter.
            </seg>
            <seg n="ea8d2e28">
              Det är ingenting som hindrar museerna att ha speciella dagar
              för grupper. Det kan vara studenter, som Lars Wegendal nämnde;
              det kan vara pensionärer eller andra grupper som man kanske vill
              erbjuda fri entré vid olika tillfällen. Så har skett tidigare,
              och det finns ingenting som hindrar dem att göra det nu heller.
            </seg>
            <seg n="7af1cd9c">
              Tidigare har man från den föregående regeringen satsat ungefär
              100 miljoner per år, med en överdrift på någon miljon, för att
              låta dessa 19 museer ha fri entré. Men dessa pengar har ändå inte
              räckt. Och dessa museer har själva sagt att detta inte räcker.
            </seg>
            <seg n="33685622">
              Nationalmuseum sade innan man hade fri entré, före 2005, att
              det anslag som man får inte räcker. Då sade den dåvarande kulturministern
              Marita Ulvskog: Då får ni väl höja entréavgifterna.
            </seg>
            <seg n="301a837b">
              Nu väljer vi att satsa på ett sådant sätt att vi behåller fri
              entré för barn och unga upp till 19 år. Skälet till det är helt
              enkelt att de är i skolåldern och inte tjänar pengar och för att
              underlätta för familjerna. För visst är det roligt om flera går
              på museerna?
            </seg>
            <seg n="e469e06e">
              Men att hälften av besökarna skulle försvinna är naturligtvis
              rena spekulationer. Och den oron kan vara lika felaktig som den
              oro som en del av museipersonalen kände innan man införde fri
              entré för att det skulle bli väldigt stökigt och bökigt och mycket
              folk som man inte skulle kunna ta hand om. Det gick mycket bättre
              än man trodde. Och vad är det som säger att denna förändring,
              när människor får mer pengar kvar i sina plånböcker efter årsskiftet,
              får den effekt som ni är oroliga för? Jag tror inte att den får
              det.
            </seg>
            <seg n="86e51ae7">
              Det är trots allt spännande utställningar som drar människor
              till museerna, och så kommer det att vara fortsättningsvis också.
              Men om vi inte kan satsa på det som museerna faktiskt behöver
              kommer vi inte att kunna bygga dessa spännande utställningar.
              Detta hänger ihop. Och jag ser inte bara det kommande året framför
              mig utan också vad som händer om tio år eftersom behovet av resurser
              inte kommer att minska.
            </seg>
          </u>
          <note n="6d1ba16e">
            Överläggningen var härmed avslutad.
          </note>
          <note n="d82103ca">
            13 § Anmälan om inkomna uppteckningar från EU-nämndssammanträden
          </note>
          <note n="ead0e435">
            Talmannen anmälde att uppteckningar från EU-nämndens sammanträden
            måndagen den 2 oktober, tisdagen den 10 oktober och fredagen den
            13 oktober inkommit.
          </note>
          <note n="e3f40230">
            14 § Anmälan om inkomna faktapromemorior om förslag från Europeiska
            kommissionen
          </note>
          <note n="7230c701">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u who="unknown" xml:id="i-8f32c9cfcfa0ba92-0" n="d16cd21e">
            <seg n="a7f1e60a">
              KOM(2006)372, KOM(2006)373
            </seg>
            <seg n="7fe48ee5">
              Luciano Astudillo
            </seg>
            <seg n="c7887606">
              Barbro Westerholm
            </seg>
            <seg n="0e662be6">
              Rossana Dinamarca
            </seg>
            <seg n="d134ce20">
              Fredrick Federley
            </seg>
            <seg n="7fe48ee5">
              Luciano Astudillo
            </seg>
            <seg n="7fe48ee5">
              Luciano Astudillo
            </seg>
            <seg n="d134ce20">
              Fredrick Federley
            </seg>
          </u>
          <note n="0a709e69">
            KOM(2006)177
          </note>
          <note n="fe2f5348">
            KOM(2006)549
          </note>
          <note n="a7f243c4">
            KOM(2006)486
          </note>
          <note n="60f5e1fe">
            KOM(2006)399
          </note>
          <note n="f280d708">
            15 § Anmälan och hänvisning av motioner till utskott
          </note>
          <note n="97052b37">
            Anmäldes
          </note>
          <note n="5bd12b1a">
            2 414 motioner avlämnade under den allmänna motionstiden enligt
            motionsförteckning.
          </note>
          <note n="13c7fbb2">
            Kammaren biföll talmannens förslag att motionerna omedelbart
            skulle hänvisas till utskott enligt motionsförteckningens förslag.
          </note>
          <note n="06c2963a">
            16 § Hänvisning av ärende till utskott
          </note>
          <note n="4a1c80c4">
            Föredrogs och hänvisades
          </note>
          <note n="888c5c19">
            17 § Bordläggning
          </note>
          <note n="3adf5389">
            Anmäldes och bordlades
          </note>
          <note n="c1171b03">
            18 § Anmälan om interpellationer
          </note>
          <note n="25f2c087">
            Anmäldes att följande interpellationer framställts
          </note>
          <note n="720d0474">
            den 26 oktober
          </note>
          <note n="2ab46db5">
            Lars Wegendal
          </note>
          <note n="4d13227e">
            den 30 oktober
          </note>
          <note n="75a90eb1">
            Raimo Pärssinen
          </note>
          <note n="43a2165c">
            Peter Hultqvist
          </note>
          <note n="913bd203">
            Monica Green
          </note>
          <note n="7e401c70">
            den 31 oktober
          </note>
          <note n="fe7d3095">
            Margareta Israelsson
          </note>
          <note n="e00cbd4f">
            den 1 november
          </note>
          <note n="2e622ceb">
            Thomas Bodström
          </note>
          <note n="2e622ceb">
            Thomas Bodström
          </note>
          <note n="2e622ceb">
            Thomas Bodström
          </note>
          <note n="5067201f">
            den 2 november
          </note>
          <note n="151fe097">
            Egon Frid
          </note>
          <note n="7c4bebe1">
            den 6 november
          </note>
          <note n="bbd1ea91">
            Jasenko Omanovic
          </note>
          <note n="70ec4fcb">
            Interpellationerna 2006/07:3344 redovisas i bilaga som fogats
            till riksdagens snabbprotokoll tisdagen den 7 november.
          </note>
          <note n="2e83c621">
            Interpellation 2006/07:45 redovisas i bilaga som fogats till
            riksdagens snabbprotokoll tisdagen den 14 november.
          </note>
          <note n="27c860e0">
            19 § Anmälan om frågor för skriftliga svar
          </note>
          <note n="af669972">
            Anmäldes att följande frågor för skriftliga svar framställts
          </note>
          <note n="720d0474">
            den 26 oktober
          </note>
          <note n="43a2165c">
            Peter Hultqvist
          </note>
          <note n="43a2165c">
            Peter Hultqvist
          </note>
          <note n="ff80fc39">
            Ameer Sachet
          </note>
          <note n="bf779965">
            Laila Bjurling
          </note>
          <note n="31931e9f">
            Berit Högman
          </note>
          <note n="e682f1ac">
            Ann-Christin Ahlberg
          </note>
          <note n="3b1add32">
            den 27 oktober
          </note>
          <note n="69b09fe2">
            Christer Engelhardt
          </note>
          <note n="4d13227e">
            den 30 oktober
          </note>
          <note n="0d5a11ca">
            Ulrica Messing
          </note>
          <note n="f1613eb6">
            Lars-Ivar Ericson
          </note>
          <note n="7e401c70">
            den 31 oktober
          </note>
          <note n="228f72be">
            Karin Svensson Smith
          </note>
          <note n="ed1fdcc9">
            Anne Ludvigsson
          </note>
          <note n="75b403aa">
            Lars Gustafsson
          </note>
          <note n="2ab46db5">
            Lars Wegendal
          </note>
          <note n="61d9f644">
            Hans Linde
          </note>
          <note n="61d9f644">
            Hans Linde
          </note>
          <note n="e00cbd4f">
            den 1 november
          </note>
          <note n="3598aa44">
            stalking
          </note>
          <note n="099d9533">
            Johan Pehrson
          </note>
          <note n="2099970a">
            Carina Adolfsson Elgestam
          </note>
          <note n="f441d81c">
            Carina Hägg
          </note>
          <note n="f441d81c">
            Carina Hägg
          </note>
          <note n="f441d81c">
            Carina Hägg
          </note>
          <note n="5067201f">
            den 2 november
          </note>
          <note n="b3b43067">
            Birgitta Ohlsson
          </note>
          <note n="2ab46db5">
            Lars Wegendal
          </note>
          <note n="151fe097">
            Egon Frid
          </note>
          <note n="384b9038">
            den 3 november
          </note>
          <note n="2099970a">
            Carina Adolfsson Elgestam
          </note>
          <note n="723400d9">
            Frågorna redovisas i bilaga som fogats till riksdagens snabbprotokoll
            tisdagen den 7 november.
          </note>
          <note n="5ad7479a">
            20 § Anmälan om skriftliga svar på frågor
          </note>
          <note n="5974a491">
            Anmäldes att skriftliga svar på följande frågor inkommit
          </note>
          <note n="3b1add32">
            den 27 oktober
          </note>
          <note n="f441d81c">
            Carina Hägg
          </note>
          <note n="7e401c70">
            den 31 oktober
          </note>
          <note n="f441d81c">
            Carina Hägg
          </note>
          <note n="61d9f644">
            Hans Linde
          </note>
          <note n="61d9f644">
            Hans Linde
          </note>
          <note n="064fe9de">
            Yilmaz Kerimo
          </note>
          <note n="b3b43067">
            Birgitta Ohlsson
          </note>
          <note n="b3b43067">
            Birgitta Ohlsson
          </note>
          <note n="b3b43067">
            Birgitta Ohlsson
          </note>
          <note n="e00cbd4f">
            den 1 november
          </note>
          <note n="95feadbe">
            Fredrik Malm
          </note>
          <note n="6dc76462">
            Hans Backman
          </note>
          <note n="77943b34">
            Christina Axelsson
          </note>
          <note n="b3b43067">
            Birgitta Ohlsson
          </note>
          <note n="6752b2db">
            Kerstin Engle
          </note>
          <note n="43a2165c">
            Peter Hultqvist
          </note>
          <note n="ff80fc39">
            Ameer Sachet
          </note>
          <note n="bf779965">
            Laila Bjurling
          </note>
          <note n="31931e9f">
            Berit Högman
          </note>
          <note n="e682f1ac">
            Ann-Christin Ahlberg
          </note>
          <note n="69b09fe2">
            Christer Engelhardt
          </note>
          <note n="98012af7">
            den 7 november
          </note>
          <note n="2ec7500b">
            Eva Olofsson
          </note>
          <note n="61d9f644">
            Hans Linde
          </note>
          <note n="3598aa44">
            stalking
          </note>
          <note n="099d9533">
            Johan Pehrson
          </note>
          <note n="2099970a">
            Carina Adolfsson Elgestam
          </note>
          <note n="0f551a3b">
            Svar anmälda den 7 november redovisas i bilaga som fogats till
            riksdagens snabbprotokoll tisdagen den 14 november.
          </note>
          <note n="986fd4e0">
            Övriga svar redovisas i bilaga som fogats till riksdagens snabbprotokoll
            tisdagen den 7 november.
          </note>
          <note n="5067da46">
            21 § Kammaren åtskildes kl. 15.22.
          </note>
          <note n="9aa6edab">
            Förhandlingarna leddes av talmannen.
          </note>
          <note n="7b1b2cc6">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
