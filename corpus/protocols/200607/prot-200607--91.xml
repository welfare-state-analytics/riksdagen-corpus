<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--91</head>
          <docDate when="2006-04-16">2006-04-16</docDate>
        </div>
      </front>
      <body>
        <div>
          <note n="45d25a5a">
            ﻿
          </note>
          <note n="a730e3d4">
            Riksdagens protokoll
          </note>
          <note n="dbe50450">
            2006/07:91
          </note>
          <note type="date" n="38ececc2">
            Måndagen den 16 april
          </note>
          <note n="9f328d61">
            Kl. 10:00 - 15:39
          </note>
          <note n="88475455">
            1 § Justering av protokoll
          </note>
          <note n="0cd76f4c">
            Justerades protokollet för den 10 april.
          </note>
          <note n="ba1d70a4">
            2 § Bordläggningsdebatt med anledning av vårpropositionen
          </note>
          <note n="b0bb25ca">
            Anmäldes
          </note>
          <note n="934e8447">
            Finansministern överlämnade 2007 års ekonomiska vårproposition
            2006/07:100.
          </note>
          <note type="speaker" n="d81ed244">
            Anf. 1 Finansminister ANDERS BORG (m):
          </note>
          <u who="unknown" xml:id="i-8b3813c23c2414b9-0" n="bc54e589">
            <seg n="4fce9c4d">
              Herr talman! Ärade ledamöter! I dag presenterar regeringen den
              ekonomiska vårpropositionen. Det är naturligtvis med glädje jag
              kan konstatera att det går bra för Sverige. Vi kan se att regeringens
              många åtgärder, i vissa fall tuffa, också kommer att ge fler jobb,
              lägre arbetslöshet och minskat utanförskap. Det handlar om en
              ökning av den reguljära sysselsättningen på 185 000 personer fram
              till 2010, det handlar om 100 000 färre i arbetslöshet fram till
              2010 och det handlar om 160 000 färre som är beroende av olika
              sociala ersättningar.
            </seg>
            <seg n="eb24eaef">
              Att det är goda tider gör också att vi nu har ett gyllene tillfälle
              att börja reda ut Sveriges långsiktiga problem. Stora utmaningar
              kvarstår. Utanförskap och massarbetslöshet kommer att ta lång
              tid att sanera. Regeringen har inlett ett arbete, och låt oss
              glädjas åt att Sverige är på rätt väg.
            </seg>
            <seg n="04d20d1a">
              Tillväxten blir i år hela 3,7 procent. Det innebär att vi räknar
              med att den samlade produktionen växer något snabbare än vi antog
              i höstas. Även nästa år, då prognosen ligger på 3,3 procent, är
              tillväxten något starkare än vi tidigare trott.
            </seg>
            <seg n="c2e186ea">
              Exporten är mycket stark. Trots en avmattning i USA ser vi en
              stark tillväxt i Kina och övriga Asien som innebär att det finns
              en god efterfrågan på våra produkter.
            </seg>
            <seg n="e9290ea5">
              Det är särskilt glädjande att det är en stark utveckling och
              tilltagande optimism i Europa. Ett hårt arbete med viktiga strukturreformer,
              sanering av de offentliga finanserna och åtgärder för att göra
              arbetsmarknadens funktionssätt bättre börjar äntligen ge resultat
              också i euroländerna.
            </seg>
            <seg n="f183b9ca">
              I Sverige drivs investeringarna också av en god lönsamhet i industrin,
              högt kapacitetsutnyttjande, låga räntor och förbättringar av företagsklimatet.
              Det är också glädjande att produktionsförmågan i svensk ekonomi
              nu varaktigt höjs. Konjunkturinstitutet räknar med att sysselsättningen
              strukturellt ökar med ungefär 1 ½ procent till följd av regeringens
              politik i budgetpropositionen. OECD och andra bedömare hamnar
              i ungefär samma härad.
            </seg>
            <seg n="375507c9">
              Finansdepartementets analys ligger i linje med dessa bedömningar.
              Vi räknar med att den reguljära sysselsättningsgraden ökar med
              uppemot 2 procentenheter. Det betyder att ungefär 70 000 personer
              kommer i arbete som en följd av de åtgärder vi föreslår. Den arbetslöshet
              som är långsiktigt förenlig med stabila priser minskar med storleksordningen
              1 procentenhet. Det betyder att det är 50 000 som varaktigt lämnar
              arbetslöshet. Det blir alltså 70 000 fler personer i arbete och
              50 000 personer färre i arbetslöshet till följd av de åtgärder
              som vi har föreslagit i budgetpropositionen och som nu presenteras
              i vårpropositionen.
            </seg>
            <seg n="a9ec9985">
              Sysselsättningen och arbetslösheten utvecklas starkt. Den reguljära
              sysselsättningen ökar alltså med 185 000 personer fram till 2010.
              Den totala arbetslösheten minskar samtidigt med nästan 100 000
              personer. Regeringens politik gör framsteg. 2006 stod 1 050 000
              personer utanför arbetsmarknaden och var beroende av olika sociala
              ersättningar. Finansdepartementet räknar nu med att antalet reduceras
              till 890 000. Det innebär att utanförskapet minskar med i storleksordningen
              160 000 personer.
            </seg>
            <seg n="ea36ab5f">
              Med de åtgärder som den borgerliga regeringen presenterar i budgetpropositionen
              och vårpropositionen lyckas vi minska utanförskapet nästan dubbelt
              så mycket som de tidigare regeringarna lyckades med under tolv
              år.
            </seg>
            <seg n="7401c970">
              Det är här den här regeringens utgångspunkt och vision är som
              tydligast. Fler människor kommer att ha ett arbete att gå till.
              Fler människor kommer att ha arbetskamrater att luta sig mot och
              prata med. Fler människor kommer att ha möjlighet att växa i arbetslivet
              och utvecklas tillsammans med sina arbetskamrater. Fler människor
              får möjligheten att känna stoltheten att de kan leva på sin egen
              lön och att de kan försörja sig själva.
            </seg>
            <seg n="a4985f06">
              Det är här den här regeringens utgångspunkt och visioner är som
              tydligast. När fler kommer i arbete och när arbetslösheten minskar,
              då minskar också skillnaderna i samhället.
            </seg>
            <seg n="20491e6e">
              Vi bygger ett samhälle där full sysselsättning är det yttersta
              värnet för sammanhållningen. Därför bygger vi ett rättvist samhälle,
              därför att ett samhälle byggt på full sysselsättning är ett rättvist
              samhälle. Det är en viktig del av vår vision om ett framtida Sverige.
            </seg>
            <seg n="b6002398">
              Även i de offentliga finanserna återspeglas regeringens ansvarsfulla
              politik. Eurostat har beslutat att PPM-sparandet ska betraktas
              som en del av den privata sektorn. Vi föreslår därför att överskottsmålen
              ska formuleras i termer av att det finansiella sparandet i genomsnitt
              ska uppgå till 1 procent av bnp. Detta är en teknisk justering.
              Regeringens och riksdagens mycket höga ambitioner om att upprätthålla
              långsiktigt uthålliga offentliga finanser ligger fast.
            </seg>
            <seg n="f5892aa5">
              Finansdepartementet räknar med ett sparande på 2,3 procent, 2,2
              procent och 2,5 procent av bnp för 2007, 2008 och 2009. De offentliga
              finanserna har således stärkts med ungefär ½1 procent per år sedan
              budgetpropositionen lades fram, även när jobbpaketet, ungdomspaketet,
              företagspaketet, integrationspaketet och alla andra reformer har
              inbegripits och finansierats. När alla reformer är betalda har
              sparandet sammantaget över åren förbättrats med uppemot 70 miljarder
              kronor sedan budgetpropositionen.
            </seg>
            <seg n="d53d7e98">
              Regeringens ekonomiska politik innebär att den offentliga sektorns
              samlade skuldsättning reduceras från över 40 procent av bruttonationalprodukten
              ned mot 27 procent av bruttonationalprodukten. Det är en mycket
              snabb reduktion av skuldsättningen.
            </seg>
            <seg n="d6b6ccef">
              Det är viktigt att vi har god ordning på de offentliga finanserna.
              Genom att vi nu lägger undan i ladorna i goda tider minskar vi
              risken för att de offentliga finanserna eller välfärden kommer
              i kläm i nästa nedgång. Genom att vi nu lägger undan i ladorna
              säkrar vi välfärden också när befolkningen åldras, så att inte
              våra barn eller barnbarn får betala för våra skulder. Genom att
              vi nu är försiktiga minskar vi risken för att tillväxten blir
              alltför stark och att vi nu lägger grunden för obalanser som blir
              tunga att bära i nästa lågkonjunktur.
            </seg>
            <seg n="2880c7c4">
              För första gången på många år har Sverige en regering som höjer
              den varaktiga sysselsättningen, som genomför välfärdsreformer
              och som upprätthåller god ordning i de offentliga finanserna.
            </seg>
            <seg n="43fc4233">
              Låt mig vara tydlig. Vi är inte nöjda. Vi tog över ett land som
              präglades av massarbetslöshet. Över en miljon människor var beroende
              av olika sociala ersättningar, och över en och en halv miljon
              människor stod utanför arbetsmarknaden eller arbetade mindre än
              de skulle önska. Ett samhälle där många står utanför är inte ett
              samhälle för alla. Det är ett samhälle där klyftorna växer, och
              i takt med att utanförskapet har vuxit har också klyftorna blivit
              djupare.
            </seg>
            <seg n="77d19bf7">
              När vi tog över ansvaret visste vi att vägen tillbaka till full
              sysselsättning skulle bli lång och svår. Göran Persson och Socialdemokraterna
              har tagit ett stort ansvar för statsfinanserna, och det ska de
              naturligtvis ha heder för, men de har misslyckats grundligt med
              sysselsättningen.
            </seg>
            <seg n="dac22b6d">
              Vi får ta hand om det arbetet. Vi ska bekämpa massarbetslösheten,
              och vi har börjat den långa vägen tillbaka till full sysselsättning.
            </seg>
            <seg n="0f4bfce4">
              Regeringen tog de viktiga första stegen i budgeten i höstas.
              Det blir nu lönsammare att arbeta. Jobbavdraget ger stora skattesänkningar
              först och främst till låg- och medelinkomsttagare. Det blir enklare
              att anställa genom sänkta arbetsgivaravgifter för dem som står
              längst från arbetsmarknaden, flexiblare anställningsvillkor och
              en effektivare arbetsmarknadspolitik. Det blir mer attraktivt
              att driva företag. Förändrade 3:12-regler och andra villkor gör
              det lättare att vara företagare.
            </seg>
            <seg n="701da898">
              Nu går vi vidare. I den ekonomiska vårpropositionen kan regeringen
              presentera en lång rad viktiga åtgärder som kommer att förstärka
              sysselsättningen. För det första presenterar vi ett paket för
              företagare. Det handlar om avskaffad förmögenhetsskatt, förbättrad
              förmånsrätt, reformerad konkurslagstiftning, senarelagd momsinbetalning,
              satsningar på industrinära miljöforskning och en tidigareläggning
              av de viktiga sänkningarna av arbetsgivaravgifterna för delar
              av servicesektorn.
            </seg>
            <seg n="142e71ca">
              Därmed förbättras och förstärks företagarklimatet. Då förbättras
              förutsättningarna för entreprenörerna, de som lanserar nya produkter,
              hittar nya organisationsformer, introducerar ny teknik och öppnar
              nya marknader. Då blir jobben fler. I länder där antalet jobb
              exploderat Holland, Irland, USA har de nya snabbväxande företagen
              svarat för mellan 30 och 80 procent av sysselsättningstillväxten.
              Vårt företagspaket förbättrar förutsättningarna för entreprenörer
              och snabbväxare. Då blir det fler jobb, då ökar sysselsättningen
              och då blir arbetslösheten lägre.
            </seg>
            <seg n="ec109081">
              För det andra presenterar vi ett integrationspaket. Alltför många
              med utländsk bakgrund står utan jobb. Genom instegsjobb påskyndas
              ingången på arbetsmarknaden eftersom jobb och språkundervisning
              kan kombineras. Validering och yrkesprov gör att både praktiskt
              kunnande och akademiska kunskaper kan säkras. Vårt integrationspaket
              sänker trösklarna till arbetsmarknaden och öppnar nya dörrar.
              Då blir det fler som jobbar, då ökar sysselsättningen och då blir
              arbetslösheten lägre.
            </seg>
            <seg n="9f10b2be">
              För det tredje presenterar regeringen ett ungdomspaket. Genom
              lägre arbetsgivaravgifter för alla mellan 18 och 24 år blir det
              billigare att anställa. Genom att a-kassan blir något stramare
              och genom att en jobbgaranti gäller efter tre månader kommer fler
              unga att aktivt söka arbete och få värdefulla arbetslivserfarenheter
              från praktikjobb på den vanliga arbetsmarknaden.
            </seg>
            <seg n="4e0a2821">
              Genom en ny lärlingsutbildning förbättrar vi förutsättningarna
              för fler, också för dem som vill arbeta i praktiska yrken. Vårt
              ungdomspaket sänker trösklarna för företagen att anställa unga
              människor, vilket gör att fler unga aktivt söker arbete. Därmed
              breddas utbildningsvägarna in på arbetsmarknaden. Då blir det
              fler som jobbar, då ökar sysselsättningen och då minskar arbetslösheten.
            </seg>
            <seg n="d63a4347">
              För det fjärde presenterar regeringen i dag också ett jobbpaket.
              Genom att vi sänker tröskeleffekterna i bostadstillägget för förtidspensionärer
              blir det mer lönsamt att arbeta. För den som går från förtidspension
              till halvtid stiger inkomsten med 2 400 kronor per månad. Genom
              att vi slopar den särskilda löneskatten för alla som i dag är
              äldre än 70 år ökar företagens vilja att anställa och behålla
              äldre arbetskraft.
            </seg>
            <seg n="92bab477">
              Genom jobb- och utvecklingsgarantin öppnar vi en ny väg tillbaka
              för långtidsarbetslösa och socialbidragstagare. Genom att man
              förstärker både stödet och kraven samt genom aktiva åtgärder vidgas
              vägen tillbaka till arbete. Vårt jobbpaket gör det lönsammare
              att jobba och enklare att bli anställd. Då blir det fler jobb,
              då ökar sysselsättningen och då minskar arbetslösheten.
            </seg>
            <seg n="044f883e">
              Tillväxten är god, sysselsättningen ökar och vi har stora överskott
              i de offentliga finanserna. De kommande åren kommer vi, i takt
              med att ekonomin tillåter och finansiering kan säkras, att kunna
              fortsätta reformpolitiken.
            </seg>
            <seg n="34dbd1b9">
              Det handlar om miljön. Vi sätter klimatfrågan i centrum. EU-målen
              skärps, vårt internationella arbete ökar och här hemma kommer
              miljöbilen. Det handlar också om havsmiljön. Vi satsar mer resurser
              än någon annan regeringen satsat, vilket innebär minskade utsläpp.
              Vi börjar även restaurera haven.
            </seg>
            <seg n="61eb3037">
              När det gäller miljöjobben satsar vi på industrinära miljöforskning.
              Det kan handla om bilar, motorer och bränslen.
            </seg>
            <seg n="ec4f73fd">
              I skolan handlar det om att sätta kunskaperna främst. Det handlar
              om bättre uppföljning, om trygghet och arbetsro, om lärarnas status
              och om att stoppa utslagningen i gymnasiet.
            </seg>
            <seg n="ae689bf7">
              Det handlar om en bred satsning på kvalitet, tillgänglighet och
              valfrihet i välfärden kvalitet i barnomsorgen, tillgänglighet
              i sjukvården, valfrihet i äldreomsorgen. Barnomsorgsgaranti, fritt
              val, värdighetsgaranti och vårdguider är bara några av de förslag
              som kommer att presenteras för riksdagen.
            </seg>
            <seg n="7d7aff07">
              I rättsväsendet blir det fler poliser som arbetar med rätt saker.
              Det blir fler poliser i hela Sverige och fler poliser som är synliga.
              Det handlar om samverkan i hela rättsväsendet. Det handlar om
              smartare straff: mer behandling, bättre yrkesutbildningar och
              längre straff vid grova brott. Tillsammans bygger vi därmed på
              område efter område ett tryggare Sverige.
            </seg>
            <seg n="2cb9bec4">
              Sverige står starkt. Många av de obalanser som präglat vår ekonomi
              de senaste decennierna lyser nu med sin frånvaro. Inflationen
              är låg. Som det nu ser ut kommer vi att klara mandatperioden med
              en tillväxt på i genomsnitt 3 procent och samtidigt ha en underliggande
              inflation på 1,7 procent. De offentliga finanserna uppvisar stora
              överskott. I genomsnitt ligger överskotten i det finansiella sparandet
              på motsvarande 2,5 procent av bruttonationalprodukten. Mot slutet
              av mandatperioden ligger överskottet på över 3 procent av bnp.
              Det är det största överskottet på ett decennium.
            </seg>
            <seg n="2299308d">
              Vår handel med omvärlden uppvisar stora överskott, och bytesbalansöverskottet
              ligger nära 8 procent av bnp.
            </seg>
            <seg n="e84ba643">
              Räntorna är låga och kronan stabil. Räntorna, både korta och
              långa, ligger till och med lägre än i andra länder.
            </seg>
            <seg n="ddb7051c">
              Att läget nu ter sig starkt och stabilt ger oss en gyllene möjlighet
              att möta framtida utmaningar. Utanförskapet är stort, och då är
              det naturligtvis bekymmersamt att det i många branscher nu börjar
              synas tendenser till brist på arbetskraft. Det är svårt att värja
              sig från intrycket att arbetsmarknaden fungerar något sämre än
              väntat. Trots att över en miljon människor står utanför arbetsmarknaden
              föreligger synliga tendenser till arbetskraftbrist. Trots att
              sysselsättningstillväxten satte rejäl fart först 2006 ser vi nu
              ett stigande resursutnyttjande, en något högre löneökningstakt
              och rekryteringsproblem.
            </seg>
            <seg n="a3407a8d">
              Det är viktigt att konstatera att många av de förslag regeringen
              presenterar bidrar till att öka arbetsutbudet, förbättra lönebildningen
              och förstärka företagens produktionsförmåga. Många av dessa förslag
              har trätt i kraft vid årsskiftet, andra kommer att träda i kraft
              den 1 juli i år eller vid nästa årsskifte. Det är således svårt
              att bedöma hur stora effekterna blir. Det är också en erfarenhet
              från andra länder att samlade reformprogram, som stimulerar både
              utbudet och efterfrågan, tenderar att ha större effekter på ekonomin
              än vad varje enskild åtgärd skulle ha var för sig.
            </seg>
          </u>
          <note type="speaker" n="c0c73295">
            Anf. 2 PÄR NUDER (s):
          </note>
          <u who="Q320842" xml:id="i-8b3813c23c2414b9-1" n="23e5fe73">
            <seg n="38f60160">
              Herr talman! Under de gångna veckorna, inte minst sedan i går,
              har mycket av den politiska debatten i Sverige handlat om hur
              det kan komma sig att en regering på så kort tid kan förlora så
              mycket i opinionen. Statsvetare och borgerliga ledarskribenter
              kliar sig i håret och ställer frågan: Hur kan det komma sig att
              det gått så illa på så kort tid? Enligt den senaste opinionsundersökningen
              är vi socialdemokrater ensamma större än de fyra borgerliga partierna
              tillsammans i den så kallade alliansen.
            </seg>
            <seg n="c544895d">
              De finns olika förklaringar som singlar runt i debatten, allt
              från att statsministern inte syns tillräckligt till att Folkpartiet
              står inför skranket i rättegången om dataintrånget. Förklaringarna,
              den ena efter den andra, avlöser varandra när det gäller att försöka
              förklara fenomenet med en regering som på så kort tid kan förlora
              så mycket i opinionen.
            </seg>
            <seg n="afce0b2a">
              Jag kan berätta vad det stämningsläget beror på. Det kan sammanfattas
              i ett enda ord. Ordet är orättvisa. Det finns en stark och djup
              känsla hos svenska folket att den politik som bedrivs i vårt land
              ska bygga på principen om rättvisa. Allt fler människor uppfattar
              att den nuvarande regeringens politik inte baseras på det. Den
              är orättvis.
            </seg>
            <seg n="c5784c5a">
              Följdriktigt sjunker stödet för den regering som i dag har ansvaret
              för Sverige.
            </seg>
            <seg n="330d1ca4">
              Den borgerliga regeringen verkar tro att man måste offra rättvisan
              för att få ekonomin att gå på högvarv, att man måste offra rättvisan
              på ekonomins altare. Men det behöver man inte göra. Vi kan nu
              göra bokslut över det sista socialdemokratiska regeringsåret då
              vi hade ansvar för Sveriges ekonomi, nämligen fjolåret. Då hade
              vi en rekordhög tillväxt i vårt land 4,4 procent. Man får gå tillbaka
              till 1970 för att se en så kraftig tillväxt i den svenska ekonomin
              som i fjol, och den var alltså betydligt högre än de 3,7 procent
              som regeringen förutspår i år. En ekonomisk tillväxt på 4,4 procent
              utan att vi behövde försämra villkoren för dem som redan har det
              allra sämst i vårt samhälle, de arbetslösa.
            </seg>
            <seg n="df77bc04">
              Sysselsättningen ökade i fjol med 78 000 personer utan att vi
              socialdemokrater behövde göra det dyrare att vara med i facket.
              Arbetslösheten sjönk för både kvinnor och män utan att vi behövde
              försämra villkoren för dem som är sjuka. Räntorna var låga, inflationen
              var låg och köpkraften steg utan att skatterna behövde sänkas
              i den omfattning som den nuvarande regeringen sänker skatterna.
              Vi hade stora överskott i den offentliga ekonomin utan att vi
              behövde göra den typ av nedskärningar i välfärden som den borgerliga
              regeringen har ansett sig nödgade att göra. I fjol var Sverige
              världens tredje mest konkurrenskraftiga land utan att vi behövde
              sälja ut våra gemensamma tillgångar som den nuvarande regeringen
              är i färd med att göra.
            </seg>
            <seg n="54ed211b">
              Grundtanken bakom den borgerliga regeringens ekonomiska politik
              är ganska krass och enkel: Skillnaderna mellan dem som arbetar
              och dem som är arbetslösa måste bli större. Drivkraften är ökade
              skillnader, och det ska generera nya jobb. Så är tanken. A-kassan
              ska bli lägre så att de arbetslösa masar sig upp ur sin arbetslöshet
              och söker nya jobb. Ni kanske såg hur svarslös finansministern
              blev i går på tv:s Agenda över den långtidsarbetslösa kvinna i
              Oxelösund som nu får sänkt a-kassa. Hon har sökt massvis av jobb,
              och nu påstås det att hon ska få ett jobb tack vare den sänkta
              a-kassan. Hon fick det inte att gå ihop, och jag är säker på att
              tv-tittarna inte heller fick det att gå ihop. Det är de som i
              opinionsundersökningarna nu återvänder till socialdemokratin.
            </seg>
            <seg n="08952481">
              När man tar ned nivån i a-kassan pressas lönerna nedåt. Finansministern
              brukar på sin ekonomprosa tala om att lönestrukturen justeras.
              Det är den typen av ord han använder sig av. Bakom detta döljer
              sig en vilja att pressa ned de lägsta lönerna så att de som är
              arbetslösa ska tvingas att ta dessa låglönejobb. Så ser tanken
              ut.
            </seg>
            <seg n="d021941b">
              Dessutom ska man subventionera dem som redan i dag har råd att
              köpa sig barnflickor. Det kommer att komma förslag på riksdagens
              bord om att subventionera så kallade hushållsnära tjänster. Sveriges
              statsminister som sitter här framme kommer att få en sänkning
              av sin fastighetsskatt på 30 000 kronor om året. Som om han inte
              skulle ha råd att köpa sig en barnflicka han ska dessutom få skattesubventioner!
            </seg>
            <seg n="f6ce5e65">
              Så här ser den ekonomiska politik som regeringen bedriver ut.
              Det är en ekonomiskt motiverad politik, men i själva grunden finns
              en ideologisk drivkraft bakom det hela. Anders Borgs ekonomiska
              förkunnelse, ofta på svårtillgänglig ekonomprosa, försöker dölja
              de egentliga ideologiska motiven bakom politiken.
            </seg>
            <seg n="2fd5badf">
              De moderater som sitter i regeringen i dag kallar sig nu Nya
              moderaterna. Men det är ju de som genomför det som de gamla moderaterna
              blott drömde om! Tänk om Gösta Bohman hade fått avskaffa förmögenhetsskatten!
              Tänk om Staffan Burenstam Linder, Per Unckel och allt vad de hette,
              de så kallade gamla moderaterna, hade fått sänka nivån rejält
              i a-kassan! De nya moderaterna genomför ju det som de gamla moderaterna
              drömde om. Du kan ta din Arvid Lindman-medalj ganska snart, Anders
              Borg, och bli upphängd bland idolerna hos de gamla moderaterna.
            </seg>
            <seg n="e70fa657">
              Men det allvarligaste är naturligtvis de enskilda människor som
              drabbas av denna ekonomiska politik. I Sandviken har vårdbiträdet
              Susanne Östlund påbörjat sin utbildning till undersköterska, men
              nu när utbildningsvikariaten har tagits bort vet hon inte om hon
              kommer att kunna avsluta utbildningen. Risken är alltså både att
              Susanne inte får den kompetenshöjning som hon behöver och att
              den som vikarierar för henne medan hon går på utbildningen riskerar
              att bli arbetslös. I Pajala har Tomas Calla, 47 år, som jobbar
              på ortens arbetscentrum med aktiviteter för psykiskt handikappade
              blivit uppsagd från sitt jobb eftersom kommunen inte längre får
              tillräckligt stöd från staten för att kunna hjälpa de många långtidsarbetslösa
              i Tornedalen. I Helsingborg jobbar 62-åriga Kristin Meltzer på
              Träffpunkten som är en mötesplats för pensionärer. Kristin hade
              blivit lovad att hon skulle få jobba där till sin pension, men
              nu har hon fått reda på att hon kommer att bli uppsagd när hon
              bara har ett och ett halvt år kvar till pension. Hur lätt kommer
              hon då att kunna hitta ett jobb?
            </seg>
            <seg n="c9932220">
              Långtidsarbetslösheten bland ungdomar har ökat kraftigt. Vad
              är egentligen den omhuldade jobbgarantin som Borg nyss talade
              om? Är det en garanti för jobb? Nej, det är en garanti för lägre
              ersättning och hårdare krav! Ungdomsgarantin är en garanti för
              lägre ersättning och hårdare krav. Inte nog med att den borgerliga
              regeringen sänkte arbetslöshetsersättningen för alla den 1 januari
              i år nu sänks den ytterligare en gång för ungdomar. Ungdomar ska
              inte få 80 procent i a-kassa i 200 dagar som vuxna får utan endast
              i 100 dagar. Dessutom omfattar denna garanti bara 30 000 arbetslösa
              ungdomar under 25 år. Vad ska hända med de kvarvarande 70 000?
            </seg>
            <seg n="d7a72890">
              Samtidigt som de här människorna i Pajala, Helsingborg och Sandviken
              och ungdomar runt om i Sverige har anledning att bekymra sig för
              den ekonomiska politik som nu ligger på riksdagens bord finns
              det de som jublar i dag och som verkligen har anledning att jubla.
              Ni kanske kommer ihåg hur det var för några veckor sedan. Precis
              samma dag som de handelsanställda några av dem som tjänar allra
              minst i vårt samhälle med löner kring 16 00017 000 kronor i månaden
              krävde några extra hundralappar i lönekuvertet gjorde regeringen
              ett stort nummer av att förmögenhetsskatten minsann ska avskaffas
              från den 1 januari. Hundralappar åt somliga som man får slåss
              hårt för i avtalsförhandlingarna många, många, många tusenlappar
              åt dem som redan per definition har förmögenhet.
            </seg>
            <seg n="1b005c44">
              Så ser den fördelningspolitik som den nuvarande regeringen bedriver
              ut i ett nötskal. Tacka tusan för att opinionsvindarna har vänt
              i vårt samhälle!
            </seg>
            <seg n="051dd459">
              Det märkliga med den här politiken är inte bara att den är orättvis
              utan att den dessutom är ansvarslös. Vi kommer ihåg hur det var
              i höstas när skatten skulle sänkas för låg- och medelinkomsttagare,
              hur viktigt det var att den skattesänkningen var finansierad.
              Då skulle minsann löntagarna få betala sin egen skattesänkning.
              Vi fick en sämre a-kassa, det blev dyrare att vara med i facket,
              vi fick en dyrare trafikförsäkring och så vidare. Man betonade
              gång på gång att reformen, skattesänkningen, var finansierad.
            </seg>
            <seg n="61984a4f">
              När nu förmögenhetsskatten ska tas bort och de rika ska få sin
              skattesänkning då är det inte längre så noga med att det ska vara
              finansierat. Anders Borgs moderata statssekreterare Ingemar Hansson
              sade samma dag som det här förslaget presenterades följande: Det
              är de allmänt starka offentliga finanserna som möjliggör att vi
              inte behöver finansiera det fullt ut.
            </seg>
            <seg n="b25f19f9">
              Annat lät det minsann i höstas, när den moderata statssekreteraren
              gav ekonomihögern ett ansikte. Skattesänkningar åt de rika behöver
              inte finansieras, men skattesänkningar åt låg- och medelinkomsttagare
              måste minsann finansieras. Dessutom ska de finansieras av dem
              själva.
            </seg>
            <seg n="01b71020">
              Eller ta fastighetsskatten som exempel. Det skulle bli den fråga
              som skulle lyfta den borgerliga regeringen i opinionen. Nu när
              inte bankomatkvittot lyfte opinionen från årsskiftet var det fastighetsskatten
              som skulle få opinionen att lyfta för regeringen. Men det blev
              heller ingenting av det. Tvärtom har ni backat ytterligare sedan
              ni presenterade förslaget om fastighetsskatten.
            </seg>
            <seg n="d6a6f1ad">
              Jag vet att fastighetsskatten inte är populär hos alla. Men jag
              vet också vad som är populärt. Populärt i vårt samhälle är rättvisa.
              Här ser svenska folket igenom förslaget till förändring. Det är
              inte ett avskaffande av fastighetsskatten som regeringen föreslår.
            </seg>
            <seg n="ac20bd3f">
              Svenska folket ser igenom förslaget och ser den orättvisa som
              ert förslag innebär. Fyra av tio villaägare får ingen sänkt fastighetsskatt
              alls utan de får bara högre reavinstskatt. Sex av sju villaägare
              får en sänkt fastighetsskatt på bara ungefär 85 kronor i månaden.
              Men de får betala den högre reavinstskatten på 30 procent.
            </seg>
            <seg n="cdae5eb4">
              Vinnarna däremot är några få villaägare i norra Storstockholm
              som kan räkna med tiotusentals kronor i sänkt fastighetsskatt
              och som dessutom kan räkna med att deras villor kraftigt stiger
              i värde. Detta kommer sammantaget vida att kompensera för den
              höjda reavinstskatten.
            </seg>
            <seg n="d173eb26">
              Detta, herr talman, är ingenting annat än en blå skatteväxling.
              Regeringen tar från vanliga villaägare, som får betala högre skatt
              när de säljer sina hus, och ger till dem med stora, fina exklusiva
              villor. Detta är ingenting annat än en orimlig politik.
            </seg>
            <seg n="273d50ee">
              Följden blir högre räntor. Enligt regeringen själv måste Riksbanken
              höja räntan med 1,25 procentenheter. Det är betydligt högre än
              vad Riksbanken själv har flaggat för. Tacka tusan för att högre
              ränta blir nödvändig! Nästa år ska skatterna och utgifterna öka
              med 13 miljarder kronor. Det sker mitt under en brinnande högkonjunktur.
              Det ska bli mycket intressant att följa ränteutvecklingen under
              de kommande dagarna.
            </seg>
            <seg n="056dd2c1">
              Trots att tusentals människor står utanför arbetsmarknaden börjar
              det bli brist på arbetskraft i vissa regioner och branscher. Då
              drar regeringen ned på arbetsmarknadsutbildningen. Regeringen
              ber om att Riksbanken ska kyla ned ekonomin till följd av den
              politik som regeringen själv bedriver. Det är uppochnedvända världen
              just nu, herr talman.
            </seg>
            <seg n="2ae58ed0">
              Utöver att politiken är orättvis och oansvarig är den omodern.
              Det är inte modernt att dra ned på komvux och kvalificerad vidareutbildning
              i ett läge när Sverige behöver bli mer konkurrenskraftigt.
            </seg>
            <seg n="a708754c">
              Det är inte modernt när arbetsmarknaden måste bli mer rörlig
              att skapa en mer stel bostadsmarknad, som ju blir följden av det
              orimliga fastighetsskatteförslaget.
            </seg>
            <seg n="923bafd4">
              Det är inte modernt att sänka nivån i a-kassan när vi behöver
              mer trygghet för att ställa om, eftersom framtiden kommer att
              ställa väldigt stora krav på omställning från enskilda individer.
            </seg>
            <seg n="d4b72973">
              Herr talman! Den politik och den budget som nu ligger på riksdagens
              bord kan sammanfattas i tre ord. Den är oansvarig, den är orättvis
              och den är omodern. En sådan politik kommer vi socialdemokrater
              att bekämpa, herr talman.
            </seg>
          </u>
          <note n="b0e1a1be">
            I detta anförande instämde Kerstin Andersson, Phia Andersson,
            Agneta Gille, Sonia Karlsson, Sylvia Lindgren, Börje Vestlund
            och Christina Zedell (alla s).
          </note>
          <note type="speaker" n="fc8eae78">
            Anf. 3 ROGER TIEFENSEE (c):
          </note>
          <u who="Q6210672" xml:id="i-d790052dfd4da1eb-0" n="0c29780e">
            <seg n="5f2f8a1a">
              Herr talman! När jag ser tillbaka på den tid som gått sedan regeringen
              tillträdde, och när jag ser resultaten i vårbudgeten, ser jag
              ett perspektivskifte som gläder mig som centerpartist.
            </seg>
            <seg n="98782227">
              Trots en fantastisk utveckling där svensk ekonomi blomstrar,
              arbetslösheten sjunker och statskassan visar rejäla överskott
              finns det samtidigt en stor ödmjukhet inför att vi fortfarande
              har stora utmaningar framför oss.
            </seg>
            <seg n="57a30de3">
              Vi står inte här som något slags Tarzan likt Pär Nuder och slår
              oss för barbröstet. Vi tänker: Okej, det vi har gjort är bra.
              Ekonomin går på högvarv, och jobben blir fler, men det räcker
              inte. För vi vill mer.
            </seg>
            <seg n="e72f3370">
              Herr talman! Sverige har fortfarande ett gigantiskt utanförskap.
              Nästan en miljon människor står utanför arbetsmarknaden. Alltför
              många unga har fortfarande inget riktigt jobb att gå till. Över
              50 000 personer med utländsk bakgrund kämpar för att över huvud
              taget komma på sin första anställningsintervju.
            </seg>
            <seg n="29695e8a">
              Miljö- och klimatfrågorna är ytterligare exempel på utmaningar
              som vi angriper på ett nytt sätt. Problemet med utsläpp av växthusgaser
              kan inte lösas enbart inom Sveriges gränser. En framgångsrik miljöpolitik
              kräver både mer av internationellt samarbete och nationella åtgärder.
            </seg>
            <seg n="35549df3">
              Vi vågar se och ta oss an problemen. Vi vågar ta oss an utmaningarna,
              en efter en. Redan i denna andra budget presenteras flera nya
              förslag. Det är viktiga åtgärder som ska läggas till det vi redan
              gjort. För vi vill mer.
            </seg>
            <seg n="da56dd21">
              Herr talman! I dag den 16 april 2007 råder det inte någon tvekan
              om att det har vänt på arbetsmarknaden. Antalet anställda närmar
              sig fyra och en halv miljoner personer. Så hög har sysselsättningen
              inte varit på 17 år. Men att slå sig till ro och glädjas åt Sveriges
              goda ekonomiska utveckling vore ett hån mot alla dem som kämpar
              för att få ett jobb. Vi är inte nöjda. Vi vill mer.
            </seg>
            <seg n="a0528eb9">
              Herr talman! Människor som kommer till Sverige från andra länder
              är de som har det allra svårast att få jobb. Den allmänna ljusningen
              på arbetsmarknaden har hittills haft väldigt liten effekt på arbetslösheten
              för våra nya svenskar. För att ändra på det måste vi se varje
              individ som unik, med sina specifika behov.
            </seg>
            <seg n="80bf2a30">
              Många nysvenskar har svårt att få jobb som motsvarar deras kompetens
              och kunskaper. Därför gör vi nu valideringen av utländska kunskaper
              och examen både snabbare och bättre.
            </seg>
            <seg n="c6fb1285">
              Vid årsskiftet infördes de så kallade nystartsjobben som sänker
              kostnaden för att anställa någon som varit borta från arbetsmarknaden
              en längre tid. Vart tredje nystartsjobb har gått till en person
              som är född utomlands. Det är bra, men vi vill mer.
            </seg>
            <seg n="b8201ae9">
              Därför går vi nu vidare med instegsjobb för att snabbare få in
              nyanlända flyktingar på arbetsmarknaden.
            </seg>
            <seg n="594bc8b9">
              För att bryta utanförskapet i områden som är särskilt drabbade
              startar vi försök med nystartscentrum. Här ska myndigheter som
              Ams och Almi finnas representerade under ett och samma tak. Det
              minskar byråkratin och sätter individen i centrum, i stället för
              i väntrum.
            </seg>
            <seg n="7f2d0859">
              Herr talman! Ungdomsarbetslösheten är vår tids största misslyckande.
              Jag som centerpartist är stolt över att mitt parti satte den frågan
              på dagordningen för lite drygt ett år sedan. Under Socialdemokraternas
              sista fyra år vid makten växte arbetslösheten bland unga från
              54 000 till 94 000 personer. Det är helt oacceptabelt.
            </seg>
            <seg n="aa790c77">
              Nu kan vi äntligen se att utvecklingen börjar gå åt rätt håll.
              På ett år har antalet arbetslösa ungdomar minskat med 17 000 personer.
              Men vi har fortfarande långt kvar. Vi vill mer.
            </seg>
            <seg n="97c786b4">
              Vår politik utgår från att ungdomar är olika och har olika behov.
              Det går helt enkelt inte att presentera en enda lösning som passar
              alla unga.
            </seg>
            <seg n="b8c52f9f">
              Därför inför vi en jobbgaranti för alla under 25 år som gäller
              redan efter tre månaders arbetslöshet. Hela idén är att lotsa
              ungdomar tillbaka till ett riktigt jobb snabbt. Får man vara i
              arbetslöshet i mer än tre månader är risken att man blir kvar
              i utanförskapet alltför stor.
            </seg>
            <seg n="614b0769">
              Den som är under 24 år och har varit arbetslös i mer än sex månader
              kan få nystartsjobb. Ovanpå det lägger vi nu en halvering av arbetsgivaravgiften
              för alla unga mellan 18 och 24 år. Sänkningen kommer också unga
              egenföretagare till del.
            </seg>
            <seg n="d3b47e40">
              Lägger man sedan till en rejäl satsning på lärlingsutbildning
              med kvalitet, får vi en politik för att ge fler unga riktiga jobb.
            </seg>
            <seg n="ca4a8536">
              Herr talman! För att bryta utanförskapet, men också för att möta
              globaliseringens utmaningar, måste det bli enklare att starta
              och driva företag i det här landet.
            </seg>
            <seg n="c9db4e99">
              Centerpartiet och regeringen tog flera steg för ett bättre företagsklimat
              redan i höstens budget. Förslagen är många, men det regelförenklingsarbete
              som regeringen har inlett är det som kommer att märkas tydligast
              i företagares vardag.
            </seg>
            <seg n="c288f5a2">
              Målet är att minska företagares kostnad för byråkrati med 25
              procent fram till 2010. Område för område, regel för regel gås
              nu igenom. Det ska helt enkelt bli enklare och roligare att vara
              företagare.
            </seg>
            <seg n="dc29ddcf">
              Herr talman! I vårpropositionen fortsätter vi att leverera. Vi
              har ett omfattande företagspaket på 8,8 miljarder. Vi gör det
              billigare att anställa genom att sänka arbetsgivaravgifterna för
              delar av tjänstesektorn redan från den 1 januari 2008. Vi förenklar
              för landets småföretagare genom att förlänga momsinbetalningsperioden
              från en till tre månader. Vi infriar vallöftet om att slopa förmögenhetsskatten
              och ser därmed till att det kapital som behövs i Sverige och i
              svenska företag stannar här.
            </seg>
            <seg n="7ead53a1">
              Steg för steg gör vi det enklare, roligare och lönsammare att
              starta och driva företag. Vi gör det därför att varje nytt företag
              innebär nya jobb. Varje nytt jobb innebär mer pengar till välfärden.
              Varje nytt jobb ökar också jämlikheten i det här landet.
            </seg>
            <seg n="8d74f212">
              Herr talman! Vi behöver också ett perspektivskifte i miljöpolitiken.
              Alltför länge har svensk miljöpolitik dominerats av Socialdemokraternas
              kohandel med Miljöpartiet. Det har handlat mycket om piskor och
              lite om morötter.
            </seg>
            <seg n="e892dbcd">
              Framgångsrik miljöpolitik bygger på fungerande marknadslösningar
              i samarbete, och inte i konflikt, med näringslivet. Ett sådant
              samarbete med näringslivet finns på miljöteknikområdet. Redan
              i år satsas 80 miljoner på miljöteknik. Under resten av mandatperioden
              satsas ytterligare 150 miljoner per år. Det handlar om mer än
              ½ miljard till gröna jobb och miljöteknik. På det här sättet gifter
              vi ihop miljöutmaningar och miljöutveckling på arbetsmarknaden
              nya gröna jobb.
            </seg>
            <seg n="ab6ccb68">
              Framgångsrikt miljöarbete kräver också ett internationellt samarbete.
              Ett aktivt arbete i EU kan leda till goda resultat. Se bara på
              regeringens lyckade förhandlingar när det gäller lägre fiskekvoter
              och ambitiösa klimatmål inom EU! Det är bara två exempel.
            </seg>
            <seg n="1fab7925">
              Samtidigt måste internationella lösningar gå hand i hand med
              en nationell politik som är målmedveten. Därför inför vi en miljöbilspremie
              på 10 000 kronor redan från den 1 april. Därför satsar vi ½ miljard
              på bättre havsmiljö. Därför kommer Centerpartiet och alliansregeringen
              att driva på för att Östersjöländerna inför ett gemensamt förbud
              mot fosfat i tvättmedel.
            </seg>
            <seg n="58c44c20">
              Herr talman! Jag är stolt över att tillhöra ett regeringssamarbete
              som vågar ta itu med problemen och som hela tiden vill mer. De
              förslag vi presenterar i dag kommer att göra skillnad. De kommer
              att märkas i människors vardag, i människors plånböcker och i
              vars och ens vardagsmiljö.
            </seg>
          </u>
          <note type="speaker" n="3674324a">
            Anf. 4 CHRISTER NYLANDER (fp):
          </note>
          <u who="Q5109199" xml:id="i-d56f016584504727-0" n="816cf556">
            <seg n="cfeb741d">
              Herr talman! Jag lyssnade med stort intresse på Pär Nuders analys
              av opinionsläget. Slutsatsen där var väl att alliansen backar
              på grund av att folk tycker att politiken är orättvis.
            </seg>
            <seg n="462beb0b">
              Jag satt och väntade på analysen av varför Socialdemokraterna
              förlorade valet och varför man gjorde det sämsta valet i historisk
              tid. Jag tror att folk såg utanförskapet och var bekymrade. De
              tyckte att det var orättvist. Jag tror att folk såg att många
              människor fastnade i massarbetslöshet och tyckte att det var orättvist.
              Jag tror att det var därför man röstade fram en ny regering för
              det här landet.
            </seg>
            <seg n="ed15db9b">
              Herr talman! 21-årige Christoffer gick arbetslös i ett helt år.
              Vi som varit arbetslösa kan tänka oss hur det är för en 20-årig
              kille att vara i det läget. Kanske är det skönt i början att ta
              det lite lugnt och göra vad man vill. Men snart växer oron för
              framtiden. Snart blir man stressad.
            </seg>
            <seg n="5d3e9125">
              För Christoffer löste det sig. Han är en av de 1 000 ungdomar
              som nu har fått nystartsjobb. Han är en av dem som man har kunnat
              läsa om i tidningarna en bland 10 000-tals människor som får en
              ny chans att ta sig in på arbetsmarknaden. Bakom statistiken finns
              just människor som Christoffer och många andra. De flesta av oss
              känner någon.
            </seg>
            <seg n="1bdba6eb">
              Vi har en stark konjunktur och en politik som är inriktad på
              jobb. Det ger just denna effekt. Fler människor försörjer sig
              själva. Fler har arbetskamrater. Fler har större marginaler i
              hushållsbudgeten. Detta är viktigt.
            </seg>
            <seg n="41ddf488">
              Det blir också mer pengar till att köpa nya och fina geografiböcker
              i skolan. Det blir mer pengar till äldreomsorgen till att köpa
              en färsk dillkvist till maten.
            </seg>
            <seg n="aa3bde9c">
              Det är mycket som går bra i Sverige just nu. Vi har fler jobb
              och starka statsfinanser. Hushållens ekonomi förbättras. Men slutsatsen
              är inte att allt är bra.
            </seg>
            <seg n="758f8b59">
              Vi ska vara glada att det på många sätt går bra för Sverige.
              Men det är inte läge att slå sig till ro och vara nöjd eller stolt.
              Det som krävs är att vi har ett fortsatt tydligt sikte på fler
              jobb.
            </seg>
            <seg n="c8716a82">
              Det är som om Sverige har fastnat i en jobbparadox. Vi har begynnande
              brist på arbetskraft i flera sektorer och samtidigt så många utan
              sysselsättning. Arbetsmarknaden ser ut att fungera sämre än vad
              vi hade trott. Arbetslösheten bland ungdomar är hög i internationell
              jämförelse. Sysselsättningen bland nyanlända är låg. Kvinnor står
              oftare än män utanför arbetsmarknaden.
            </seg>
            <seg n="6e4be05b">
              För att ta oss ur jobbparadoxen behövs aktiviteter och grundläggande
              reformer på många områden. Det handlar om integrationen, utbildningen,
              jämställdhetspolitiken och företagsklimatet.
            </seg>
            <seg n="57dc3a5f">
              Vi måste hålla fast vid en ansvarsfull ekonomisk politik med
              sunda statsfinanser. Det är överordnat. Vi måste också samtidigt
              arbeta inom de ramar som klimathotet sätter upp på oss alla.
            </seg>
            <seg n="5a647a4a">
              Herr talman! I nästan alla större städer i Sverige finns det
              bostadsområden med många arbetslösa, dåliga skolresultat, lågt
              valdeltagande och ibland också, tyvärr, hög kriminalitet. Så ser
              en stor del av Sverige ut.
            </seg>
            <seg n="af87d3d2">
              Alldeles för många invandrare har fastnat i passivitet i början
              av sin vistelse i Sverige. Vi vet att det är svårt att ta sig
              ur detta. Man fastnar. Två år efter mottagandet är bara 12 procent
              av de nyanlända kvinnorna sysselsatta. Många barn växer upp i
              miljöer där jobb är undantag. Det är inget bra sätt att börja
              sitt liv på. Utmaningarna på detta område är stora mycket stora.
            </seg>
            <seg n="3e91bbee">
              Regeringen satsar nu 1 miljard på att lägga om integrationspolitiken.
              Det är en viktig satsning. För att få ut nyanlända i arbetslivet
              så fort som möjligt införs instegsjobb, där vi matchar utbildning
              i svenska med jobb och tydligt handledande. Dessutom görs satsningar
              på invandrares företag, på ett kvalitetslyft för sfi svenska för
              invandrare och för att förbättra mottagandet. Vi ska bli bättre
              på att ta till vara de kunskaper som de nyanlända har genom kompletterande
              högskoleutbildning och bättre validering.
            </seg>
            <seg n="94e4f72f">
              Men man ska vara ärlig och säga att detta förmodligen inte kommer
              att räcka. Mer kommer att behövas. Och det handlar inte bara om
              pengar. Det handlar om att lägga om strategin för integrationspolitiken
              att ha tydligt jobbfokus men att också våga ställa krav på enskilt
              ansvarstagande.
            </seg>
            <seg n="62b9e6f2">
              Lika viktigt är att se möjligheterna. Om vi lyckas lägga om integrationspolitiken
              och få den att fungera är det guld värt både för Sverige som land
              och för de nya svenskarna.
            </seg>
            <seg n="84987a19">
              Ungdomsarbetslösheten är fortfarande ett stort bekymmer. Läget
              har visserligen förbättrats på senare tid, men inte tillräckligt.
              Vi har en arbetsmarknad med sammanpressad lönestruktur och en
              arbetsrätt som gör att det är svårt för ungdomar att ta sig in.
            </seg>
            <seg n="ad86a257">
              Den gamla regeringens skolpolitik förvärrade läget ytterligare.
              I vårpropositionen finns ett offensivt ungdomspaket. En jobbgaranti
              införs. Arbetsgivaravgiften sänks. Vi inför lärlingsutbildningar.
            </seg>
            <seg n="f5d2896c">
              Jag har under mina år i politiken varit ute på många gymnasieskolor
              och ständigt från lärare och elever mött en önskan om att få någonting
              annat för de elever som inte siktar på att bli akademiker. Jag
              har mött företagare som säger samma sak, och jag möter fackligt
              aktiva som också de längtar efter lärlingsutbildningar.
            </seg>
            <seg n="b054a87e">
              Därför är det härligt för mig som gammal folkpartistisk skolpolitiker
              att nu konstatera att vi också i Sverige får ordentliga lärlingsutbildningar.
              Detta är, som jag ser det, en av de kanske enskilt viktigaste
              reformerna i vårpropositionen.
            </seg>
            <seg n="463c8e9f">
              Under perioden satsas ½ miljard kronor på försöksverksamhet.
              2010, när den nya gymnasieskolan inrättas, blir lärlingsutbildningar
              en del i detta.
            </seg>
            <seg n="bcd6e8d6">
              Vi vet att lärlingsutbildningar passar bra på många av de områden
              där vi nu har arbetskraftsbrist. Därför är denna reform och försöksverksamhet
              bra inte bara för ungdomar som är på väg in på arbetsmarknaden
              utan också för företag som har svårt att hitta kompetent arbetskraft.
            </seg>
            <seg n="4fe9ae10">
              Herr talman! Vi brukar säga att Sverige är ett av världens mest
              jämställda länder, men om man skrapar lite på ytan ser man att
              det är väldigt mycket kvar att göra. Vi har den mest könssegregerade
              arbetsmarknaden i västvärlden, kvinnor har lägre lön än män, kvinnor
              gör det mesta av hemarbetet och vi har en förhållandevis låg andel
              kvinnor som är chefer.
            </seg>
            <seg n="a3b4ca37">
              Tidigare har regeringen satsat en hel del på detta, kvinnors
              företagande uppmuntras, avdrag för hushållsnära tjänster införs
              den 1 juli, konkurrensen i offentlig sektor ökar och jobbavdraget
              har också en tydlig jämställdhetseffekt eftersom det lönar sig
              bättre att dela på föräldraledigheten.
            </seg>
            <seg n="1c81334c">
              I vårpropositionen sätts ytterligare ett tydligt mål för jämställdhetspolitiken.
              Fram till år 2010 ska de oförklarade löneskillnaderna i staten
              åtgärdas. Fler kvinnor ska ha ledande befattningar. På detta sätt
              ska staten bli ett föredöme som arbetsgivare.
            </seg>
            <seg n="a5faaeb5">
              Vi kommer också att behöva göra mer för företagssektorn. Vi vet
              att fler företagare är helt avgörande för att vi ska lyckas med
              jobbpolitiken. Det finns höga förväntningar på alliansregeringen
              på detta område, och vi ska leva upp till dem. Det har också ett
              värde i sig att vi får fler företagare och att vi får en miljö
              i Sverige där människor känner att det blir lite lättare att pröva
              nya idéer.
            </seg>
            <seg n="2ac2f0f1">
              I den proposition som i dag läggs på riksdagens bord tas en hel
              del nya initiativ som underlättar för företagande. Förmögenhetsskatten
              avvecklas, och momsinbetalningarna ändras. Vi satsar på exportfrämjande,
              forskning i små företag, miljöteknikföretagande och mycket mer.
              Viktiga steg tas i rätt riktning, men vi kommer också där att
              behöva göra mer.
            </seg>
            <seg n="d945bfc0">
              Alliansen avser att fortsätta med en skattepolitik som är bra
              för företagande och jobb. Lägre skatt på arbete ger ett större
              arbetsutbud. Det är viktigt i det läge som svensk ekonomi just
              nu befinner sig i. Men skattepolitiken måste också ha ett längre
              perspektiv. Vi måste ständigt fråga oss om den beskattning vi
              har också leder till att vi får långsiktiga förutsättningar för
              bra och välbetalda jobb i framtiden. Vi ska konkurrera med stigande
              kvalifikationer och genom att bli bättre och bättre, inte genom
              att konkurrera med kinesiska löner. Därför måste vi göra det som
              är unikt. Att utveckla sig på arbetet, att studera och ta ansvar
              måste löna sig.
            </seg>
            <seg n="0e2e2d23">
              I vårpropositionen pekas värnskatten ut som en skatt som på sikt
              bör tas bort. Det är riktigt och angeläget. Folkpartiet och jag
              menar att regeringen snart bör komma till skott på denna punkt.
            </seg>
            <seg n="a36bf4ff">
              Den vårproposition som nu läggs på riksdagens bord är ansvarstagande.
              Vi tar ansvar för statens finanser. Vi ser att mycket utvecklas
              positivt, men vi är inte nöjda. Vi har fortfarande mycket stora
              grupper av människor utanför arbetsmarknaden och samtidigt brist
              på arbetskraft i allt fler sektorer. Det blir mer och mer tydligt
              att den konkreta politiken, mikroekonomin, är avgörande. Sänkta
              ersättningsnivåer eller höjd styrränta kan hantera symtom men
              inte grundorsaker. Därför är det så angeläget med åtgärder såsom
              förbättrad yrkesutbildning, sänkta marginalskatter och sänkta
              trösklar för att anställa.
            </seg>
            <seg n="d8bff3b1">
              Herr talman! Folkpartiet och alliansen har fortsatt fokus på
              jobben.
            </seg>
          </u>
          <note n="96071179">
            I detta anförande instämde Gunnar Andrén (fp).
          </note>
          <note type="speaker" n="846e40b1">
            Anf. 5 STEFAN ATTEFALL (kd):
          </note>
          <u who="Q966884" xml:id="i-1ffc1353fb1ef7e0-0" n="7d356bf7">
            <seg n="fb12dcb2">
              Herr talman! Utanförskap är ett ord som ofta används i den här
              debatten. Vad betyder det egentligen? Jo, det handlar om människor
              som inte får chansen att försörja sig själva, uppleva gemenskapen
              kring fikabordet på jobbet eller känna sig efterfrågade av arbetskamrater
              och arbetsgivare. Detta utanförskap måste brytas, sade vi kristdemokrater
              tillsammans med våra kolleger i Allians för Sverige. Det är denna
              regerings viktigaste uppgift.
            </seg>
            <seg n="bf95be22">
              Vi kan beräkna det här utanförskapet på lite olika sätt. Ett
              sätt är det som statliga Konjunkturinstitutet använder. Man räknar
              alla som lever på sociala ersättningar i form av a-kassa, sjukpenning,
              förtidspension, socialbidrag och så vidare. Räknar man om alla
              dessa till helårstal har vi haft en bra bit över en miljon människor
              i utanförskap ända sedan den ekonomiska krisen i början av 1990-talet.
              När Socialdemokraterna lyckades sänka den öppna arbetslösheten
              något ökade i stället antalet människor i arbetsmarknadspolitiska
              åtgärder eller antalet förtidspensionärer, men utanförskapet minskade
              inte.
            </seg>
            <seg n="c6c62753">
              Men nu, detta år, 2007, inträffar någonting viktigt. Utanförskapet
              minskar, mätt på det här sättet, till under en miljon människor.
              Prognoserna visar att den utvecklingen fortsätter. Vi kommer att
              få allt färre i utanförskap. Detta är jag som kristdemokrat mycket
              stolt över. Vi tar viktiga steg för att bryta den onda cirkel
              som många människor tvingats leva i.
            </seg>
            <seg n="362c5046">
              Visst har vi en god konjunktur, och därför blir det också fler
              jobb. Men om vi ska knäcka utanförskapet måste vi få ekonomin
              att fungera bättre och få fler människor i arbete. Konjunkturinstitutet
              räknar med att de åtgärder som den här regeringen hittills har
              genomfört kommer att leda till att 70 000 fler personer får ett
              arbete. Ja, så många fler får arbete jämfört med om vi bara hade
              förlitat oss på konjunkturen. Totalt beräknas åtminstone 185 000
              nya jobb skapas de kommande åren, och fler åtgärder kommer från
              regeringen.
            </seg>
            <seg n="b28c1fce">
              Vi genomför nu lärlingsutbildningar, sänker arbetsgivaravgifterna
              i tjänstesektorn och ökar tillgången på riskkapital. En liten
              men viktig sak i det stora hela är att när ungdomar feriearbetar
              och tjänar pengar ska inte föräldrarnas socialbidrag minska. Det
              minskar också utanförskapet. Detta är en politik som ökar rättvisan
              i samhället. Fler kan försörja sig själva, bli mindre beroende
              av bidrag och få ökade inkomster.
            </seg>
            <seg n="243e8217">
              Men mot detta har Pär Nuder inget recept. Allt har varit bra,
              som vanligt. Medan den nya partiledaren Mona Sahlin skickar ständiga
              signaler om att distansera sig från tiden med Göran Persson vid
              makten och försöker anslå en omprövningens ton, är allt bra enligt
              Pär Nuder. Allt har varit bra under Göran Perssons tio år vid
              makten.
            </seg>
            <seg n="9b8364fd">
              Om det nu har förts en rättvis, ansvarig och modern politik,
              för att använda Pär Nuders ord, under de gångna tolv åren kan
              man undra varför man inte har lyckats knäcka det här utanförskapet.
              I stället avskaffade man den förhatliga förmögenhetsskatten för
              aktiemiljardärerna men lät den vara kvar för villaägare och många
              med lägre inkomster. Utanförskapet bestod, fler blev beroende
              av bidrag, antalet platser i äldreboenden minskade i snabb takt
              och människor kände oro och undrade om de skulle ha råd att bo
              kvar i sin bostad med en skenande fastighetsskatt. Det var resultatet
              av den politik som Pär Nuder stod för och som han kallade rättvis,
              modern och ansvarig.
            </seg>
            <seg n="ff78c4b5">
              Vi har hört att Pär Nuder och Socialdemokraterna gör ett stort
              nummer av rättvisa. De hävdar att regeringen för en orättvis politik.
              Själv förde man en politik som inte förmådde att ta itu med utanförskapet.
              Principen på vänsterkanten verkar vara att om alla har det lika
              dåligt är det rättvist.
            </seg>
            <seg n="619458f4">
              Herr talman! Låt oss ta en diskussion om just rättvisan med fastighetsskatten
              som åskådningsexempel. Pär Nuder har vid flera tillfällen i medier
              och i denna kammare beskrivit slopandet av fastighetsskatten som
              orättvist. Men vad menar egentligen Pär Nuder med orättvisa? Har
              han någon definition? Eller är det bara ett värdeladdat ord som
              han tillgriper för att han själv ogillar ett förslag? Om slopandet
              av fastighetsskatten är orättvist måste rimligtvis den nuvarande
              fastighetsskatten vara rättvis. Hur länge har den varit rättvis?
              Var den rättvis även före alla korrigeringar som Pär Nuder och
              andra tidigare finansministrar gjort, till exempel dämpningsregel,
              begränsningsregler och olika typer av frysningar för att hantera
              opinionen som känt oro och frustration över nuvarande system.
            </seg>
            <seg n="6ec9435a">
              Hur är då denna rättvisa fastighetsskatt konstruerad? Ja, för
              det första är det en skatt som följer marknadsvärdet. Det betyder
              att grannarnas husaffärer avgör taxeringsvärdet och därmed också
              skattens storlek. Är detta rättvisa? I definitionen av rättvisa
              brukar likhet inför lagen vara en del, men här har hus beskattas
              helt olika även om de är helt likvärdiga. Varför beskattar vi
              inte Volvo V 70 olika beroende på om den är parkerad utanför en
              villa i Danderyd eller utanför en hyreslägenhet i Lycksele? Är
              därmed fordonsskatten orättvis, Pär Nuder?
            </seg>
            <seg n="4d15dffd">
              Storleken på inkomsten har inte heller spelat någon större roll.
              På västkusten har rika norska sommarstugeägare med noll i inkomst
              i Sverige fått den lägsta skatten, medan vanliga svenskar med
              låga inkomster, som bara har råkat bo på fel ställe, har tvingats
              sälja sina hus och sommarstugor på grund av den skenande fastighetsskatten.
              Är detta rättvisa à la Pär Nuder?
            </seg>
            <seg n="80c0e454">
              För den egna retorikens skull är det bra att kunna ställa Helsingforss
              norra förorter mot landsbygden. Men att normala inkomsttagare
              drivits iväg från villaområden i stora delar av Helsingfors på
              grund av fastighetsskatten glömmer Pär Nuder i sin iver att vara
              moraliskt indignerad. Nuvarande fastighetsskatt har ökat de ekonomiska
              klyftorna mellan olika bostadsområden, inte minst i Helsingforssområdet.
              Det är inte rättvisa!
            </seg>
            <seg n="1da78069">
              Det är som om vänstersidan vill ha klasskillnader, segregation
              och rikemansområden, för annars försvinner hela grunden för den
              politiska agitationen.
            </seg>
            <seg n="234b8814">
              Fastighetsskatten är en skatt på löpande inkomster inkomster
              som inte finns. Det brukar på ekonomspråk kallas för fiktiva intäkter.
              De motiveras av att varje husägare skulle kunna hyra ut sitt hus
              till marknadsmässiga priser. Även om folk dock köper hus för att
              bo i dem, vilket de flesta faktiskt gör, slipper de inte undan.
              I stället får de betala skatt på förmånen av att få bo i huset
              de redan köpt med beskattade pengar. Att betala skatt på fiktiva
              intäkter är alltså rättvisa enligt Pär Nuder!
            </seg>
            <seg n="78d94704">
              Det är självklart att om man avskaffar en skatt som stigit kraftigt
              under senare år blir det större skattesänkningar för dem som drabbats
              hårdast av höjningarna än för dem som drabbats mindre hårt av
              dagens system.
            </seg>
            <seg n="4fec63c4">
              Rättvisa, likhet inför lagen och respekterande av äganderätten
              är alltså motiven till att vi kristdemokrater så envetet krävt
              ett slopande av den nuvarande statliga fastighetsskatten.
            </seg>
            <seg n="92c33fd5">
              Pär Nuder försöker också skapa motsättningar mellan landsbygd
              och storstad. Han sade i Svenska Dagbladet i början av april att
              den löpande fastighetsskatt som nu slopas för storstädernas villabefolkning
              ska betalas genom landsbygdens försäljningar med höjd reavinstskatt.
              Sanningen är dock att en principlös och orättfärdig årlig beskattning
              på intäkter som inte finns slopas, och reavinstbeskattningen,
              det vill säga beskattningen på den vinst som ägaren gör vid en
              försäljning, höjs till samma nivå som övriga kapitalvinster. Vinst
              på hus får nu samma skatt som vinst på aktier.
            </seg>
            <seg n="d48be8d0">
              Denna princip är klockren. Du beskattas när du får pengarna i
              handen! Det kallas för likviditetsprincipen och är en rättvis,
              proportionell beskattningsprincip. Ju större vinst, desto mer
              pengar går till skatt skatt efter bärkraft. En liten vinst på
              landsbygden beskattas med en liten summa, och en stor vinst i
              Danderyd beskattas med en stor summa.
            </seg>
            <seg n="62cfd7ec">
              Herr talman! Det kallar jag rättvisa!
            </seg>
          </u>
          <note n="bf105023">
            I detta anförande instämde Gunilla Tjernberg (kd).
          </note>
          <note type="speaker" n="1f3026e4">
            Anf. 6 ULLA ANDERSSON (v):
          </note>
          <u who="Q4935938" xml:id="i-a864042c449457e7-0" n="e1db1e7d">
            <seg n="e8a8f204">
              Herr talman! I dag kan vi se en nöjd finansminister som paketleverantör.
              Han kommer med ett paket åt dem han och hans parti Moderaterna
              alltid företrätt och alltid kommer att företräda oavsett vokabulär,
              nämligen rikemansklubben. Klassintresset förnekar sig som bekant
              aldrig! Det skulle också kunna uttryckas som den gamle Nobelpristagaren
              Bertrand Russell en gång sade att de lyckligt lottade inte får
              hindras från att utöva sin tyranni över de mindre lyckligt lottade.
            </seg>
            <seg n="e39b8b3b">
              Vi får ett samhälle där klyftorna vidgas, där sammanhållningen
              minskar och solidariteten urholkas, för det är ju det regeringens
              vårproposition går ut på även om den kläds i andra, vackra ord
              i inledningen. Bakom de första sidorna ser man dock en tydlig,
              föraktfull klasspolitik.
            </seg>
            <seg n="88f8ec5f">
              Ekonomisk politik handlar om samhällets resurser. Det handlar
              om hur resurserna ska fördelas och investeras nu och i framtiden.
              Jag skulle vilja delge regeringen några av mina vardagsbilder
              så att man kanske kan se hur människor faktiskt har det.
            </seg>
            <seg n="c0ddfa7c">
              Först en konferens med temat vad man kan göra lokalt för att
              motverka ekonomisk utsatthet. Sedan ett besök i Nacka på en facklig
              blockad av ett vårdföretag som vägrat teckna kollektivavtal. Ägaren
              tar ut en lön på 50 000 i månaden men vägrar att teckna avtal
              med avtalsenliga löner.
            </seg>
            <seg n="0259aacf">
              Därefter ett samtal med ordföranden i föreningen Fattiga Riddare
              om hur villkoren för så kallade evighetsgäldenärer kan förbättras.
              Samma vecka får jag i Arbetarbladet där hemma läsa att den moderata
              oppositionspolitikern din vän, Borg! faktiskt har fått sänkt fastighetsskatt
              med ca 50 000. Jag tänker att hon nog nu kan renovera tennisbanan
              som hör till huset. Veckan därefter får hon ännu mer pengar genom
              avskaffandet av förmögenhetsskatten. Då tänker jag på mamman som
              hörde av sig. Hon, den ensamstående kommunalaren, som hade fått
              sin a-kassa sänkt till 4 000 i månaden, och hennes förtvivlan.
            </seg>
            <seg n="ffe41651">
              Moderat fördelningspolitik innebär faktiskt fåtalets frihet på
              bekostnad av det stora flertalets.
            </seg>
            <seg n="266533dd">
              Svensk ekonomi går på högvarv, och de senaste ett och ett halvt
              åren har hushållens förmögenheter stärkts med 650 miljarder. Statistik
              kan dock förvilla, det vet vi alla. För de fattigaste 10 procenten
              har faktiskt förmögenhetsställningen försämrats medan de rika
              har blivit rikare. 10 procent äger 60 procent av nettoförmögenheten,
              och kom ihåg när högern pratar om förmögenhetsskatten som ett
              jätteproblem att det framför allt är 23 000 hushåll som gör storklipp.
              Kom då också ihåg vilket kön de som gynnas har jag tror nog att
              det är män i slips och kavaj!
            </seg>
            <seg n="e47ce376">
              200 miljarder fördelas vid aktieutdelningar. Det motsvarar ett
              lönelyft på 16 procent för de privatanställda. Konstigt nog är
              det lika mycket som direktörernas genomsnittliga lönelyft per
              år direktörer som nu har en inkomst på 25 000 kronor per dag.
              Det beskrivs inte som ett problem i vårpropositionen. Däremot
              gör det det när arbetstagarna kräver sin del av den ökade tillväxten
              och de ökade vinsterna i näringslivet. Det får mig att tänka på
              Nya moderaternas vallöften om att väljarna ska känna igen att
              de Moderaterna alltså styr, och att de alltid ifrågasätter och
              utmanar samhällsproblemen.
            </seg>
            <seg n="eeb88fc3">
              Vilka skulle då dessa samhällsproblem kunna vara? Kan det vara
              bristen på jämställdhet och att kvinnor fortfarande bara når upp
              till 84 procent av mäns inkomster? Kan det vara att kvinnor och
              ungdomar har osäkra visstidsanställningar, att människor känner
              sig jagade av Försäkringskassan och arbetsförmedlingen, eller
              att vår miljö föröds och att det behövs krafttag för att ställa
              om till en hållbar infrastruktur och produktion? Eller är det
              stora samhällsproblemet i stället att de kraftigt växande förmögenheterna
              rent av är för små, eller att löneklyftorna behöver vidgas ytterligare?
            </seg>
            <seg n="58a2de0d">
              De som tycker så är inte många, men de bestämmer desto mer i
              dagens Sverige. Det är deras problem som bemöts i vårpropositionen.
              Dagens klappar stod på deras önskelista!
            </seg>
            <seg n="e509fa28">
              Vår beskrivning av verkligheten är viktig. Och den måste ta sin
              utgångspunkt i hur människor upplever sin vardag där de bor. Det
              säger Nya moderaterna i sin guide. Ja, det är ju troligt att människor
              i sin vardag i Djursholm eller Vellinge upplever verkligheten
              på precis det sätt som Anders Borg ger uttryck för och skissar
              en politik för. Där kan man hitta dem som har problem med för
              mycket pengar och gnäller över att de betalar för mycket skatt.
              De som gör det brukar dessutom ha råd att själva betala för avgiftsfinansierad
              i stället för skattefinansierad välfärd. Där kan man höra resonemangen
              om att socialförsäkringssystemen och tryggheten på arbetsmarknaden
              sådant som i verkligheten har gett Sverige unikt höga tillväxttal
              och toppositioner i internationell välfärdsstatistik egentligen
              förstör samhället. Där kan man också råka på inställningen att
              den som är arbetslös egentligen är lat, att den som är sjukskriven
              egentligen simulerar, och som spegelbild inställningen att har
              man mycket pengar på banken så förtjänar man ännu mer. Det är
              gulligt, eller hur?
            </seg>
            <seg n="e6e0a0c6">
              Alla har inte de här värderingarna förstås, men det är de strömningarna
              som Anders Borg och hans kumpaner följer med i. Det är de värderingarna
              som kläs i mjukt, ljusblått tyg och presenteras som hårda paket
              till svenska folket.
            </seg>
            <seg n="9bda4a2e">
              Vi har låtit riksdagens utredningstjänst titta på några olika
              hushåll. En förmögen familj med två höginkomsttagare som bor i
              en villa i Djursholm Borgs vänner får i vårt exempel 272 000 mer
              per år tack vare de förändringar som genomförts och aviserats.
              En arbetarfamilj i Ockelbo med hus får 8 000 mer per år. Då är
              det långt till den där tusenlappen!
            </seg>
            <seg n="d715d69e">
              Den arbetslösa som hade 24 000 i månaden innan hon blev arbetslös
              får 3 000 mindre. Sjukpensionären får ingenting i dag jo, hon
              får ett litet paket med sänkt pensionsrätt i framtiden. Och om
              hon har tur och har lite arbetsförmåga kvar och dessutom har den
              extra turen att få ett jobb kan hon få behålla en del av bostadstillägget.
              Men har hon inte den turen lämnas hon åt sitt öde!
            </seg>
            <seg n="dd3aef00">
              Studenten får inte en krona trots tidigare löften och orimligt
              dåliga ekonomiska villkor. Jo förresten, presenten till studenten
              är att det blir betydligt svårare att få en lägenhet tack vare
              regeringens bostadspolitik!
            </seg>
            <seg n="f2907703">
              Men vem får betala för denna högerpolitik, som presenterades
              i höstas och som nu fördjupas i och med vårpropositionen? Alla
              i hela vårt samhälle får betala dessa presenter till dem som redan
              har det mesta. Otryggheten ökar, räddhågsenheten växer och sammanhållningen
              minskar. Skattebasen eroderar och tvingar fram nedskärningar av
              välfärden. Vi får helt enkelt ett land som är sämre rustat för
              att möta framtidens utmaningar.
            </seg>
            <seg n="166ef6da">
              Alla får också betala för underlåtenheten att göra rejäla satsningar
              för en bättre miljö. I stället för att satsa slår regeringen rekord
              i kreativ bokföring i den så kallade miljösatsningen. Vi trodde
              från Vänsterpartiets sida att ni tog hela vår havspolitik, och
              blev i början glada. Men vi såg sedan att ni hade glömt den viktigaste
              delen: hur man stoppar tillförseln till Östersjön av nya näringsämnen.
              Och ni glömde en annan väsentlig del: nya pengar. Era två stora
              miljösatsningar, miljöbilspremien och havsmiljön, finansieras
              genom minskade anslag till biologisk mångfald i skogen. Den hotade
              skogen ställs mot det hotade havet. Regeringen vill inte bedriva
              en ansvarsfull miljöpolitik, så vi får alla vara med och betala
              när klimathotet inte tas på allvar.
            </seg>
            <seg n="3eafbba5">
              Alla utom de riktigt förmögna förlorar på att ni slår sönder
              bostadssubventionerna och därmed sätter stopp för byggandet av
              massor av nya lägenheter. Ni tvingar fram hyreshöjningar för 400
              000 hushåll. Man kan tänka på det bibelcitat som troligtvis har
              lett Kristdemokraterna i utformningen av den nya fastighetsskatten:
              Var och en som har, han skall få, och det i överflöd, men den
              som inte har, från honom skall tas också det han har. Två tredjedelar
              går till den rikaste tredjedelen av befolkningen, precis som när
              det gäller jobbavdraget.
            </seg>
            <seg n="36ce9b07">
              Alla får betala, utom de kommuner i Helsingforss län som också
              vinner på fastighetsskatten och jobbavdraget, när de regionala
              klyftorna ökar genom att det kommunala utjämningssystemet förändras
              och statsbidragen till kommunerna urholkas.
            </seg>
            <seg n="d274eae6">
              Alla utom de som redan äger mycket och kommer att köpa på sig
              mer, alltså den procent som äger 70 procent av alla aktier i Sverige
              i dag, får betala när våra gemensamt ägda bolag säljs ut. Intäkterna
              minskar, oligopol förstärks och naturliga monopol blir privata.
              Det är en enfaldig politik, som förstärker enfalden i ägandet.
            </seg>
            <seg n="0f1833db">
              Alla löntagare får betala för regeringens så kallade jobbpolitik.
              Lönerna anses för höga, för många studerar och för länge och tryggheten
              är för stor. Regeringens lösningar blir då självklara. Utbildningspolitiken
              inriktas på att minska möjligheterna till högskolestudier och
              snabbare skilja ut dem som ska ha lågavlönade jobb med små avancemangsmöjligheter.
              Arbetsmarknadspolitiken inriktas på att skapa en låglönemarknad
              och större inkomstklyftor. Politiken för socialförsäkringar inriktas
              på att vältra över större bördor på arbetstagarna.
            </seg>
            <seg n="02a1594c">
              Det tog ett tag innan ni kom fram till jämställdhetspolitiken.
              Man hade nästan varit nöjd om ni bara hade konserverat skillnaderna
              mellan män och kvinnor; era förslag går ut på att öka dem. Alla
              kvinnor får betala när ni försämrar socialförsäkringen, när satsningar
              i välfärden uteblir, när mäns inkomster ökar mer än kvinnors och
              när hushållsnära tjänster införs. Tidningen Arbetaren visar att
              en städerska behöver jobba i 2 timmar och 24 minuter för att få
              råd att köpa en timmes subventionerad städtjänst. Hon lär alltså
              städa själv där hemma. Man måste tjäna 46 000 i månaden för att
              det ska löna sig att anlita städhjälpen i stället för att gå ned
              i arbetstid själv. Det är en del manliga chefer som gör det, och
              en och annan minister också, eller hur? Men hur var det nu huvudbudskapet
              löd? Jo, det ska löna sig att arbeta! Det får mig att tänka på
              Peps Persson: Det är falsk matematik, som gör den fattige så fattig
              och den rike så förbannat rik. Bevare oss för regeringens manspolitik!
            </seg>
            <seg n="ecc91ff5">
              Det behöver inte vara så här. Vi kan faktiskt satsa på trygga
              socialförsäkringssystem och på en ökning av antalet anställda
              i vård, skola och omsorg. Det är det som befolkningen efterfrågar.
              Vi kan satsa på utbildning och forskning för att i framtiden stå
              starka. Vi kan satsa på hållbara investeringar i järnvägar och
              kollektivtrafik, på byggande och ombyggnationer av hyresrätter
              och på energisnåla och tillgängliga bostäder. Vi kan satsa på
              hållbar produktion och en total energiomställning bara vi vill.
              Det ger oss möjligheter att gå före i den globala konkurrensen.
              Det är där framtiden finns, inte i skoputsarjobben i hushållen
              i Djursholm eller genom fusk och bluff i miljöpolitiken.
            </seg>
            <seg n="5c268eff">
              Kom ihåg att alla människor är ömtåliga. Det är därför vi ska
              ställa upp för varandra. Den som i dag är frisk och har jobb kan
              bli av med jobbet eller drabbas av sjukdom. Högerregeringen däremot
              tycker att envar ska sköta sig själv, att vi ska överge varandra
              för att finansiera skattesänkningar.
            </seg>
            <seg n="6a5a4157">
              Moderaterna har blivit kända för att måla sin politik i ord som
              inte stämmer med det de gör i praktisk handling. Det är det som
              är Nya moderaterna illusionisterna. I Arbetarbladet därhemma har
              man döpt om Anders Borg till Anders Labero. Visst är det talande.
            </seg>
            <seg n="d4eb87aa">
              I Nya moderaternas guide finns en ordlista, så att deras företrädare
              vet vad de ska säga, som Borg här i dag. Man ska säga förbättra
              inte förändra, mångfald inte privatiseringar, det ska löna sig
              att arbeta inte sänka ersättningsnivån och smarta straff inte
              hårda straff.
            </seg>
            <seg n="6673b09f">
              Det här är en bra idé. Jag tänkte hjälpa er med några nya ord.
              I stället för ökade klyftor rätt person på rätt plats. I stället
              för utsortering jobbgaranti för ungdomar eller ny gymnasieskola
              för framtiden. I stället för bostadsbrist för ungdomar stärkta
              familjeband. I stället för utslagning på arbetsmarknaden spännande
              att pröva något nytt. Och i stället för hyckleri en guide till
              Nya moderaterna.
            </seg>
          </u>
          <note n="32d08616">
            I detta anförande instämde Wiwi-Anne Johansson, Jacob Johnson
            Kalle Larsson, Elina Linna, Lena Olsson och Alice Åström (alla
            v).
          </note>
          <note type="speaker" n="8556a1b4">
            Anf. 7 MIKAELA VALTERSSON (mp):
          </note>
          <u who="Q4354795" xml:id="i-bcb6b2c9b1a70b2e-0" n="1043dde6">
            <seg n="c7fbd520">
              Herr talman! Statens finanser fortsätter att visa stora överskott.
              Sysselsättningen fortsätter att stiga kraftigt. En viktig orsak
              till detta är den politik som regeringen fört under de senaste
              två mandatperioderna tillsammans med Miljöpartiet.
            </seg>
            <seg n="702a02d6">
              Men jag ser med oro på den expansiva politik som dagens regering
              för. Ofinansierade skattesänkningar kan i dagsläget vara mycket
              skadliga för ekonomin. Risken är stor att den goda ekonomiska
              utvecklingen bryts med höjda räntor och minskad sysselsättningsökning
              som följd. I vårbudgeten redovisar regeringen ökade utgifter,
              minskade skatteintäkter och ett försämrat saldo på 13 miljarder.
              Att förmögenhetsskatten slopas utan att det fullt ut finansieras
              av de grupper som får sänkt skatt är ett fördelningspolitiskt
              misslyckande, som riskerar att späda på inflationen och höja räntorna.
              Det är nu stor risk att penningpolitiken måste städa upp efter
              en alltför expansiv finanspolitik för att undvika en överhettad
              ekonomi.
            </seg>
            <seg n="364a53f3">
              Politiskt kan man säga att det är en ordentlig rivstart som alliansen
              har haft. Nya mer eller mindre genomtänkta förslag lanseras varje
              dag via medierna. Men hur hänger verkligheten ihop med det som
              utlovades före valet?
            </seg>
            <seg n="8467de84">
              Man sade att jobb skulle skapas. Den förväntade ökningen av sysselsättningen
              av regeringens politik verkar vara ganska blygsam. Enligt Ekonomistyrningsverket
              bidrar alliansens politik endast till 55 000 nya jobb under hela
              mandatperioden.
            </seg>
            <seg n="3704246e">
              Företag skulle skapas och företagande uppmuntras. Det blev i
              stället en skattehöjning för de allra flesta småföretag genom
              en höjning av arbetsgivaravgifterna.
            </seg>
            <seg n="3ea5fe31">
              Utanförskapet skulle brytas. Utanförskapet förstärks i stället
              för de grupper som står längst från arbetsmarknaden: människor
              som är sjuka eller har svårt att komma tillbaka i arbete.
            </seg>
            <seg n="2b316a4f">
              Sunda finanser och en ansvarsfull ekonomisk politik utlovades.
              Finansministern har gjort det till sitt signum att vara bäst i
              den nationalekonomiska skolklassen. Problem ska lösas snarare
              med krassa analyser och matematik än med politisk vilja, engagemang
              och ambitioner. Hur blev det? Finansministern klarar inte av att
              stå emot alliansklasskamraterna utan ger efter för olika icke
              finansierade profilförslag som blåser på i en redan hög konjunktur.
            </seg>
            <seg n="385cf39d">
              För att låna finansministerns egna ord från DN i mars i år: När
              ekonomin växer snabbt är det samtidigt viktigt att hålla fast
              vid en återhållsam finanspolitik. Ska vi kunna nå framgång och
              åstadkomma bestående förbättringar på den svenska arbetsmarknaden
              och för svensk ekonomi krävs det att vi för en långsiktigt ansvarsfull
              politik. Detta klarar man tyvärr inte att leva upp till.
            </seg>
            <seg n="58d648b9">
              Herr talman! Regeringens största misslyckande är på klimatområdet,
              där det fortfarande saknas nödvändig politik. Regeringen klarar
              inte att axla det ansvar som klimathotet medför.
            </seg>
            <seg n="a9495757">
              Under hösten har det kommit åtskilliga rapporter som bekräftar
              allvaret vad gäller klimatförändringar. Den omtalade Sternrapporten
              har också satt ett pris på den icke-politik som regeringen bedriver.
              Mellan 5 och 20 procent av framtida bnp kostar det att inte göra
              något i dag. Att då inte vidta de nödvändiga åtgärderna är djupt
              oansvarigt.
            </seg>
            <seg n="8007db71">
              Detta innebär en fortsättning på fyra förlorade år för miljön.
              Det är inte mycket innehåll. Det är en hel del snack. Regeringen
              redovisar i budgeten sina tre stora klimatinitiativ. Det är bildandet
              av ett råd, bildandet av en beredning och tillsättandet av en
              kommission. Det är som hämtat ur Grönköpings veckoblad.
            </seg>
            <seg n="ac5e2dd1">
              Det som krävs i dag är konkreta åtgärder. Den av regeringen aviserade
              klimatmiljarden skjuts på framtiden. Miljöbilspremien presenteras.
              Men regeringen gör samtidigt inget för att skapa drivkrafter för
              att människor också ska köra miljöbilen på miljöbra bränslen.
              Den som får miljöbilsbonusen får det på bekostnad av skydd av
              skogar.
            </seg>
            <seg n="a9983954">
              Miljöpartiet har haft klimatfrågan på den politiska agendan sedan
              80-talet, Moderaterna i ett par månader. Man kanske därför ska
              ha lite förståelse för barnsjukdomar. Men det är faktiskt för
              allvarligt för att lämnas därhän på grund av bristande kompetens.
              Håll ut! Det finns hjälp att få. Vi har en hel rad med verktyg
              som kan underlätta för människor att leva klimatvänligt och som
              gör att det lönar sig för folk att göra de miljöbra valen i vardagen.
            </seg>
            <seg n="ff4e31f2">
              I takt med att människors medvetenhet om klimatproblem växer
              förväntar de sig också att politikerna ska genomföra konkreta
              åtgärder för att minska utsläppen. Vi behöver en politik som engagerar
              människor och som gör det möjligt för alla att vara delaktiga
              i vår gemensamma strävan att rädda klimatet. Människor vill göra
              något åt klimatet i dag. Vi politiker behöver möta det engagemanget,
              och vi måste göra det enklare för folk att leva klimatsmart i
              vardagen.
            </seg>
            <seg n="ecb84197">
              Det behövs en lång rad åtgärder för att minska klimatpåverkande
              utsläpp. Vi vill göra en stor satsning på att energieffektivisera
              miljonprogrammens bostadsområden.
            </seg>
            <seg n="3ec77f0a">
              Kollektivtrafiken behöver förbättras. Vi har satt en miljon nya
              sittplatser som mål i kollektivtrafiken under de närmaste fyra
              åren. I våra tre storstäder finns det i dag stora kapacitetsproblem
              i kollektivtrafiken. Tågen kommer inte i tid och de är överfulla.
              För att klara de åtgärder som redan i dag finns i Banverkets framtidsplan
              krävs att det skjuts till mer pengar. Annars försenas redan planerad
              spårutbyggnad.
            </seg>
            <seg n="5e318d55">
              I regeringens proposition gör man så att när man genomför några
              miljöåtgärder tar man pengar från andra delar i miljöpolitiken.
              Man genomför en miljöbilspremie och en satsning på havsmiljön.
              Det är visserligen bra att man gör någonting, men det krävs mycket
              mer. Att då ta pengar från biologisk mångfald visar att man inte
              tar miljöfrågorna på allvar.
            </seg>
            <seg n="9c3a8950">
              Miljöministern säger att man inte når miljömålet på området biologisk
              mångfald. Därför minskas anslaget. Jag undrar över den logiken.
            </seg>
            <seg n="0bc228f8">
              Regeringen säger sig satsa 3 miljarder på miljön. Jag kan säga
              att det var lite svårt att i budgeten hitta det paketet bland
              alla era andra paket och se hur det räknats. Men om vi antar att
              ni satsar 3 miljarder på att reducera koldioxidutsläpp ser vi
              att ni samtidigt avskaffat koldioxidskatten för den handlande
              sektorn, som kostar 1 miljard per år alltså 3 miljarder under
              samma tid. Ni satsar 3 miljarder på minskade utsläpp och sedan
              satsar ni 3 miljarder på ökade utsläpp. Ni tar med den ena handen
              och ger med den andra.
            </seg>
            <seg n="5815c3ca">
              Jag tror faktiskt att jag nu börjar förstå logiken bakom regeringens
              politik på olika områden. När de arbetslösa inte får jobb drar
              man in pengarna. Man minskar ersättningen och stressar arbetslösa
              för att få fler i arbete. När vi inte når miljömålen drar vi in
              pengarna och stressar naturen ytterligare. Jag tror dessvärre
              inte att denna politik funkar, vare sig på arbetslösa, ekar eller
              skalbaggar.
            </seg>
            <seg n="a33ce849">
              Herr talman! Regeringen har gett sken av att driva en företagspolitik.
              Men företagarna är i dag grundlurade. De står besvikna med skattehöjningar.
              Vi har fått vittnesmål om att många ringer till företagsorganisationerna
              och är besvikna i dag.
            </seg>
            <seg n="38d43690">
              Man genomför hushållsnära tjänster, som är en felprioritering
              av den offentliga sektorns medel och som skapar dåliga fördelningspolitiska
              effekter. Tjänstesektorn blir allt viktigare. Men som framtida
              utvecklingsfaktor inom tjänstesektorn spelar knappast städning
              och trädgårdsskötsel någon betydelsefull roll. Det är inte de
              här branscherna som kommer att vara i framkant när det gäller
              att utveckla en miljöinriktad, jämställd och modern ekonomi. Om
              man vill stimulera tjänstesektorn måste det nog mer verksamma
              medel till än en skurtrasa och en dammvippa.
            </seg>
            <seg n="9ffbe54d">
              Regeringens företrädare menade i valrörelsen att det råder massarbetslöshet
              i Sverige och att en och en halv miljon människor är i utanförskap.
              Många var faktiskt de arbetslösa som räknade med att få jobb med
              Sveriges nya arbetarregering. Vad fick då dessa en och en halv
              miljon människor?
            </seg>
            <seg n="5bd7cd18">
              De fick lägre a-kassa och sämre sociala försäkringar. Hur det
              ska leda till jobb har regeringen ännu inte lyckats förklara.
              En person som redan har skickat 300400 jobbansökningar utan att
              få komma på en enda intervju kanske kan skicka 500600 i stället.
              Men hur kommer det att leda till fler jobb?
            </seg>
            <seg n="2eabdfd4">
              En bra sak med regeringens budget är att ni verkar ha läst vår
              budgetmotion från i höstas och nu föreslår exakt samma åtgärder
              på näringslivsområdet: mer pengar till Almi, en miljötekniksatsning
              och en satsning på Forska och väx, forskning i småföretag. Även
              om era förslag är på en något lägre nivå är det förändringar i
              rätt riktning.
            </seg>
            <seg n="b482ea2d">
              Herr talman! Moderaterna sade i valet att man skulle bedriva
              en skattesänkningspolitik för låginkomsttagare. Men det blev skattesänkningar
              för dem som redan i dag tjänar mest. Lägg sedan till avskaffad
              fastighetsskatt och förmögenhetsskatt så blir effekten helt förödande.
              Regeringen genomför nu ett gigantiskt bidragspaket till de rikaste
              i samhället.
            </seg>
            <seg n="e499a9aa">
              Jobbskatteavdrag med dålig fördelningseffekt, avskaffad förmögenhetsskatt,
              avskaffad fastighetsskatt och subventioner för hushållsnära tjänster
              hur kunde ni hamna så fel? Kanske 10 000 kronor mer i månaden
              går till de rikaste i Sverige. Om ni hade sagt att ni skulle göra
              det innan valet, tror Anders Borg att ni då hade vunnit valet?
            </seg>
            <seg n="5a908137">
              Finansministern sade i Nyhetsmorgon söndag i går att det inte
              är roligt att ge stora skattelättnader till dem som är rikast
              i Sverige. Det måste kännas svårt i dessa dagar. Men ha förtröstan!
              Jag tänkte passa på att ge finansministern några tips som kan
              få livet att kännas betydligt roligare. Höj studiemedlet, höj
              ersättningen för arbetslösa, reformera jobbskatteavdraget så att
              de största skattelättnaderna går till dem med de allra lägsta
              inkomsterna och höj skatten för dem med de allra högsta inkomsterna
              så kommer allt att kännas roligare.
            </seg>
            <seg n="a6ec26db">
              Den moderata politiken innebär mer till dem som redan har och
              mindre till dem som faktiskt behöver. Mer till dem som är rikast.
              De som däremot har låga inkomster eller ingen möjlighet att jobba
              alls får dela på smulorna som blir över när regeringen har sänkt
              skatterna. Detta är en fördelningspolitisk katastrof. Av jobbskatteavdragets
              ca 40 miljarder går hela 37 procent till de två rikaste tiondelarna
              av befolkningen.
            </seg>
            <seg n="5f5d2d21">
              Vad är det egentligen för människosyn som ligger bakom den här
              politiken? Tror ni att människor simmar fortare hela tiden om
              de nästan håller på att drunkna? Tror ni att människor inte simmar
              framåt av sig själva? Regeringens politik går ut på att man ska
              ha näsan precis ovanför ytan. Hotet om att drunkna ska hänga över
              en, och man måste räkna med att en del faktiskt drunknar på vägen
              mot regeringens förlovade samhälle.
            </seg>
            <seg n="26736161">
              Det sätt som regeringen nu avskaffar fastighetsskatten på får
              väldigt dåliga fördelningseffekter. Individer med fastigheter
              med höga taxeringsvärden får sänkt skatt, samtidigt som reformen
              betalas av alla genom höjd reavinstskatt.
            </seg>
            <seg n="31c44745">
              I och med vårpropositionen fortsätter man på den inslagna vägen
              och gör försämringar för de redan sämst ställda. Denna gång handlar
              det om unga arbetslösa som ska klämmas åt. A-kasseersättningen
              till unga under 25 år försämras kraftigt. Förslaget innebär sämre
              möjligheter för unga att klara sin försörjning och en diskriminering
              av unga människor.
            </seg>
            <seg n="8830059c">
              Regeringen säger att man vill satsa på kunskap. I de lägre åldrarna
              ska detta uppnås med mer detaljstyrning, drill och disciplin.
              Vad gäller högre utbildning prioriteras inte den gruppen alls.
              Studenter får stå tillbaka när förmögenhetsskatten ska avskaffas.
            </seg>
            <seg n="6e812112">
              Det krävs en höjning av studiemedlen nu. En student har ungefär
              7 000 kronor i månaden att leva på. Det krävs för de flesta ett
              jobb vid sidan om eller välvilliga föräldrar. Det är inte alla
              som har den möjligheten. De flesta går back varenda månad. Den
              enda studentåtgärd som den här regeringen har genomfört är att
              avskaffa studerandevillkoret. Det försvårar för studenter om de
              inte får jobb dag 1 efter avslutade studier. Studenter i alliansens
              Sverige får fortsätta ett liv med nudlar, ketchup och vitaminbrist.
            </seg>
            <seg n="4566349c">
              Studenters politiska frågor, deras ekonomi, deras hälsa och deras
              sociala trygghet har varit alldeles för lågt prioriterade i många
              decennier. Framtiden är beroende av att folk vill studera på högskolan,
              att de orkar och kan satsa flera år av sitt liv på studier. Men
              då måste vi göra det ekonomiskt rimligt att studera.
            </seg>
          </u>
          <note n="0e225065">
            I detta anförande instämde Per Bolund och Gunvor G Ericson (båda
            mp).
          </note>
          <note type="speaker" n="ae659f21">
            Anf. 8 Finansminister ANDERS BORG (m):
          </note>
          <u who="unknown" xml:id="i-8b3813c23c2414b9-2" n="bc54e589">
            <seg n="40c80fbf">
              Herr talman! Det är viktigt att vi kommer ihåg vad det var för
              ekonomisk verklighet vi befann oss i före valet och vart vi är
              på väg.
            </seg>
            <seg n="ea6d7c05">
              I Sverige rådde massarbetslöshet. Vi hade ett utanförskap där
              över en miljon människor var beroende av sociala ersättningar
              och där mer än en och en halv miljon människor antingen stod utanför
              arbetsmarknaden eller arbetade mindre än de skulle önska. Vi hade
              en högre arbetslöshet än många av våra grannländer Danmark, Norge,
              England, Holland, Irland och Österrike. Jag kan fortsätta uppräkningen
              länge eftersom det var många länder som hade lägre arbetslöshet
              än Sverige. Det var många länder som hade haft en väsentligt snabbare
              jobbtillväxt än Sverige. Det var den verklighet vi tog över ansvaret
              för.
            </seg>
            <seg n="2b215060">
              Sedan har sysselsättningen och arbetslösheten börjat förändras.
              Våra bedömningar på Finansdepartementet, och andra experters bedömningar,
              visar att sysselsättningen nu kommer. Det blir 185 000 i reglerad
              sysselsättning de närmaste fyra åren. Det blir 160 000 färre i
              utanförskap, och det blir 100 000 färre arbetslösa.
            </seg>
            <seg n="5471b2b7">
              Vi har en tillväxt på 3 procent i Sverige. Trots det har vi en
              inflation som i underliggande termer understiger 2 procent. Vi
              har 23 procents överskott i de offentliga finanserna. Naturligtvis
              ska Pär Nuder, Socialdemokraterna och de tidigare koalitionspartierna
              ha heder av att de lämnar ifrån sig statsfinanserna i ett gott
              skick. Men låt oss också konstatera att de offentliga finanserna
              sedan budgetpropositionen presenterades har stärkts med 70 miljarder.
            </seg>
            <seg n="fbc3f092">
              Det är glädjande. Det viktigaste vi har i samhället är att människor
              kommer i arbete. Vi måste ha den fulla sysselsättningen som drivkraft
              för vårt arbete.
            </seg>
            <seg n="5437b3c0">
              Det är viktigt att vi också minns hur det lät i valrörelsen och
              i den senaste budgetdebatten. Då talades det om en så kallad lönesänkarallians.
              Den enda mekanism som vår politik kunde skapa jobb med var med
              fallande löner och ett stigande antal personer med låga löner.
              Nu ser vi att löneökningstakten är god. Jag har ännu inte hittat
              ett avtalsområde där man har gått fram med avtal som innebär sänkt
              löneökningstakt.
            </seg>
            <seg n="c0a82717">
              Vår politik skulle inte leda till några nya jobb. Kvalificerade
              bedömningar av den utveckling vi ser tyder på en snabb ökning
              av sysselsättningen. Vår politik skulle leda till högre arbetslöshet
              under 2007. Nu ser vi att arbetslösheten minskar också 2007 och
              att det är en kraftig reduktion av den totala arbetslösheten under
              mandatperioden.
            </seg>
            <seg n="8f9a0bf7">
              Det talas mycket om ökade klyftor. Man får lite känslan av att
              vi nu lämnar paradiset för att inträda i en mörk tidsålder. Då
              kan man slå upp vårpropositionen. Det finns en bilaga om fördelningseffekterna.
              Det är en mycket bra bilaga. Den visar till exempel att de som
              hade mest fick 40 procents ökning av inkomsterna under den förra
              regeringsperioden. De som inte hade så mycket fick en ökning med
              9 procent. Man kan bläddra vidare, och då ser man att den översta
              tiondelens inkomstandel ökade från den period som Vänsterpartiet
              och Miljöpartiet hade ansvar för med 19 procent. Men håll i hatten!
              Socialdemokraterna hade ett eget ansvar dessförinnan, och då lyckades
              de få upp andelen med 22 procent totalt.
            </seg>
            <seg n="5abb0c01">
              Vi talar om den relativa ekonomiska standarden för olika grupper.
              Vi har hört att det nu bedrivs en klasspolitik mot ungdomarna.
              15 procent minskade ungdomarnas standard med under den förra regeringsperioden.
              Det var under den tid Vänsterpartiet deltog.
            </seg>
            <seg n="85313869">
              Det finns en lång redogörelse för de grupper där det finns en
              hög andel med låg ekonomisk standard. Det handlar om kvinnor med
              barn. De fick försämringar. Det handlar om ensamma kvinnor i åldrarna
              2044 år. Där blev det en dålig standardfördelning. Det handlar
              om ensamma kvinnor i åldrarna 6574 år. Det handlar om ensamma
              män i åldrarna 4564 år, sammanboende med barn och sammanboende
              i olika åldrar. Det finns en grupp som fick förbättrad standard
              i dessa termer, nämligen ensam man med barn.
            </seg>
            <seg n="20028415">
              I detta röda paradis steg häpnadsväckande nog inkomstspridningen,
              Ginikoefficienten, med 17 procent när Vänsterpartiet satt vid
              ratten och håll i hatten! 29 procent för Socialdemokraternas hela
              period. Det ska utvärderas. Det är naturligtvis häpnadsväckande!
              Det måste naturligtvis vara vi som har ansvaret även för detta,
              det vill säga att under en lång period av socialdemokratiskt ansvar
              har klyftorna lyckats öka. Sanningen är att det vi nu gör med
              till exempel förmögenhetsskatten är en mindre ökning av inkomstspridningen
              än den vi såg mellan 2005 och 2006.
            </seg>
            <seg n="a1b128fd">
              Det här är viktigt. Jag tycker inte att ekonomiska klyftor är
              bra. Jag är också övertygad om att en jämn ekonomisk standard
              byggs på den fulla sysselsättningens grund. Det är därför fördelningsanalyserna
              ser ut så. Det är därför inkomstskillnaderna har ökat i Sverige.
              Vi har tappat den fulla sysselsättningen som övergripande mål.
              När människor ställs utanför arbetsmarknaden och när de hamnar
              i arbetslöshet och får andra former av sociala ersättningar växer
              klyftorna. Det är när arbetslösheten faller och sysselsättningen
              ökar som vi kan minska klyftorna. Det är därför vi sätter jobben
              främst.
            </seg>
            <seg n="af056fff">
              Låt oss titta på detta. Vi har infört ett jobbskatteavdrag där
              30 miljarder går till låg- och medelinkomsttagare. Det är naturligtvis
              orättvist. Jag är övertygad om att om man skulle ta oppositionens
              kritik på allvar skulle det sannolikt vara bland det mest orättvisa
              som har gjorts kanske inte i världshistorien men under lång tid.
            </seg>
            <seg n="501369c7">
              Men hur tror ni att det ser ut om vårt jobbskatteavdrag läggs
              bredvid den skattereform som Socialdemokraterna genomförde 19901991?
              Det finns sådana fördelningsanalyser, vi har uppdaterat och gjort
              om dem. De visar naturligtvis att jobbskatteavdraget är väsentligt
              mycket mer rättvist fördelat än den gamla skattereformen. Sedan
              blir det bättre eftersom Miljöpartiet och Vänsterpartiet i tydligare
              form kom in i samarbetet. Då fick vi kompensationen för egenavgifterna.
              Då måste vi se skillnaderna när vi gör fördelningsanalysen. Då
              måste vi se att där har rättvisan haft sin fulla kraft och fått
              sitt fulla genomslag. Men så är det inte. Där ser fördelningseffekterna
              ungefär likadana ut som vårt jobbskatteavdrag. Det som är det
              avgrundsdjupa mörkret ser identiskt ut med det som är solens och
              ljusets krafter.
            </seg>
            <seg n="39ac15db">
              Det är samma sak när vi talar om förmögenhetsskatten. Låt oss
              göra en fördelningsanalys av den. Den kommer inte att se vacker
              ut. Den förra regeringen avskaffade arvs- och gåvoskatten. Hur
              tror ni det ser ut? Vilka grupper tror ni gynnas av att arvs-
              och gåvoskatten tas bort? Nej, det måste vara några helt andra
              än de som gynnas av förmögenhetsskatten.
            </seg>
            <seg n="3cd8d36d">
              Den socialdemokratiska regeringen lovade i valrörelsen att sänka
              skatten på fastigheter med 6 miljarder. Hur tror ni det ser ut
              fördelningsmässigt? Tror ni att det ser radikalt annorlunda ut
              än när vi sänker fastighetsskatten med 6 miljarder? Det är inte
              så. Åtgärderna ser ungefär likadana ut. Det vi kan konstatera
              är att jobbskatteavdraget är en av de skattereformer som bidrar
              till minskad inkomstspridning när vi tittar på det i statiska
              kalkyler. Lägger vi på normala effekter kommer de största inkomstökningarna
              att ske bland de lägsta inkomsterna. Det är där de betyder mest,
              och det är där vi sänker marginaleffekterna med fem sex procentenheter.
              Det är där vi får de stora reduktionerna av det skattetryck som
              vilar på människor med låga inkomster i Sverige.
            </seg>
            <seg n="676fc33c">
              Det är därför vi vill gå vidare med detta. Syftet med vår politik
              och ambition är naturligtvis att människor ska komma ut i jobb
              och att skattesänkningarna ska gå till låg- och medelinkomsttagare.
              Då är det andra steget i jobbskatteavdraget prioriterat. Det ska
              bli tusen kronor. Vi ska kunna möta väljarna i valrörelsen och
              säga att för ett normalt LO-hushåll har skatten sänkts med i storleksordningen
              tusen kronor. Vi är inte där, men vi kommer inte att vila förrän
              vi har nått fram dit. Det är så vi vill möta väljarna. Detta ska
              ske för att det ska löna sig att arbeta och att lönesättningen
              ska förbättras.
            </seg>
            <seg n="8bef0ab4">
              Jag tycker också att det är tydligt att vi har ett politiskt
              alternativ som trivs tillsammans i Sverige. I vårt regeringsalternativ
              är vi överens om värderingarna. Vi är överens om inriktningen
              och ambitionerna.
            </seg>
            <seg n="577a4a80">
              Det kan vara Folkpartiet som trycker hårdast på integration och
              skolpolitik eftersom partiet har ett särskilt ansvar där. Men
              det är vi alla överens om, och vi alla tycker att det är bra.
              Det är ingen kompromiss för oss att lägga fram förslag om instegsjobb
              eller lärlingsutbildningar. Det är något som vi är glada för att
              få göra tillsammans.
            </seg>
            <seg n="9205dd5e">
              När Centern pressar på från Näringsdepartementet om åtgärder
              för företagande eller miljöpolitik, sitter inte vi andra i Folkpartiet,
              Kristdemokraterna eller Moderaterna säger: Oj, nu vill de satsa
              pengar på att göra något åt klimatfrågan. Det var upprörande.
              Vi är naturligtvis glada för att vi tillsammans kan enas om detta.
            </seg>
            <seg n="e5bb42d3">
              När Kristdemokraterna prioriterar att vi gemensamt ska komma
              fram på fastighetsskattens område, det vill säga med ett förslag
              som uppfyller ungefär det vi sade i valrörelsen, invänder naturligtvis
              inte Folkpartiet och säger: Det här var det dummaste vi har hört!
            </seg>
            <seg n="6a8d0f90">
              Kristdemokraterna kan säga: Låt oss satsa på de äldre. Låt oss
              bygga ut äldreboendena. Då sitter inte Centerpartiet och säger:
              Nu får det vara stopp och belägg. Inte en krona till omsorgen
              av de gamla.
            </seg>
            <seg n="aaf4820e">
              Vi är en allians som har samma mål. Vi vill ha tillgänglighet.
              Vi vill ha kvalitet, och vi vill ha valfrihet i äldreomsorgen.
              Det vill vi tillsammans. Det är därför det är glädjande att vi
              tillsammans har lagt fram en budget som också kommer att leda
              till att sysselsättningen stiger och att vi tillsammans har beredskap
              att driva det arbetet vidare.
            </seg>
          </u>
          <note type="speaker" n="35a58f31">
            Anf. 9 MIKAELA VALTERSSON (mp) replik:
          </note>
          <u who="Q4354795" xml:id="i-bcb6b2c9b1a70b2e-1" n="1043dde6">
            <seg n="2906145c">
              Herr talman! Slopandet av förmögenhetsskatten från och med i
              år och de förändringar av fastighetsskatten som regeringen nu
              genomför leder tillsammans med jobbskatteavdraget och regeringens
              satsning på skattesubvention av hushållsnära tjänster till att
              de rikaste i samhället får mycket stora skattesubventioner de
              närmaste åren. Jag har räknat lite på vad det skulle kunna handla
              om.
            </seg>
            <seg n="0ece442e">
              För en familj som bor i Bromma, Lidingö eller Danderyd i Helsingfors
              innebär regeringens politik kanske 100 000 eller upp till 200
              000 kronor per år i direkt förstärkning rakt ned i fickan i bidrag.
              De moderata kärnväljarna i dessa områden har julafton i dag. Är
              det den grupp som behöver mest stöd, Anders Borg?
            </seg>
            <seg n="fb319ab0">
              Finansministern medger i Dagens Industri i veckan att avskaffandet
              av de två symbolladdade skatterna förmögenhets- och fastighetsskatt
              har negativa fördelningspolitiska effekter. Han ger Miljöpartiet
              rätt där:
            </seg>
            <seg n="42588625">
              Att ta bort förmögenhetsskatten och fastighetsskatten gynnar
              förstås mer dem som har mycket än dem som har lite. Vi har nu
              ett särskilt ansvar för att fördelningspolitiken blir rimlig.
              Framtida skattesänkningar måste ha en tyngdpunkt hos låg- och
              medelinkomsttagare.
            </seg>
            <seg n="40d4b68e">
              Ni säger då att ni ska återkomma i höst med ytterligare skattesänkningar
              med en bättre fördelningsprofil. Jag tror mycket väl att Anders
              Borg kanske har en ärlig ambition med att ha en bra fördelningspolitik,
              men jag skulle vilja fråga finansministern: Hur ska han lyckas
              bättre i höst med att övertyga Maud Olofsson, Göran Hägglund och
              Lars Leijonborg om en bättre fördelningsprofil och en mer ansvarsfull
              finanspolitik än vad han hittills har gjort?
            </seg>
          </u>
          <note type="speaker" n="8b9a3920">
            Anf. 10 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-3" n="bc54e589">
            <seg n="1c0b4488">
              Herr talman! Jag är djupt övertygad om att Mikaela Valtersson
              tar frågorna om miljön på allvar, och jag är glad över att hon
              tar frågorna om de offentliga finansernas långsiktiga uthållighet
              på allvar. På samma sätt är jag övertygad om att Mikaela Valtersson
              är övertygad om att jag vill minska klyftorna i samhället. Normalt
              sett står människor för de värderingar de ger uttryck för.
            </seg>
            <seg n="a190380f">
              Här hamnar vi lite i en snedsits. Vi lägger fram förslag som
              minskar inkomstspridningen. Miljöpartiet har styrt under en period
              då de rikaste fick 19 procent i förbättrad standard, då de unga
              tappade 15 procent och där inkomstspridningen för alla ökade med
              17 procent. Det är resultatet av Miljöpartiets arbete i korridorerna
              i Regeringskansliet. Det är inte så konstigt.
            </seg>
            <seg n="77f6f45d">
              Vi har lagt fram förslag som ökar sysselsättningen med 70 000.
              Det tycker vi inte är tillräckligt. Men sanningen är att den gamla
              regeringen lade fram en lång rad förslag, med Miljöpartiets stöd,
              som varaktigt sänkte sysselsättningen, enligt de standardmässiga
              analyserna. Det handlade om att man lade ökad beskattning på vanliga
              löntagare. Man gjorde ersättningssystem mer generösa. Man prioriterade
              friår och arbetstidsförkortning. Man gjorde en lång rad saker
              som bidrog till att arbetslösheten steg varaktigt och sysselsättningen
              inte höjdes. Det är skillnaden.
            </seg>
            <seg n="a2e6cbc6">
              70 000 är inte tillräckligt, men det är väldigt få regeringar
              som kan visa att de har sänkt jämviktsarbetslösheten med 1 procent
              på två budgetar. Vi ska naturligtvis först se resultat av detta.
              Det här är siffror och papper, men det är de siffrorna och papperen
              vi kommer att diskutera i valrörelsen. Då kommer vi att ha ett
              alternativ som har svarat för 40 procents ökning av de rikas standard,
              15 procents försämring av de ungas standard och 17 procents ökning
              av inkomstspridningen. Vi kommer också att ha ett annat alternativ,
              där jag tror att Mikaela Valtersson hoppas att jag har rätt, att
              det blir en sysselsättningsökning som gärna får bli större än
              185 000 och att det gärna får bli fler än 100 000 som kan lämna
              arbetslöshet. Men här kommer vi att ha den grundläggande diskussionen
              i nästa valrörelse.
            </seg>
            <seg n="95befc22">
              Här ser vi också skiljelinjerna i vårt sätt att tänka. När Miljöpartiet
              konstruerar ett grundavdrag påverkar det inte den varaktiga sysselsättningen.
              När man säger nej till våra förslag om förbättringar för servicejobben
              säger man nej till fler jobb. När man föreslår nya grundavdrag,
              mer Amspengar och att fler ska betala statsskatt är det förslag
              som varaktigt sänker sysselsättningen. Alla förslag som varaktigt
              sänker sysselsättningen ökar varaktigt orättvisorna i samhället.
              Alla förslag som varaktigt höjer sysselsättningen förbättrar varaktigt
              rättvisan i samhället. Det är därför vi har en budget som präglas
              just av rättvisa och minskade klyftor.
            </seg>
          </u>
          <note type="speaker" n="d4bef091">
            Anf. 11 MIKAELA VALTERSSON (mp) replik:
          </note>
          <u who="Q4354795" xml:id="i-bcb6b2c9b1a70b2e-2" n="1043dde6">
            <seg n="891586e9">
              Herr talman! Det är onekligen en hel del siffror och papper när
              finansministern talar.
            </seg>
            <seg n="f7f7d298">
              Det är klart att jag hoppas att finansministern har rätt. Jag
              är dessvärre inte så övertygad om att det blir så, precis på samma
              sätt som finansministern verkar hoppas att våra siffror inte stämmer
              i den analys vi har gjort av regeringens fördelningspolitik. Vi
              har tidigare när vi har samarbetat med Socialdemokraterna och
              Vänstern prioriterat satsningar för dem som har det allra sämst
              ställt, prioriterat att höja golven i försäkringssystemen, prioriterat
              insatser för de grupper som har det sämst ställt, som studenter.
              Vi har prioriterat höjningar för dem som har det sämst.
            </seg>
            <seg n="9ef2dae6">
              Anders Borg må vara upprörd över att vi kanske har granskat effekterna
              av den ekonomiska politik regeringen för och hur den slår mot
              olika grupper. Men det är ingenting mot hur upprörd den lågavlönade
              kvinnan i hemtjänsten är som gick på PR-tricket i valrörelsen
              om sänkt skatt för låginkomsttagare.
            </seg>
            <seg n="03140f6f">
              Kanske får LO-arbetare efter mandatperiodens slut 1 000 kronor
              mer i månaden. Låt oss säga att det är så, men hur mycket har
              då en moderat kärnväljare i Täby tjänat under samma tid 10 000
              i månaden, eller? De rikaste kanske kan få lika mycket i månaden
              som en lågavlönad ensamstående kvinna har i årslön.
            </seg>
            <seg n="1d2f7c81">
              Vilka signaler sänder man ut med den här politiken, med lättnader
              för de rikaste och försämringar för dem som redan i dag har det
              allra sämst i samhället?
            </seg>
            <seg n="9b890614">
              Vad gäller reformen att avskaffa fastighetsskatten går 32 procent
              av den till dem med inkomster över 413 000 per år. Alla som har
              hus är med och finansierar genom höjd reavinstskatt, men alla
              får inte del av sänkningen av fastighetsskatten. Det här tillsammans
              med de andra delarna i regeringens politik får en förödande fördelningspolitisk
              effekt.
            </seg>
          </u>
          <note type="speaker" n="606670f6">
            Anf. 12 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-4" n="bc54e589">
            <seg n="7f17b988">
              Herr talman! Det är naturligtvis lite svårt att förstå vilken
              del av resultaten som Miljöpartiet är mest nöjt med, om det är
              att de rika blev rikare, att andelen människor med en dålig ekonomisk
              standard ökade eller att inkomstspridningen ökade med 17 procent.
              Det är lite svårt att veta just vilken del Miljöpartiet känner
              att de vill ta det största ansvaret för.
            </seg>
            <seg n="c47c479a">
              Det är ingen slump att det blev ökade klyftor under 90-talet
              med en socialdemokratisk regering. Det var ett resultat av att
              man inte prioriterade jobbpolitiken. Klyftor bildas alltid på
              grund av att man inte klarar full sysselsättning och minskad arbetslöshet.
              Det är därför vi vill gå vidare med den politik som börjar ge
              resultat och som allt tydligare kommer att visa sig ge resultat.
            </seg>
            <seg n="7b8ab7b0">
              Tittar man på fördelningseffekterna av olika förslag är det lite
              märkligt att vårt förslag skulle vara så oerhört dåligt, när man
              tittar på det och ser att den kompensation för egenavgifterna
              som Miljöpartiet var med om att genomföra har i stort sett om
              inte identiska så mycket snarlika fördelningseffekter. Det blir
              till och med något större inkomstförstärkningar för de högavlönade
              med kompensationen för egenavgifterna.
            </seg>
            <seg n="91011e7e">
              Säger jag att det var fel att genomföra kompensationen för egenavgifterna?
              Nej. Det var det bästa förslag den förra regeringen genomförde.
              Det bidrog varaktigt till att höja sysselsättningen. Det var rätt
              därför att det minskade marginaleffekterna och hade positiva effekter
              på ekonomin, på samma sätt som vårt förslag med jobbavdrag har
              det. Men när man säger att det ena är fördelningspolitiskt förkastligt
              när det är snarlikt det andra är det svårt att förstå logiken.
            </seg>
          </u>
          <note type="speaker" n="d4049964">
            Anf. 13 PÄR NUDER (s) replik:
          </note>
          <u who="Q320842" xml:id="i-8b3813c23c2414b9-5" n="23e5fe73">
            <seg n="5196cee5">
              Herr talman! Jag har också varit finansminister, och jag vet
              hur svårt det är inte minst att stå emot kolleger i regeringen
              som har berättigade anspråk, och i slutändan måste man komma överens.
              I den meningen kan jag känna viss sympati med den nuvarande finansministern.
            </seg>
            <seg n="db4f2106">
              Jag måste erkänna att jag trodde att du skulle hålla lite längre,
              att du skulle upprätthålla Finansdepartementets auktoritet lite
              längre. När man lyssnar på vad du har sagt och vad du säger i
              dag är det uppenbart att det är överregeringen med de fyra partiledarna
              som har bestämt den ekonomiska politikens utformning.
            </seg>
            <seg n="0cfffa56">
              Du var väldigt styv i korken innan valet och strax efter valet
              om att varje skattesänkning skulle vara finansierad krona för
              krona. Ni moderater sade att skulle man höja reavinstbeskattningen
              till 30 procent skulle det vara ett konfiskatoriskt inslag. Ni
              sade att värnskatten inte var en prioriterad skattesänkning. Nu
              säger du här i dag alldeles uppenbart att ni kommer med det i
              budgetpropositionen.
            </seg>
            <seg n="0aa8a99e">
              Finansdepartementets auktoritet är inte vad den har varit, med
              följden att vi nu kan konstatera att stora delar av de skattesänkningar
              som ni föreslår är ofinansierade, med de konsekvenser som det
              riskerar att få för samhällsekonomin.
            </seg>
            <seg n="2aca096b">
              Därför vill jag fråga dig redan nu: Kommer de skattesänkningar
              som du har annonserat till höstbudgeten också att vara ofinansierade?
            </seg>
          </u>
          <note type="speaker" n="5289ea8d">
            Anf. 14 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-6" n="bc54e589">
            <seg n="3fea6eb2">
              Herr talman! Pär Nuder tar upp viktiga frågor. Naturligtvis är
              det oerhört centralt att vi i Sveriges riksdag kan vara överens
              om att ha högt ställda ambitioner när det gäller finanssparandet.
              Det är också bra att vi får en diskussion där regeringen granskas
              på det här området, på samma sätt som vi tidigare har granskat
              Pär Nuders fögderi.
            </seg>
            <seg n="4f19bd49">
              Det vi levererar är ett sparande på 2,3 procent 2007 och 2,2
              procent 2008. Sedan går det upp till 3,2 procent 2010. Man får
              gå tillbaka till år 2000, då nivån var 3,8 procent, för att hitta
              ett lika starkt sparande. Detta är alltså det starkaste sparandet
              på tio år.
            </seg>
            <seg n="8e161ecc">
              Vi amorterar lika mycket på bruttoskulden på fyra år som Socialdemokraterna
              gjorde på åtta år. Vi har ett strukturellt sparande som nu ökar
              från Pär Nuders nivå 1,6 till 1,9 procent. Vi har alltså i jämförelse
              med Pär Nuders period som finansminister fört det strukturella
              sparandet i en åtstramande riktning. Det strukturella sparandet
              når en nivå på 3,2 procent 2010. Pär Nuder vet att det är på detta
              sätt man brukar utvärdera inriktningen på den finansiella politiken
              i till exempel EU-sammanhang.
            </seg>
            <seg n="cdcb9f4a">
              Det är en ansvarsfull politik att ha stort sparande och minska
              skuldsättningen. Det är att ta ansvar för de offentliga finanserna.
            </seg>
            <seg n="fb4eb3aa">
              Samtidigt måste jag säga att jag är förvånad över att Pär Nuder
              är så störd och upprörd över det vi gör. Är det inte bra att arbetslösheten
              nu minskar? Kan vi inte glädjas åt att den reguljära sysselsättningen
              stiger och att utanförskapet reduceras? Jag förstår att Pär Nuder
              gärna tar åt sig en del av ansvaret för detta eftersom det skedde
              saker under den förra, socialdemokratiska regeringen. Det ska
              jag naturligtvis ge honom erkännande för. En del sammanhänger
              med det som gjordes då.
            </seg>
            <seg n="710c5c3c">
              Men när vi nu vidtar åtgärder som bedöms öka sysselsättningen
              med 70 000 personer och minska arbetslösheten med 50 000 personer
              är det då inte problematiskt att man driver en politik som säger
              nej till detta? Det betyder ju att man då varaktigt kommer att
              sänka sysselsättningen och höja arbetslösheten. Det är precis
              som när Socialdemokraterna lade fram förslag om att höja a-kassan.
              Det blev friår, plusjobb och arbetstidsförkortning. Det kom nya
              arbetsmarknadsregleringar, höjd sjukförsäkring och höjda skatter.
              Det var förslag som varaktigt sänkte sysselsättningen. Nu för
              vi en politik som går i motsatt riktning.
            </seg>
            <seg n="533b24a1">
              Jobben är det viktigaste i vår politik jobben och den fulla sysselsättningen.
              Jag förstår att Pär Nuder har samma prioritering och att han är
              övertygad om att full sysselsättning och minskad arbetslöshet
              är det vi eftersträvar. Men kan man då inte glädjas åt att vi
              nu är på väg att få se 100 000 färre i arbetslöshet och 185 000
              fler i sysselsättning?
            </seg>
          </u>
          <note type="speaker" n="8b0f149f">
            Anf. 15 PÄR NUDER (s) replik:
          </note>
          <u who="Q320842" xml:id="i-8b3813c23c2414b9-7" n="23e5fe73">
            <seg n="536c1967">
              Herr talman! Så där skulle jag också ha svarat om jag hade ett
              dåligt case, det vill säga om jag hade sagt en sak före valet
              och sedan gör rakt motsatt sak efter valet. Då skulle jag också
              ha pekat på hur starka de offentliga finanserna är.
            </seg>
            <seg n="4c98e50e">
              De starka offentliga finanserna har ju byggts upp under lång
              tid. Det är de överskott som Bosse Ringholm, jag och före oss
              Göran Persson har arbetat upp som ni nu använder till att sänka
              skatten.
            </seg>
            <seg n="82079f3f">
              Min poäng var den att du sade att ni skulle sänka skatten och
              att det skulle finansieras krona för krona. Nu har du frångått
              det. Ett flagrant exempel är förmögenhetsskatten. Den behöver
              inte betalas, utan det är som den moderate skattesatssekreteraren
              Hansson sade: Det ska betalas av de goda tiderna.
            </seg>
            <seg n="6919fad5">
              Det är just detta som är så förödande för en finansminister.
              Man börjar tappa greppet. Det här är ju krav som har ställts på
              Finansdepartementet och dig från högre ort, från partiledargruppen.
              Det är uppenbart att du förespråkar och försvarar en politik som
              går stick i stäv med det som du tidigare har sagt. Du undergräver
              Finansdepartementets auktoritet, och det kommer att visa sig.
            </seg>
            <seg n="a64293cf">
              Jag ställde en konkret fråga: Kommer också höstens skattesänkningar
              att vara ofinansierade? Det är lika bra att du drar det plåstret
              med en gång, för jag kommer att jaga dig med den frågan när du
              lägger fram budgetpropositionen.
            </seg>
          </u>
          <note type="speaker" n="21945a03">
            Anf. 16 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-8" n="bc54e589">
            <seg n="653fb59e">
              Herr talman! Jag är mycket glad över att Pär Nuder och jag kommer
              att få möjlighet att mötas i fler debatter framöver. Jag tror
              att varje debatt kommer att bli roligare, åtminstone för min del,
              eftersom vi kommer att se en stigande sysselsättning, minskad
              arbetslöshet och mycket goda offentliga finanser. Då kommer jag
              att påpeka för Pär Nuder att det inte blev några lönesänkningar,
              ingen ökad arbetslöshet, och det stämde inte att det inte blev
              några jobb av vår politik.
            </seg>
            <seg n="10acb642">
              Vi pekar på ett sparande på 2,3 procent i år som stiger till
              3,2 procent 2010. Jag förstår att Pär Nuder kan ha viss del av
              ansvaret för 2006 och en del för 2007, men att Bosse Ringholm
              och Pär Nuder skulle stå för överskottet 2010 känns ändå lite
              väl långsökt. Höjden av oansvar skulle då vara att det bästa socialdemokratiska
              året under 2000-talet är den enda gången ni har nått upp till
              det som vi har som prognos för det finansiella sparandet 2010.
              Att detta skulle vara ansvarslöst har jag lite svårt att se.
            </seg>
            <seg n="42ca2e04">
              Låt oss ta Pär Nuders egen valrörelse som exempel. Då sade han
              att det fanns ett utrymme för 30 miljarder i reformer. Av dessa
              skulle 13 komma 2007. Vi har ännu inte spenderat de 30 miljarder
              som Pär Nuder själv bedömde fanns tillgängliga. Jag ser fram emot
              det socialdemokratiska budgetalternativet. Blir det 1 procent
              mer i sparande än vad vi presterar? Blir den 2 procent? Vad är
              ambitionen? Hur högt sparande ska den socialdemokratiska oppositionen
              ha?
            </seg>
            <seg n="f62e3a98">
              Kan man aldrig tänka sig att det är bra att vi har tillväxt i
              ekonomin? Är det inte bra att jobben kommer? Är det inte bra att
              arbetslösheten minskar?
            </seg>
            <seg n="f9ae3ee4">
              Som sagt, jag ser fram emot de fortsatta diskussionerna. Jag
              är nämligen övertygad om att vi kommer att prestera en ansvarsfull
              finanspolitik. Jag är glad över att Pär Nuder håller detta som
              ett viktigt ideal. Det är ett viktigt ideal. Om vi inte upprätthåller
              gott sparande skickar vi över kostnaderna på våra barn och barnbarn.
            </seg>
            <seg n="b99f52a0">
              Vi kommer att bedriva en ansvarsfull finanspolitik.
            </seg>
          </u>
          <note type="speaker" n="9bb6f160">
            Anf. 17 ULLA ANDERSSON (v) replik:
          </note>
          <u who="Q4935938" xml:id="i-a864042c449457e7-1" n="e1db1e7d">
            <seg n="e960291d">
              Herr talman! Från Anders Borg får vi ständigt höra mantrat att
              full sysselsättning är vårt främsta mål. Men på s. 18 i vårpropositionen
              kan vi se att regeringen själv räknar med att den öppna arbetslösheten
              inte sjunker efter 2008 utan faktiskt ökar. Ska vi då tolka det
              som att 4,2 procent öppen arbetslöshet och 6,2 procent total arbetslöshet
              är det som blir resultatet av regeringens löfte om full sysselsättning?
            </seg>
            <seg n="59af1521">
              Man kan undra om någon bland dessa 6 procent eller kanske någon
              av dem som flyttas över till ett låglöneyrke av amerikanskt snitt
              ska få någon glädje av den där färska goda dillkvisten som Christer
              Nylander talade om tidigare. Jag tycker att det måste kännas konstigt
              att vara så ung och ändå ha så gammaldags konservativ politisk
              syn.
            </seg>
            <seg n="095918d3">
              I er jobbpolitik är det tydligt hur klassföraktet lyser igenom.
              Det är för många som studerar, och de studerar för länge. Lönerna
              är för höga och tryggheten är för stor. Då kommer man med gammaldags
              lösningar på dessa problem. I stället föreslår man ökade visstidsanställningar
              och att deltidstjänsterna ska bestå. Man ser lönebildningen på
              arbetsmarknaden som ett problem, framför allt när det gäller dem
              som har så kallade lågkvalificerade yrken.
            </seg>
            <seg n="d01e1273">
              Jag skulle önska att ni hade lite moderna lösningar på detta,
              till exempel så att ni stimulerade fler att studera. Ni kunde
              föreslå höjda studiemedel. Men det gör ni inte, utan ni tänker
              föreslå ytterligare incitament för att det ska löna sig att arbeta,
              som ni uttrycker det. Ni uttrycker faktiskt en ambition att gå
              in ytterligare i socialförsäkringssystemen. Ni uttrycker det dessutom
              som att det ska kosta mer att vara medlem i en a-kassa med hög
              arbetslöshet. Man måste också koppla detta till de lönekrav som
              ställs av de fackföreningarna.
            </seg>
            <seg n="1438601e">
              Jag tycker att det är en ganska krass ekonomisk politik ni bedriver.
            </seg>
            <seg n="6a0a5465">
              Regeringen gör det mycket svårare för människor att studera och
              höja sina kvalifikationer. Samtidigt skriver ni i vårpropositionen:
              En struktur som innebär att lönekostnaden för personer med låga
              kvalifikationer är förhållandevis hög, betyder samtidigt att arbetslöshetsrisken
              för dessa personer är högre. Ni skriver att det är problem att
              dessa grupper har för höga löner, och i stället för att få dem
              att satsa på studier föreslår ni ändringar på arbetsmarknaden
              så att man ska kunna få låglöneyrken. Är det en modern jobbpolitik,
              Anders Borg?
            </seg>
          </u>
          <note type="speaker" n="b5f73996">
            Anf. 18 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-9" n="bc54e589">
            <seg n="ad73947f">
              Herr talman! Ulla Andersson bygger sin diskussion på Vänsterpartiets
              ekonomiska politik. Där kan vi se att miraklernas tid inte är
              över. Det skapas 150 000 nya jobb med hjälp av ett tillskott på
              6 miljarder. Det väcker naturligtvis frågor om varför inte hela
              utanförskapet kan avskaffas av Vänsterpartiet. Vi har ett överskottsmål
              de kommande åren på i storleksordningen 60 miljarder. Avskaffar
              man det skulle man kunna anställa 1 ½ miljon människor i den offentliga
              sektorn, med samma glasklara logik som i Vänsterpartiets ekonomiska
              motion. Då väcker det frågor. Är det så här på grund av att Socialdemokraterna
              säger nej till de här kloka åtgärderna, som skulle ge 150 000
              jobb eller 1 ½ miljon jobb om man förstärkte dem lite? Beror det
              på att Vänsterpartiet hålls tillbaka av Miljöpartiets ambitioner?
              Jag vet inte. Jag skulle gärna vilja ha en lite bättre förståelse
              när det gäller hur 6 miljarder kan ge 150 000 jobb och att man
              då avstår från att ta 60 miljarder och skapa 1 ½ miljon. Det borde
              väl vara klokt.
            </seg>
            <seg n="18b588a1">
              Sedan kan vi gärna ha en diskussion om fördelningspolitiken.
              Resultaten från Vänsterpartiets period är slående. När man tittar
              på de grupper där andelen med svag ekonomisk standard har ökat
              är det frapperande att se att en praktisk vänsterpolitik innebär
              att det praktiskt taget gäller alla utsatta grupper. Det är kvinnor,
              ensamma med barn, äldre kvinnor och sammanboende. Där har andelen
              med dålig standard ökat.
            </seg>
            <seg n="01090ce3">
              Vi kan titta på löneskillnaderna mellan män och kvinnor. De har
              inte förändrats på något avgörande sätt av att det var vänsterpartiinflytande.
              Förmögenhetsspridningen ökade. De regionala skillnaderna har varit
              påtagliga. Det är för mig svårt att förstå varför en praktisk
              vänsterpolitik måste vara så väsensskild från en teoretisk vänsterretorik.
            </seg>
            <seg n="9d1fb2ea">
              Ulla Andersson hänvisade till Arbetarbladet. Det är en utmärkt
              tidning. Jag läser där: Forskare ger stöd till nya jobbpolitiken.
              Där utvärderas våra förslag av Anders Forslund, biträdande chef
              på Institutet för arbetsmarknadspolitisk utvärdering i Uppsala.
              Han konstaterar att det vi gör för ungdomsarbetslösheten minskar
              den varaktiga ungdomsarbetslösheten. Det är ett steg i rätt riktning,
              som det står här i artikeln. Och det är en politik som blir rättvis
              därför att rättvisa aldrig kan särskiljas från arbetslöshet och
              full sysselsättning. Det är där Vänsterpartiet blir skyldig svaret.
            </seg>
          </u>
          <note type="speaker" n="95a82a13">
            Anf. 19 ULLA ANDERSSON (v) replik:
          </note>
          <u who="Q4935938" xml:id="i-a864042c449457e7-2" n="e1db1e7d">
            <seg n="041fcfc7">
              Herr talman! När vi ändå är inne på forskning kan jag nämna att
              man i en av de mest omfattande forskningsstudier som har gjorts
              har konstaterat att den arbetslinje som Sverige har haft med trygghet
              vid arbetslöshet faktiskt har inneburit att fler står till arbetsmarknadens
              förfogande än i länder där de här trygghetssystemen inte finns.
              Fler vill alltså jobba och delta i samhällsbygget i Sverige än
              i andra länder där man har valt andra system, system som nu Moderaterna
              vill efterlikna.
            </seg>
            <seg n="2e9b9554">
              Vi kan då gå in på jämställdhet. Precis som jag sade tidigare
              hade jag varit rätt nöjd, rent krasst, om ni hade nöjt er med
              att konservera de skillnader som redan finns i dag. Men ni nöjer
              er inte med det, utan ni ska till och med öka de här skillnaderna.
            </seg>
            <seg n="8be5b4cd">
              Ni föreslår att ytterligare delar av vård och omsorg ska privatiseras.
              Då kan man ju titta på er egen studie i Helsingfors, där man har
              gjort detta. Man konstaterar att det blev färre anställda. Arbetsmiljön
              blev mycket hårdare. Lönerna steg inte. Dessutom upplevde brukarna
              att kvaliteten blev mycket sämre. Privatiseringar kan knappast
              anses vara någon lösning när det gäller jämställdheten. De ökar
              snarare skillnaderna mellan kvinnor och män.
            </seg>
            <seg n="57e68700">
              Sedan säger ni att incitamenten för kvinnor att ta heltidstjänster
              har ökat ytterligare genom jobbavdraget. Vi har ju samma skattesystem
              för kvinnor och män här i Sverige, och män får heltidstjänster
              men inte kvinnor eller hur, Borg? Vad är då problemet? Är det
              skattesystemet, eller har vi strukturer på arbetsmarknaden som
              gör att kvinnor har helt andra förutsättningar? Jag tänker till
              exempel på att arbetsgivaren ser på kvinnor som arbetsreservkraft,
              att arbetsgivaren förväntar sig att kvinnor ska vara hemma och
              vara föräldralediga och att kvinnors arbete inte värderas lika
              högt som männens. Det kanske är det som är det grundläggande problemet
              i stället för skattesystemet.
            </seg>
            <seg n="3d706cea">
              Jag skulle nog nästan skämmas om jag kallade mig för feminist
              och presenterade detta som en jämställdhetspolitik. Men det är
              kanske för att vi har helt skilda ingångar när det gäller den
              analys som skulle behöva göras av arbetsmarknaden. Därmed har
              vi också helt andra lösningar. Jag tänker på fler anställda i
              välfärden, ett progressivare skattesystem, rätt till heltid det
              kan vara några sådana exempel. Ett annat är färre visstidsanställningar
              i stället för fler som ni föreslår. Det finns många förslag som
              man skulle kunna lägga fram.
            </seg>
            <seg n="5dca49b1">
              Till sist ska jag prata lite om miljöpolitiken. Ni måste vara
              rätt avklädda efter den här debatten i dag. Ni lägger nästan inte
              till några nya pengar alls, utan gör precis som ni brukar göra
              i de nya Moderaterna. Ni klär en politik i ord som i konkret innehåll
              inte innebär det ni säger. Det är nästan inga nya pengar alls
              i en situation där klimathotet hänger över oss varje dag. Det
              går inte ens att njuta av det här vackra vädret längre. Man går
              där med oron, samma oro som man har över er politik. Ni döljer
              den i vackra ord, men innehållet är mörkt.
            </seg>
          </u>
          <note type="speaker" n="3a850d4f">
            Anf. 20 Finansminister ANDERS BORG (m) replik:
          </note>
          <u who="unknown" xml:id="i-8b3813c23c2414b9-10" n="bc54e589">
            <seg n="ee2de7d8">
              Herr talman! Jag skulle önska att Ulla Andersson kunde glädjas
              åt vårsolen och att vi kunde glädjas åt stigande sysselsättning,
              minskad arbetslöshet och minskat utanförskap 185 000, 100 000
              och 160 000. Det är ju det vi har förhoppningar om ska bli resultatet
              av det arbete vi gör.
            </seg>
            <seg n="b236e66d">
              Jag ska gärna ge Ulla Andersson rätt i att det finns mycket som
              är bra i Sverige, inte minst ur jämställdhetssynpunkt. Det är
              bra att vi har en väl utbyggd barnomsorg som tillhandahålls till
              låga kostnader. Det bidrar till en hög kvinnlig förvärvsfrekvens.
              Det bidrar till att barn får en god grund för arbetsmarknaden
              därför att man kan kompensera för att alla föräldrar inte har
              en bra utbildningsbakgrund. Vi har en bra skola som under lång
              tid har bidragit till att de som har minst kompetens i Sverige
              har en god kompetens jämfört med hur det är i många andra länder.
              Vi har en väl utvecklad jämställdhet. Vi har ett skattesystem
              som uppmuntrar kvinnor att vara på arbetsmarknaden. Det är naturligtvis
              bra. Vi har en arbetsmarknad med kollektivavtal som ger människor
              både anställningstrygghet och rimliga arbetsförhållanden.
            </seg>
            <seg n="1db9eac8">
              Allt det här är sådant som vi är glada för att vi har i Sverige.
              Det är sådant som vi vill bevara och förstärka. Det gör att jag
              inte riktigt hänger med.
            </seg>
            <seg n="85def771">
              Vi vill förstärka möjligheterna att få barnomsorg via en barnomsorgsgaranti.
              Vi vill förstärka kvaliteten genom en prioritering av pedagogisk
              barnomsorg. Hur skulle det inte kunna leda till mer jämställdhet?
              Vi vill införa en jämställdhetsbonus som gör att det blir 3 000
              kronor mer lönsamt för kvinnan att gå och arbeta och för mannen
              att ta hand om barnen under föräldraledigheten. Hur skulle det
              inte kunna leda till en ökad jämställdhet? Vi tittar på jobbavdraget,
              som ökar kvinnornas motiv att gå ut på arbetsmarknaden och där
              den största minskningen av marginaleffekterna ligger på kvinnor.
              Hur skulle det inte kunna öka jämställdheten? Vi ökar möjligheterna
              för kvinnligt företagande inom vård och omsorg och skola. Hur
              skulle det inte kunna öka jämställdheten?
            </seg>
            <seg n="f081fdb8">
              Vi ska bevara det som är bra i den svenska modellen. Vi ska restaurera
              det som inte har skötts väl under ett antal år. Vi ska förstärka
              på nyckelområdena för att vi ska ha ett väl fungerande samhälle
              för både män och kvinnor. Det är naturligtvis bra att även Vänsterpartiet
              har en sådan ambition. Det som är så tråkigt är att Vänsterpartiets
              medverkan i regeringspolitiken under vänsteråren har bidragit
              till att det är så lite resultat på området. Det är ett långt
              regeringsinnehav med mycket små resultat. Låt oss nu hoppas att
              våra resultat blir de som de nu ser ut att bli! Då kanske vi kan
              få lite mer jämställdhet i Sverige på mycket kortare tid.
            </seg>
          </u>
          <note type="speaker" n="6fe2a07d">
            Anf. 21 ROGER TIEFENSEE (c):
          </note>
          <u who="Q6210672" xml:id="i-d790052dfd4da1eb-1" n="0c29780e">
            <seg n="dbab32be">
              Herr talman! När man hör oppositionens företrädare slås man av
              hur lätt Socialdemokraterna, Vänstern och Miljöpartiet gör det
              för sig. Klyftorna i samhället, de sociala och regionala klyftor
              som man lämnade efter sig, känns man inte vid i dag. När alliansregeringen
              då tar tag i detta och genomför jobbpolitiken, den väg som vi
              ser är vägen för att överbrygga de här klyftorna, är oppositionen
              emot. Att bara vara emot kanske funkar ett tag, men nu är Socialdemokraterna
              inte i ett ledarlöst tillstånd. Det finns en ledare, och jag tror
              att människor förväntar sig besked? Kommer Socialdemokraterna
              att genomföra tidernas skattehöjning för att finansiera alla återställare
              som utlovas? Får vi besked om det om 14 dagar? Eller blir det
              som i höstas, att det inte läggs något reellt oppositionsalternativ?
              Socialdemokraterna hade inte en alternativbudget som var värd
              namnet. Får vi det den här gången?
            </seg>
            <seg n="acb40fc3">
              Socialdemokraterna och deras tidigare stödpartier hade inga problem
              att tala vackert om behovet av förbättrad integrationspolitik
              och att få ned ungdomsarbetslösheten. Ni svek ju de här människorna.
              Ni stod handfallna. Ni vidtog inga åtgärder för att komma till
              rätta med två av vår tids största samhällsproblem. Ni har förbrukat
              ert förtroende, och jag tror att det var därför ni förlorade valet.
            </seg>
            <seg n="1d1d47eb">
              Bakom statistiken om fördubblad ungdomsarbetslöshet under den
              senaste mandatperioden fanns det en massa ungdomar som inget hellre
              ville än att få vara med. Nu ger vi dem chansen. Vi halverar arbetsgivaravgifterna
              för unga mellan 18 och 24 år. Vi inför en jobbgaranti för den
              som är under 25 år. Men vad vill oppositionen? Det duger inte
              att bara vara emot.
            </seg>
          </u>
          <note type="speaker" n="b966dd34">
            Anf. 22 MIKAELA VALTERSSON (mp) replik:
          </note>
          <u who="Q4354795" xml:id="i-bcb6b2c9b1a70b2e-3" n="1043dde6">
            <seg n="0d73b192">
              Herr talman! Regeringen drar i vårbudgeten in 634 miljoner från
              anslaget biologisk mångfald under mandatperioden. Alla i Sverige
              blir fattigare med regeringens miljöpolitik när vi förlorar värdefull
              natur. Det är pengar som används för att bevara skyddsvärd natur
              genom att till exempel bilda reservat. Syftet är att nå de miljömål
              som riksdagen själv har satt upp. Utvärderingar har gång på gång
              visat att ett av de mål där förseningen blir störst och där man
              inte når målet i tid är målet att skydda våra skogar och säkra
              ett rikt naturliv, målet om biologisk mångfald. Därför har Miljöpartiet
              drivit igenom ökade satsningar för att nå det målet. Ändå är takten
              otillräcklig enligt Miljömålsrådets egen utvärdering.
            </seg>
            <seg n="6ed51119">
              På senare tid har vi fått mer kunskap om den pågående klimatrubbningen
              och vad den innebär. Den kommer att innebära en ökad stress på
              vår natur. I det senaste numret av Skogsstyrelsens tidning kan
              regeringen läsa det vi miljöpartister länge vetat. Ny forskning
              visar att naturmiljöer med bättre bibehållen biologisk mångfald
              har större förmåga att anpassa sig till klimatförändringarna.
            </seg>
            <seg n="065f53fc">
              I den senaste rapporten från FN:s klimatpanel kan man läsa att
              upp till 30 procent av alla djur- och växtarter löper ökad risk
              för utrotning vid relativt måttliga temperaturökningar. Större
              skyddade arealer, särskilt om de är smart uttänkta, kan mildra
              effekterna.
            </seg>
            <seg n="506d2d3b">
              Vad väljer då den borgerliga regeringen att göra? Man drar ned
              satsningarna på biologisk mångfald. Man drar ned investeringar
              som behövs för att anpassa oss till klimatförändringarna. Hur
              går detta ihop, Roger Tiefensee?
            </seg>
          </u>
          <note type="speaker" n="adba6e94">
            Anf. 23 ROGER TIEFENSEE (c) replik:
          </note>
          <u who="Q6210672" xml:id="i-d790052dfd4da1eb-2" n="0c29780e">
            <seg n="43380341">
              Herr talman! Mikaela Valtersson lyfter fram satsningar på biologisk
              mångfald. Precis som Mikaela säger finns det ett ambitiöst mål.
              Men, precis som Mikaela Valtersson säger, räckte inte ens de satsningar
              som fanns tidigare för att uppnå det målet, på grund av att man
              hade fel strategi. Det handlar inte bara om pengar, utan det handlar
              om vilken strategi man använder för att nå dit.
            </seg>
            <seg n="a6891698">
              Den gamla regeringens och Miljöpartiets strategi var att köpa
              mark. Men det är inte en hållbar väg. Man kan inte köpa hela Sverige
              bara för att skydda områden. Det man gör när man köper in mark
              är att man lägger en död hand på näringsverksamhet, familjeskogsbruk
              och hela bygder. Då är det bättre att man har en ambition att
              göra det här tillsammans med brukarna. Man tecknar avtal. Vi kommer
              att återkomma med hur den strategin kommer att se ut, men det
              kommer att bli en billigare strategi. Målet är detsamma, men vägen
              är en annan.
            </seg>
          </u>
          <note type="speaker" n="51f91146">
            Anf. 24 MIKAELA VALTERSSON (mp) replik:
          </note>
          <u who="Q4354795" xml:id="i-bcb6b2c9b1a70b2e-4" n="1043dde6">
            <seg n="b7983b05">
              Herr talman! Precis som Roger Tiefensee talar om så når vi inte
              målet. Det behövs göras större satsningar. Då väljer regeringen,
              med den logik ni har, att dra in anslaget i stället. Ni når inte
              målet. Då försämrar ni medlen för att klara det målet.
            </seg>
            <seg n="52f350c0">
              Vilken är den strategi ni själva har egentligen? Hur visar sig
              ambitionen i regeringens vårproposition att faktiskt försöka nå
              målet om biologisk mångfald? Vilken expertis lutar sig Roger Tiefensee
              mot när han säger att skydda, genom till exempel reservat, inte
              skulle vara det verktyg som man kan säkra naturvärden med?
            </seg>
            <seg n="2b940783">
              Regeringen säger att man gör detta för att få loss pengar till
              andra satsningar för att hejda klimatförändringen eller rädda
              Östersjön. Det är ett snävt sätt att se på saken. Det är kortsynt
              att låna av en del av miljösektorn för att klara andra miljösatsningar.
              Den moderatledda regeringen har inte förstått att hela miljösektorn
              behöver förstärkas. De satsningar regeringen nu vill göra för
              Östersjön har dessutom redan dömts ut av både forskare och miljörörelsen.
              Regeringens miljöpolitik går ut på att förhala i stället för att
              handla.
            </seg>
            <seg n="f660789e">
              Roger Tiefensee sade i sitt huvudanförande att man ville ha marknadslösningar.
              Då avskaffar ni de fungerande ekonomiska styrmedel som har funnits.
              Ni avskaffar den gröna skatteväxlingen, flygskatten och koldioxidskatten
              för den handlande sektorn. Ni satsar måhända 3 miljarder på att
              försöka minska utsläppen som påverkar klimatet, och ni satsar
              med andra handen 3 miljarder på att öka de utsläppen. Hur kan
              ni försvara neddragningar på ett område där vi faktiskt inte når
              miljömålen?
            </seg>
          </u>
          <note type="speaker" n="78fc27e6">
            Anf. 25 ROGER TIEFENSEE (c) replik:
          </note>
          <u who="Q6210672" xml:id="i-d790052dfd4da1eb-3" n="0c29780e">
            <seg n="98aa6ac4">
              Herr talman! Här kan man se vådan av förskrivna repliker. Mikaela
              Valtersson brydde sig inte ens om att lyssna på vad jag sade i
              mitt svar på hennes fråga. Den strategi vi har valt när det gäller
              biologisk mångfald är att i stället teckna avtal med dem som har
              markerna, med skogsbruket, familjeskogsbrukare. Vi tecknar avtal
              med dem. De har ju redan bedrivit en sådan verksamhet så att deras
              skog är skyddsvärd. Är det då rätt signal att säga att vi köper
              den, och staten lägger sin våtvarma filt över det? Då förstör
              man en möjlighet till utkomst för det familjeföretaget. Man lägger
              också hela bygder under en död hand. Vår strategi är mycket smartare,
              mycket billigare, för vi gör det hand i hand. Vi, staten, har
              ett mål att skydda skogsmark och ha en stark biologisk mångfald.
              Vi gör det tillsammans med dem som faktiskt har skapat det här.
              Är inte det då något att glädjas över?
            </seg>
            <seg n="f578b471">
              Vi använder en del av de här pengarna för att göra snabba insatser
              när det gäller havsmiljö och klimatförändringar. Det borde väl
              Miljöpartiet glädjas över. Jag lovar att det kommer mer. Det här
              är bara en början.
            </seg>
          </u>
          <note type="speaker" n="ae458801">
            Anf. 26 CHRISTER NYLANDER (fp):
          </note>
          <u who="Q5109199" xml:id="i-d56f016584504727-1" n="816cf556">
            <seg n="4b4fa479">
              Herr talman! Det finns anledning att vara mycket glad över saker
              som händer i svensk ekonomi i dag. Men det finns också anledning
              att vara bekymrad, inte minst över att arbetsmarknaden ser ut
              att fungera något sämre än vad vi hade hoppats. Det blir en viktig
              uppgift framöver att se till så att vi inte kombinerar ansträngt
              läge på många arbetsmarknader med väldigt många människor i utanförskap.
            </seg>
            <seg n="0e65b6ca">
              Jag lyssnade noga på oppositionspartierna kring just denna fråga,
              men jag fann mycket lite om hur de vill se till att fler ungdomar
              får chansen att försörja sig själva så att Sverige inte ligger
              i toppen när det gäller ungdomsarbetslöshet. Vi hörde mycket lite
              om vad man vill göra för att stärka integrationen. Det har varit
              ett av huvudproblemen i svensk ekonomi under lång tid att integrationspolitiken
              har fungerat så väldigt dåligt.
            </seg>
            <seg n="c865c25c">
              I dag finns det strukturer på arbetsmarknaden som hjälper dem
              som är inne, som är mycket bra för dem som har jobb och har fungerat
              bra men som samtidigt lyfter trösklar för de människor som vill
              in. Det drabbar i synnerhet ungdomar och invandrare.
            </seg>
            <seg n="b15ef5f1">
              Är inte oppositionen bekymrad över att arbetsmarknaden inte fungerar
              tillräckligt bra i denna högkonjunktur? Inte kan ni väl vara nöjda
              med läget som det är nu. Varför var det så lite i era anföranden
              och i era repliker om hur man ser till så att fler ungdomar och
              fler invandrare får chans att försörja sig själva genom ett jobb?
            </seg>
            <seg n="5643d633">
              Alliansen kommer att fortsätta att jobba med de här frågorna.
              Jag hoppas verkligen att oppositionen också kommer att fundera
              tillsammans kring hur man ska bryta utanförskapet.
            </seg>
            <seg n="cca70b63">
              I förra årets debatt med anledning av vårpropositionen krävde
              Vänsterpartiet, Miljöpartiet och Socialdemokraterna att alliansen
              skulle skriva en gemensam motion. Så här sade dåvarande finansministern:
              Ni förmår inte att göra det riktigt svåra, att på sista raden,
              sista kronan få ihop en budget. Det är det som är mästerverket,
              inte att skriva ihop sig om några allmänt hållna funderingar kring
              inriktningen.
            </seg>
            <seg n="2513b019">
              Nu vill jag ställa frågan till er: Kommer det en gemensam motion
              från s, v och mp på detta område? Ni ställde kravet. Visa nu att
              ni klarar mästerverket när ni är opposition! Vi gjorde det. Ska
              ni skriva ihop er? Vad blir då ambitionen? Blir det en ansvarsfull
              finanspolitik?
            </seg>
            <seg n="a3f32e68">
              Jag satt och försökte anteckna alla nya utgiftslöften som gavs
              i anförandena, men jag ska erkänna att jag tappade räkningen.
              Löfteskarusellen snurrade i gång ganska bra, inte minst när Ulla
              Andersson var i gång. Hon var emot alla besparingar men för alla
              utgifter och ville dessutom ha ytterligare utgifter.
            </seg>
            <seg n="8c5edc60">
              Sverige har just nu goda tider. Då gäller det att använda dem
              till att rusta Sverige långsiktigt. Men det gäller också att se
              var sprickorna i välfärden finns.
            </seg>
            <seg n="e0509e6d">
              Jag nämnde skolan i mitt anförande. Jag nämnde också äldreomsorgen
              och en sådan självklar sak som att man när man bor på ett äldreboende
              ska få riktigt bra mat. Jag tror att det var Ulla Andersson som
              skämtade om min fundering kring hur man kan lyfta maten i äldreomsorgen
              med en liten dillkvist eller något annat som visar att det är
              något färskt och något som vi satsar på och tycker är viktigt.
              Människor som bor på äldreboende har också rätt till bra mat.
              Så är det tyvärr inte på alla ställen i dag.
            </seg>
            <seg n="78dc5707">
              Nu funderar vi kring hur vi ska fortsätta att arbeta i alliansen
              för att fler ska få jobb och att vi använder högkonjunkturen och
              underlättar för människor att ta sig in på arbetsmarknaden.
            </seg>
            <seg n="80d57ae3">
              Frågan till oppositionspartierna är: Kommer ni att samla er kring
              en gemensam motion om hur ni vill se framtiden?
            </seg>
          </u>
          <note type="speaker" n="15609f1e">
            Anf. 27 PÄR NUDER (s) replik:
          </note>
          <u who="Q320842" xml:id="i-8b3813c23c2414b9-11" n="23e5fe73">
            <seg n="553eddfc">
              Herr talman! Jag ska ägna mina 40 sekunder åt Folkpartiet. Ni
              behöver all uppmärksamhet ni kan få i dessa dagar.
            </seg>
            <seg n="a78ea1b4">
              Ni har ju problem i opinionen. Jag tror mig veta varför. Varje
              gång jag hör Christer Nylander hör jag ett eko från den moderate
              finansministern. Nu har du chansen att profilera dig, Christer,
              och bli en Ture Königson modell 2000-talet.
            </seg>
            <seg n="059984c4">
              Berätta nu för svenska folket när ni i Folkpartiet kommer att
              driva igenom kravet på höjt tak i sjukförsäkringen!
            </seg>
          </u>
          <note type="speaker" n="d3d22cfd">
            Anf. 28 CHRISTER NYLANDER (fp) replik:
          </note>
          <u who="Q5109199" xml:id="i-d56f016584504727-2" n="816cf556">
            <seg n="ea0f8772">
              Herr talman! Jag får tacka Pär Nuder för att han hjälper oss
              att få uppmärksamhet. Jag tycker att Folkpartiet har fått ganska
              mycket uppmärksamhet den senaste tiden.
            </seg>
            <seg n="7cb146b8">
              Vi har haft den här debatten förut, senast för ungefär fem månader
              sedan. Folkpartiet tycker att det är viktigt att ha bra socialförsäkringar.
              Vi driver i alliansen att vi ska ha socialförsäkringar som är
              långsiktigt hållbara. Vi ska se till att människor får en trygghet
              när de är sjuka och arbetslösa eller av andra anledningar står
              utanför arbetsmarknaden.
            </seg>
            <seg n="fa9097b0">
              Pär Nuder kan vara alldeles lugn. Folkpartiet fortsätter att
              driva detta.
            </seg>
            <seg n="c67271d7">
              Vi måste också fundera på hur vi för en sansad statsfinansiell
              politik där vi tar ansvar för finanspolitiken och ser till att
              statsfinanserna är hållbara.
            </seg>
            <seg n="27922b2b">
              För oss ligger fokus just nu på hur fler människor ska få jobb,
              hur fler människor ska få chansen att försörja sig själva. Där
              har vi gjort mycket. Vi har lyckats med mycket, men vi har mycket
              kvar.
            </seg>
            <seg n="8981e198">
              Jag vill ställa en fråga till Pär Nuder som kan använda den sekund
              han har till att svara ja eller nej. Blir det en gemensam motion
              från s, v och mp om hur ni vill se till att Sverige ska få fler
              jobb och att fler människor kan gå från utanförskap till jobb?
            </seg>
          </u>
          <note type="speaker" n="dcb79229">
            Anf. 29 PÄR NUDER (s) replik:
          </note>
          <u who="Q320842" xml:id="i-8b3813c23c2414b9-12" n="23e5fe73">
            <seg n="70531059">
              Herr talman! Tack för icke-svaret, Christer Nylander. Folkparitet
              är inte att lita på när det gäller taket i sjukförsäkringen. Vi
              fick inget svar. Jag tror att Folkpartiet kommer att fortsätta
              att bli uppmärksammat för helt andra saker än att ni driver socialliberala
              krav.
            </seg>
          </u>
          <note type="speaker" n="2d3f0291">
            Anf. 30 CHRISTER NYLANDER (fp) replik:
          </note>
          <u who="Q5109199" xml:id="i-d56f016584504727-3" n="816cf556">
            <seg n="075c6924">
              Herr talman! Jag konstaterar att jag inte heller fick mycket
              till svar. Trots att Pär Nuder överskred sin tid med tolv sekunder
              kunde han inte ge besked om om s, v och mp tänker ha en gemensam
              motion, om de ska samla sig, eller om man tänker fortsätta att
              låta det spreta åt alla möjliga håll.
            </seg>
          </u>
          <note type="speaker" n="2ef887e2">
            Anf. 31 STEFAN ATTEFALL (kd):
          </note>
          <u who="Q966884" xml:id="i-1ffc1353fb1ef7e0-1" n="7d356bf7">
            <seg n="02ae7b4b">
              Herr talman! Jag noterade att Pär Nuder använde sina sista 40
              sekunder till att försöka vara spydig mot Folkpartiet i stället
              för att ta upp en diskussion om rättvisa till exempel, något som
              jag försökte föra fram i mitt anförande.
            </seg>
            <seg n="0d781c49">
              Allians för Sverige gick ju till val på att bryta utanförskapet,
              förnya och utveckla näringslivet, avskaffa fastighetsskatten och
              utveckla välfärden när det gäller kvalitetshöjningar, förbättring
              av sjukvård och äldreomsorg samt att rusta upp den svenska skolan.
            </seg>
            <seg n="8745971b">
              Det är det vi håller på att göra. Vårbudgeten är ett steg på
              den vägen.
            </seg>
            <seg n="0bec85ae">
              Från vänsterpartierna har vi hört en eländesbeskrivning av läget
              i Sverige. Det målas upp en bild av att en mängd människor är
              arbetslösa, fattiga och mår dåligt. Vi har fått höra av Mikaela
              Valtersson om ungdomar som inte har särskilt hög standard. Samtidigt
              har vi fått veta att de har tappat i standard under Miljöpartiets
              tid vid köttgrytorna.
            </seg>
            <seg n="b0e33588">
              Mikaela Valtersson sade till och med att studenterna får fortsätta
              att leva på nudlar. När började de leva på nudlar? Det var före
              valet när Miljöpartiet var vid makten.
            </seg>
            <seg n="207fca6f">
              Det är en ganska mörk bild som målas upp.
            </seg>
            <seg n="6ae09282">
              Som Anders Borg beskrev i sitt inlägg tidigare var den fördelningspolitik
              som har bedrivits av s, v och mp dyster för många viktiga grupper
              i vårt samhälle. Fördelningspolitiken blev inte bättre under vänsterstyre.
            </seg>
            <seg n="42bff6ae">
              Vad Anders Borg kanske inte nämnde är en viktig grupp, nämligen
              pensionärerna inte minst pensionärerna med de sämsta pensionerna
              som har tappat i standard kraftigt under Pär Nuders, Mikaela Valterssons
              och Ulla Anderssons partikamraters tid vid makten.
            </seg>
            <seg n="3ea7863f">
              Det som är intressant i den eländesbeskrivning som har målats
              upp är att detta tydligen har uppstått under tolv år med vänsterstyre
              i Sverige. Tolv år med Socialdemokraterna vid makten, varav åtta
              år med hjälp av Vänsterpartiet och Miljöpartiet, har skapat det
              här eländet som nu beskrivs för oss från talarstolen. Den politiken
              har nått vägs ände. Resultatet är ett bestående utanförskap. Det
              har blivit en sämre fördelningspolitik. Det kan vi läsa om i finansplanen.
            </seg>
            <seg n="992d386d">
              Nu prövar vi en ny politik. Det är en politik som är prövad i
              vetenskaplig forskning och genom andra länders erfarenheter. Det
              handlar om att få människor i arbete, få ekonomin att fungera
              bättre och att öka drivkrafterna i det ekonomiska systemet.
            </seg>
            <seg n="60a7ba15">
              Det handlar inte om att människor knappt ska ha näsan ovanför
              vattenytan, som det påstås här. Sverige har, internationellt sett,
              generösa socialförsäkringssystem och ersättningssystem.
            </seg>
            <seg n="4d4112d9">
              Vad är då den alternativa politik som beskrivs? Det talas mycket
              om rättvisa. Men vad är rättvisa enligt vänstermelodi? Det är
              tydligen mer bidrag och högre skatter. Det är en politik som har
              prövats och inte lett till större rättvisa.
            </seg>
            <seg n="b07bbd40">
              Vi måste få ekonomin att fungera bättre, och vi måste få fler
              människor i arbete. Däri ligger nyckeln till en god fördelningspolitik
              och en god rättvisa. Vi måste ge stöd till de människor som behöver
              hjälp och skapa bra drivkrafter i systemet.
            </seg>
            <seg n="961eaabe">
              Det är den modell som vi vill pröva, den modell som till en del
              har prövats och som enligt vad olika beräkningar visar kommer
              att leda till resultat. Den kommer vi att möta väljarna med inför
              nästa val. Då kommer prövningens stund. Har det totalt sett blivit
              en bättre fördelningspolitik i vårt land? Har vi fått det bättre
              och, framför allt, har utanförskapet minskat?
            </seg>
            <seg n="2e3422d0">
              Mot den politiken står tydligen högre bidrag och mer skatter.
              Den politiken har prövats och befunnits vara misslyckad.
            </seg>
          </u>
          <note type="speaker" n="356120c4">
            Anf. 32 ULLA ANDERSSON (v) replik:
          </note>
          <u who="Q4935938" xml:id="i-a864042c449457e7-3" n="e1db1e7d">
            <seg n="ccb811b6">
              Herr talman! Man kan säga att Kristdemokraternas rättvisepolitik
              är talande. Två tredjedelar av jobbavdraget går till en tredjedel
              av de rikaste 23 av 38 miljarder.
            </seg>
            <seg n="fc1c2eb9">
              Unga barnfamiljer stängs ute från bostadsmarknaden när fastighetspriserna
              stiger. I stället för att betala till välfärden genom fastighetsskatten
              får man, om man har råd och kan, betala ytterligare någon miljon
              till banken. Ungdomar stängs ute från arbetsmarknaden genom att
              bostadssubventionerna avskaffas. Ni avskaffar förmögenhetsskatten
              så att framför allt 23 000 hushåll får ytterligare inkomster.
            </seg>
            <seg n="180ed5f9">
              Bidragen ska tydligen omfördelas. I och för sig har vi lite olika
              syn på vad bidrag och socialförsäkringssystem är, men era bidrag
              går faktiskt till de mest förmögna. Dessutom straffar ni sjuka
              och arbetslösa. Det är kristdemokratisk rättvisepolitik.
            </seg>
          </u>
          <note type="speaker" n="6465ff05">
            Anf. 33 STEFAN ATTEFALL (kd) replik:
          </note>
          <u who="Q966884" xml:id="i-1ffc1353fb1ef7e0-2" n="7d356bf7">
            <seg n="3bb6a1f3">
              Herr talman! Vi hörde tidigare hur jobbavdraget slår fördelningspolitiskt
              jämfört med de skattesänkningar som Vänsterpartiet var med och
              genomförde. Det är ungefär samma effekter. Jobbavdraget går procentuellt
              sett till högre skattesänkningar för människor med låga inkomster.
              Den stora grupp som får del av jobbavdraget är låg- och medelinkomsttagare.
              Det är vanliga människor som arbetar i vårt land. Det handlar
              inte om att ge några rika mycket pengar, utan det handlar om att
              ge låg- och medelinkomsttagare rimliga incitament och drivkrafter
              att jobba mer och känna att det blir mer pengar kvar i plånboken
              när man gör en extra ansträngning och tar på sig mer ansvar i
              jobbet.
            </seg>
            <seg n="10e7c592">
              Det nämns som ett problem att fastighetspriserna har stigit.
              De har stigit under lång tid. Jag köpte mitt hus i Helsingfors
              1997. Då hade priserna börjat stiga. De har stigit under lång
              tid. Vad har Vänsterpartiet gjort för att stoppa fastighetsprisernas
              utveckling under de gångna åren om det är det som är problemet?
            </seg>
            <seg n="261d22be">
              Tvärtom den enda lösning som Vänsterpartiet verkar ha är högre
              skatter och mer bidrag. Och hur kan Ulla Andersson då påstå att
              den politiken har varit lyckosam under de gångna åren när utanförskapet
              har bestått och när fördelningspolitiken inte har blivit så bra
              som jag hoppas och tror att du egentligen vill att den ska vara?
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="67bc964a">
            Propositionen bordlades.
          </note>
          <note n="29d1b792">
            3 § Avsägelser
          </note>
          <note n="a2f177d8">
            Förste vice talmannen meddelade att Ronny Olander (s) avsagt
            sig uppdraget som ledamot i miljö- och jordbruksutskottet samt
            att Lena Hallengren (s) avsagt sig uppdraget som suppleant i Europarådets
            svenska delegation.
          </note>
          <note n="0a9a3114">
            Kammaren biföll dessa avsägelser.
          </note>
          <note n="180422fa">
            4 § Anmälan om kompletteringsval till utskott och Europarådets
            svenska delegation
          </note>
          <note n="2d7101a1">
            Förste vice talmannen meddelade att Socialdemokraternas riksdagsgrupp
            på grund av uppkomna vakanser anmält
          </note>
          <note n="91e96f27">
            Inger Jarl Beck som ledamot i försvarsutskottet,
          </note>
          <note n="8b625785">
            Ronny Olander som ledamot i socialförsäkringsutskottet,
          </note>
          <note n="ada1b522">
            Gunilla Carlsson i Hisings Backa som suppleant i socialutskottet
            och
          </note>
          <note n="3021f099">
            Maryam Yazdanfar som suppleant i Europarådets svenska delegation.
          </note>
          <note n="b603a943">
            Förste vice talmannen förklarade valda till
          </note>
          <note n="e5ad1c05">
            ledamot i försvarsutskottet
          </note>
          <note n="1301da30">
            ledamot i socialförsäkringsutskottet
          </note>
          <note n="a9bd6f26">
            suppleant i socialutskottet
          </note>
          <note n="c7952b89">
            suppleant i Europarådets svenska delegation
          </note>
          <note n="2df00b1f">
            5 § Meddelande om ändringar i kammarens sammanträdesplan
          </note>
          <note n="583f1fb6">
            Förste vice talmannen meddelade att ett meddelande om ändringar
            i kammarens sammanträdesplan delats ut till kammarens ledamöter.
          </note>
          <note n="c7d5fe4f">
            6 § Svar på interpellationerna 2006/07:330 och 398 om globalt
            arbete för dödsstraffets avskaffande
          </note>
          <note type="speaker" n="72c49942">
            Anf. 34 Utrikesminister CARL BILDT (m):
          </note>
          <u who="unknown" xml:id="i-7986b8dce6824eec-0" n="bc54e589">
            <seg n="5290cef9">
              Herr talman! Hans Wallmark har frågat mig om jag avser att vidta
              några åtgärder för att i internationella sammanhang arbeta för
              ett globalt avskaffande av dödsstraffet, om jag i dialog med företrädare
              för Folkrepubliken Kina avser att påminna om löften om ökad respekt
              för mänskliga rättigheter uttalade i samband med att ansökan om
              OS 2008 beviljades samt vidare om jag, i samverkan med andra länders
              företrädare, avser att öka ansträngningarna för att få till stånd
              ett avskaffande av dödsstraffet i vårt närområde som exempelvis
              Vitryssland och Ryssland.
            </seg>
            <seg n="483fcfd7">
              Börje Vestlund har frågat mig vilka åtgärder jag avser att vidta
              för att de 70 länder som i i dag har kriminaliserat homosexuella
              handlingar ska upphäva detta samt vilka åtgärder jag avser att
              vidta för att de länder som har dödsstraff för homosexuella handlingar
              ska upphäva detta. Jag väljer att besvara båda interpellationerna
              i ett sammanhang.
            </seg>
            <seg n="c43ca76c">
              Låt mig inledningsvis återigen slå fast att dödsstraffet är ett
              inhumant straff som inte har någon plats i en modern rättsordning.
              Sverige och den europeiska unionen, EU, arbetar därför aktivt
              för dödsstraffets globala avskaffande.
            </seg>
            <seg n="bb26835e">
              Sveriges internationella arbete i denna fråga är långsiktigt,
              konsekvent och konstant. Arbetet bedrivs med fördel genom EU,
              som är en stark och tydlig aktör för dödsstraffets avskaffande
              på den internationella arenan. Få tvekar om EU:s inställning i
              denna fråga.
            </seg>
            <seg n="3133bff7">
              I mitt tal inför Förenta nationernas råd för de mänskliga rättigheterna
              den 12 mars underströk jag i starka ordalag den svenska inställningen
              till dödsstraffet och uppmanade till straffets globala avskaffande.
              I EU:s gemensamma anförande vid samma tillfälle var dödsstraffets
              avskaffande ett centralt tema.
            </seg>
            <seg n="ec1d07ca">
              EU har utformat gemensamma riktlinjer för att agera mot dödsstraffet
              generellt och i enskilda fall. Dessa tillämpas aktivt, och vi
              intensifierar nu våra ansträngningar. EU genomför bilaterala uppvaktningar
              om dödsstraffets avskaffande i olika huvudstäder och arbetar för
              att kunna ta upp frågan inom ramen för Förenta nationernas råd
              för mänskliga rättigheter framöver. Vi förbereder också marken
              för en resolution mot dödsstraffet i Förenta nationernas generalförsamling.
            </seg>
            <seg n="c54a79fe">
              Jag kommer att agera för att EU ska fortsätta sitt arbete för
              dödsstraffets totala avskaffande och som ett delmål för införande
              av moratorier.
            </seg>
            <seg n="e4515ee1">
              Vad gäller situationen i Folkrepubliken Kina välkomnar jag de
              utfästelser som det kinesiska ledarskapet avgav i samband med
              att deras ansökan om att arrangera de olympiska spelen 2008 beviljades.
              Att Kina lever upp till dessa utfästelser är av avgörande vikt
              för Kinas internationella anseende och det internationella förtroendet
              för Kina framöver. Jag utgår från att det kinesiska ledarskapet
              är medvetet om detta.
            </seg>
            <seg n="645df1ee">
              Dödsstraffets avveckling samt MR-situationen i Kina är föremål
              för regelbunden dialog mellan EU och Kina, bland annat i samband
              med den återkommande MR-dialogen. Sverige tar även upp frågan
              i olika bilaterala sammanhang. Jag adresserade själv dödsstraffets
              tillämpning i Kina i mitt ovan nämnda tal inför Förenta nationernas
              råd för de mänskliga rättigheterna.
            </seg>
            <seg n="cd56adfe">
              Beträffande närområdet kan man konstatera att det sedan augusti
              1996 i praktiken råder moratorium på avrättningar i Ryssland.
              Ett av villkoren för Rysslands inträde i Europarådet var att landet
              förpliktade sig att i lag införa ett moratorium på verkställande
              av dödsstraff. Jag beklagar att detta ännu inte skett. Sverige,
              EU och övriga Europarådsmedlemmar uppmanar regelbundet Ryssland
              att skyndsamt följa sina åtaganden i denna fråga. Under Sveriges
              ordförandeskap i Europarådet 2008 kommer vi att uppmärksamma frågan
              än tydligare, om den då ännu inte lösts.
            </seg>
            <seg n="2c1dac41">
              Regeringen ökar även sina ansträngningar för att med hjälp av
              bilaterala insatser och samverkan inom EU förmå Vitryssland att
              ansluta sig till den demokratiska utvecklingen med respekt för
              mänskliga rättigheter som stora delar av Central- och Östeuropa
              genomgått. I denna utveckling ingår avskaffandet av dödsstraffet.
              Arbetet måste ske metodiskt och på bred front genom stöd till
              de positiva krafterna inom det vitryska samhället och genom tydliga
              signaler till det vitryska ledarskapet när det gäller de positiva
              och negativa konsekvenserna av deras vägval.
            </seg>
            <seg n="4dcce67b">
              Avslutningsvis vad gäller Börje Vestlunds fråga är det viktigt
              att slå fast att de länder som har dödsstraff för homosexuella
              bryter mot internationell rätt. I enlighet med internationell
              rätt får dödsstraffet endast tillämpas som påföljd för de mest
              allvarliga brotten, det vill säga endast uppsåtliga brott som
              lett till att släcka liv.
            </seg>
          </u>
          <note n="e47dbedf">
            Tillämpningen av dödsstraffet för HBT-personer understryker också
            problematiken med dödsstraffets diskriminerande och rättsosäkra
            tillämpning i intoleranta och repressiva statsskick.
          </note>
          <u who="unknown" xml:id="i-43197faed760e3da-0" n="bc54e589">
            <seg n="566ba1e9">
              Sverige driver, tillsammans med våra nordiska grannländer, årligen
              en resolution mot summariska, utomrättsliga och godtyckliga avrättningar
              i Förenta nationernas generalförsamling. I denna resolution tar
              vi särskilt upp det oacceptabla och illegala i att avrätta någon
              på grund av vederbörandes sexuella läggning.
            </seg>
            <seg n="695fb69f">
              Det omfattande arbete som Sverige och EU lägger ned för att avskaffa
              dödsstraffet globalt inbegriper också att de länder som bestraffar
              homosexualitet med döden ska upphöra med detta. Vårt mål är emellertid
              mer långtgående; homosexualitet måste avkriminaliseras helt och
              hållet i alla rättsordningar.
            </seg>
            <seg n="c1c4c426">
              Jag har i en tidigare interpellationsdebatt (2006/07:72) svarat
              på hur regeringen arbetar internationellt mot diskriminering av
              HBT-personer och vill därför även i dag hänvisa till detta.
            </seg>
          </u>
          <note type="speaker" n="11998b3e">
            Anf. 35 HANS WALLMARK (m):
          </note>
          <u who="Q5650816" xml:id="i-f9aecbd23679ed7c-0" n="abe110ed">
            <seg n="ab2c2100">
              Herr talman! Jag tackar för utrikesministerns svar.
            </seg>
            <seg n="349f23ea">
              I mars 1807, alltså för 200 år sedan, såg William Wilberforce
              i underhuset tillsammans med lord Granville i överhuset till att
              förmå Storbritannien att avskaffa slaveriet. Även om det fortfarande
              i dag förekommer former av slaveri vi talar om trafficking, och
              vi kan också se det på den afrikanska kontinenten och på en del
              andra håll togs i och med besluten i överhuset och underhuset
              ett viktigt steg mot ett globalt avskaffande av slaveriet. Och
              i dag är slaveriet avskaffat i världen, åtminstone i formell mening.
              Vi har också globalt avskaffat tortyr, även om vi vet att det
              förekommer.
            </seg>
            <seg n="36f6db75">
              Jag tror att det nu är dags att också ta det tredje steget, att
              vi också globalt ska förmå alla länder att avskaffa dödsstraffet.
              I linje med slaveriets avskaffande, och i linje med tortyrens
              avskaffande, är det nu dags att avskaffa dödsstraffet globalt.
            </seg>
            <seg n="afeb1c18">
              Jag gläder mig åt den tydliga värderingsmässiga hållning som
              utrikesministern ger uttryck för i sitt svar på min interpellation.
            </seg>
            <seg n="85f3c267">
              För ungefär två månader sedan i början av februari detta år genomfördes
              i Paris den tredje världssamlingen mot dödsstraffet. Glädjande
              nog var Sverige ett av en handfull länder som också ekonomiskt
              stödde och möjliggjorde denna träff.
            </seg>
            <seg n="5df4e549">
              Det man från flera håll vittnade om var dels att det fanns det
              hoppingivande och glädjande tecken från till exempel Filippinerna
              och Mexiko, dels att det fanns oroväckande tendenser från till
              exempel Iran, Irak och Folkrepubliken Kina.
            </seg>
            <seg n="3933a1be">
              Det alla delegater sade var att det är viktigt att vi på olika
              sätt markerar och gör gemensamma ansträngningar vad gäller ideella
              organisationer och kyrkor men också stater och länder.
            </seg>
            <seg n="8dc2182d">
              Att utrikesministern och jag står här i riksdagens talarstolar,
              herr talman, är ett av många synliga bevis på ett internationellt
              engagemang för dödsstraffets avskaffande.
            </seg>
            <seg n="4b3ad501">
              Jag gläder mig också åt utrikesministerns skrivningar på s. 2
              i sitt skriftliga svar på min interpellation. Där markerar han
              den europeiska gemenskapens ambition att verka för ett globalt
              avskaffande av dödsstraffet men också att utrikesministern själv
              i FN den 12 mars tagit upp frågan och betonat Sveriges mycket
              tydliga värdemässiga hållning.
            </seg>
            <seg n="9064597e">
              Jag har några frågor som jag skulle vilja ställa till utrikesministern
              med anledning av hans svar.
            </seg>
            <seg n="7f69d448">
              Min första fråga gäller resultaten av samtal som förts dels med
              Ryssland kring att man rent faktiskt har ett moratorium mot dödsstraff
              och om man också lagstiftningsmässigt skulle kunna stadfästa det
              moratorium som man rent praktiskt har.
            </seg>
            <seg n="606f0760">
              En andra sak gäller det Vitryssland där utvecklingen tyvärr lämnar
              mycket övrigt att önska. Jag är dessvärre benägen att tro att
              det även inom detta område finns skäl att vara orolig och bekymrad.
            </seg>
            <seg n="7c50e032">
              En tredje sak gäller Fastlandskina, Folkrepubliken Kina, som
              enligt seriösa oberoende beräkningar antas svara för ungefär 95
              procent av världens alla dödsstraff. Siffran 10 000 avrättningar
              om året färre nu och fler tidigare har nämnts i sammanhanget.
            </seg>
            <seg n="722612b4">
              Min andra fråga är om utrikesministern tror att vi kan göra mer
              från svensk sida från regeringen och möjligtvis också från riksdagens
              sida.
            </seg>
            <seg n="5e4a454f">
              Min tredje fråga är om vi har för avsikt att i likhet med sessionen
              i Paris för dödsstraffets avskaffande även stödja en fjärde session.
              Tanken är att den ska hållas i Schweiz.
            </seg>
            <seg n="36a01f32">
              Min fjärde fråga är om vi på något eget sätt med värdskap skulle
              kunna förmå demokratier som Taiwan, Japan och USA att ta steg
              mot ett globalt avskaffande av dödsstraffet.
            </seg>
          </u>
          <note type="speaker" n="69e0c759">
            Anf. 36 BÖRJE VESTLUND (s):
          </note>
          <u who="Q512590" xml:id="i-579e632e9456c534-0" n="4b126d5d">
            <seg n="0a4d9952">
              Herr talman! Egentligen skulle jag tacka för svaret. Men jag
              vet inte riktigt vad jag ska tacka för, för det jag fått som svar
              på min interpellation är en hänvisning till en annan interpellation.
              Det blir något komplicerat om vi ska diskutera ett interpellationssvar
              som är några månader gammalt. Jag kan tycka att det blir lite
              krångligt när vi ska ha det på det sättet. Men jag får väl på
              bästa sätt försöka argumentera med utgångspunkt i detta.
            </seg>
            <seg n="2b1b6ff1">
              Också jag tycker att frågan om dödsstraff är en oerhört viktig
              fråga. Det är väl en fråga där vi ska vara väldigt glada över
              att det finns en total politisk enighet. Det finns inga tveksamheter
              när det gäller var vi som land står i just denna fråga och har
              inte funnits på väldigt många år. Det ska vi vara väldigt glada
              över.
            </seg>
            <seg n="694e824a">
              Det som har varit problemet när det gällt HBT-personer och deras
              situation egentligen kan man säga att situationen är lite knepig
              är att en del länder som haft dödsstraffet väldigt länge och som
              inte tillämpat det helt plötsligt har börjat tillämpa det. Det
              finns också länder, bland annat Iran, som hela tiden har tillämpat
              dödsstraffet. Diskussionen om Iran och dödsstraffet för HBT-personer
              eller homosexuella i Iran har varit känd under en väldigt lång
              tid. Jag tror att även då utrikesministern första gången inträdde
              i denna kammare diskuterades just denna fråga. Den är alltså urgammal.
              Därför förvånar det mig att man inte har gjort mer när det gäller
              den typen av land.
            </seg>
            <seg n="889c67d5">
              Dessutom har vi det som jag tycker är det tydligaste exemplet.
              Det gäller att länder som får en annan regim och som haft denna
              slumrande lagstiftning ändå tillämpar dödsstraffet. Uganda är
              ett bra exempel på det. Jag tycker mig inte ha fått något svar
              när det gäller om man är mot dödsstraffet. Sverige är ju det generellt
              sett. Men vad har man gjort?
            </seg>
            <seg n="bd21c617">
              En annan sak som jag här skulle vilja säga är att jag blev väldigt
              glad när jag läste regeringsförklaringen och såg att man nu verkligen
              vill göra någonting på det internationella området. Ingen kan
              då vara gladare än jag. Sverige är ett land som har kommit väldigt
              långt, ja, så långt att det på många av de områden där vi HBT-personer
              här i riksdagen traditionellt år efter år lagt fram motioner nu
              börjar saknas yrkanden därför att vi har fått igenom det mesta.
              Det är väldigt positivt.
            </seg>
            <seg n="a798391d">
              Nu måste vi gå vidare. Vi måste göra någonting mer. Det är därför
              som den internationella arenan är så viktig.
            </seg>
            <seg n="b9694723">
              Vi har i vårt närområde att på olika sätt bevaka detta genom
              att som enskilda parlamentariker och ibland som hela partigrupper
              åka till exempel till Pride i Warszawa eller i Riga. Det finns
              sådana exempel, utrikesministern, så det här ligger närmare oss
              än vi tror.
            </seg>
            <seg n="20d898ce">
              Situationen i Ryssland är naturligtvis också förskräckande. Men
              det allra värsta förtrycket finns fortfarande i ett antal länder
              i Afrika och i Asien där man verkligen har det tufft. Som någonting
              positivt kan nämnas att det i de länder i Sydamerika som tidigare
              hade det ganska jobbigt med den lagstiftning som fanns där nu
              har blivit väsentligt bättre. De har nu ändrat sin lagstiftning
              åt det positiva hållet.
            </seg>
            <seg n="ebf07ea9">
              Jag kan se att utrikesministern den 12 december i sitt svar till
              Birgitta Ohlsson pekade på några saker. Det intressanta i sammanhanget
              är, skulle jag vilja säga, att få veta hur det har gått med de
              åtgärder som man har pekat på. Hur kommer man att gå vidare när
              det gäller att göra någonting åt diskrimineringen och för att
              HBT-personer ska ha mänskliga rättigheter och samma möjligheter
              kanske inte helt och hållet som svenskarna men i alla fall på
              en grundläggande nivå så att vi inte behöver stå här och debattera
              frågan? Jag tycker verkligen att Sverige är ett föregångsland
              i detta fall och hoppas att det kan bli en bra diskussion med
              utgångspunkt i de erfarenheter vi har från Sverige.
            </seg>
          </u>
          <note type="speaker" n="4704bf98">
            Anf. 37 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-13" n="bc54e589">
            <seg n="a7483528">
              Herr talman! Jag kan förstå Börje Vestlunds problem i den meningen
              att vi är relativt sams i de här frågorna. Det innebär dock inte
              att vi ska upphöra med att diskutera dem.
            </seg>
            <seg n="68c8c6e9">
              För att ansluta lite grann till vad Hans Wallmark sade kan jag
              säga att jag tror att det här väldigt mycket handlar om opinionsbildning.
              Det är klart att regeringen i det arbetet genom diplomatiska insatser,
              genom olika uttalanden och genom direkta kontakter spelar roll.
              Men vi ska inte underskatta den betydelse som direkta parlamentariska
              kontakter och parlamentarisk opinionsbildning har, inte minst
              tror jag när det gäller att påverka länder i vårt eget närområde,
              som ju Börje Vestlund speciellt nämnde.
            </seg>
            <seg n="5010b7f8">
              Vi tar regelbundet upp dessa frågeställningar i olika multilaterala
              sammanhang och, där det finns anledning till det, också i bilaterala
              kontakter på olika nivåer. Det kan jag försäkra. Så har det varit,
              och så kommer det att fortsätta att vara.
            </seg>
            <seg n="56a20391">
              När jag framträdde inför FN:s råd för mänskliga rättigheter i
              Genève, som jag tidigare åberopade, var detta en av de punkter
              som jag nämnde. Detta har dessutom följts upp av den svenska delegationen
              där på olika sätt.
            </seg>
            <seg n="e9ccb0f6">
              Men idéer och initiativ kring ytterligare insatser för opinionsbildning
              det behöver inte vara konkreta motionsyrkanden, utan de kan framföras
              också på annat sätt välkomnas. Jag tror att det är viktigt.
            </seg>
            <seg n="ddc8ca96">
              Det ansluter lite grann till vad Hans Wallmark hade att säga;
              det är ju samma sak. Vi är och har varit eniga. Kanske inte riktigt
              sedan urminnes tider, men i alla fall så länge denna riksdag funnits
              i modern form har det varit enighet i denna fråga. Däremot tror
              jag att det nu finns anledning att diskutera hur vi i olika hänseenden
              ska öka det internationella trycket i frågan.
            </seg>
            <seg n="db608391">
              Jag var mycket tydlig det var väl den fråga som jag lade största
              tyngden vid när jag talade i Genève. Jag talade mycket specifikt
              om Kina i det sammanhanget. Det ledde till en uppföljande diskussion
              både i debatten där Kina begärde där replik och i en fortsatt
              dialog som vi haft med de kinesiska myndigheterna med anledning
              av vad jag hade att säga där.
            </seg>
            <seg n="41a1ec42">
              Som sagt finns det anledning att föra detta vidare. Jag kan nämna
              att vid det utrikesministermöte som vi har om tio dagar två veckor
              i Europeiska unionen kommer vi med all sannolikhet att ha ett
              meningsutbyte eller en diskussion om hur vi ska föra politiken
              vidare när det gäller arbetet inom Förenta nationerna. Vi ska
              vid en eller annan tidpunkt ta upp frågan i generalförsamlingen
              för att försöka få en resolution. Det är delvis en taktisk frågeställning,
              där man ska göra detta för att få ett så starkt stöd som möjligt.
              Den avvägningen ska vi diskutera lite. Det blir avgörande under
              hösten.
            </seg>
            <seg n="3c56b45a">
              Ryssland och Vitryssland nämndes också. Jag kan försäkra att
              inte minst nu när vi går in i den period där vi så småningom ska
              överta ordförandeskapet i Europarådet finns det anledning att
              intensifiera arbetet, både att begära att Ryssland inför i lag
              det moratorium som man har och att Vitryssland går längre än så.
            </seg>
            <seg n="e030ac3d">
              Avslutningsvis är det åter viktigt med opinionsbildning och olika
              idéer om vad vi kan göra mer tillsammans inom den europeiska unionen
              och med de länder som är speciellt engagerade Italien är mycket
              drivande i den här frågan, vilket jag välkomnar och också i dialog
              med länder som Japan och USA som nämndes som ju är demokratier
              och i viktiga hänseenden delar våra värderingar. Men där finns
              dödsstraffet fortfarande kvar, även om de reduceras antalsmässigt
              och det finns en ökad tveksamhet. Om man kan få dem att röra sig
              mer i den riktningen, mot moratorium eller avskaffande, skulle
              det vara väldigt viktiga steg i riktning mot det globala avskaffande
              som vi strävar efter.
            </seg>
          </u>
          <note type="speaker" n="72fa5a66">
            Anf. 38 HANS WALLMARK (m):
          </note>
          <u who="Q5650816" xml:id="i-f9aecbd23679ed7c-1" n="abe110ed">
            <seg n="7448b0b4">
              Herr talman! Jag tycker att det är bra att Sverige har en utrikesminister
              som talar i frågor kring mänskliga rättigheter med en klar och
              tydlig och hörbar stämma. Glädjande har jag noterat att inte minst
              en del andra länder i andra frågor som Kommunist-Kuba i någon
              mening ogillar den stämma och den kraft som Sverige ger uttryck
              för. Jag önskar utrikesministern all lycka och välgång i det fortsatta
              arbetet att tala med en tydlig och stark röst i frågor om mänskliga
              rättigheter.
            </seg>
            <seg n="12b7c9f8">
              Herr talman! Utrikesministern förstod mig precis när han såg
              att min interpellation var ett av många olika sätt att internationellt
              uppmärksamma frågan om ett globalt avskaffande av dödsstraff.
              Vi parlamentariker har en arena för att ge uttryck för detta önskemål.
              Utrikesministern och regeringsföreträdare har en annan, och tillsammans
              bör vi nog betrakta varandra som redskap för detta arbete. Jag
              ser, herr talman, regeringen och utrikesministern som ett redskap
              för den svenska linjen i det här arbetet. Jag hoppas att utrikesministern
              kan se oss parlamentariker som nyttiga redskap i detta viktiga
              internationella och globala arbete. Vi står till förfogande.
            </seg>
            <seg n="d8d8e1e9">
              Vi gör det inte bara som parlamentariker, en del av oss är samlade
              som kristna trosbekännare. För oss är det viktigt att inte bara
              använda de politiska verktygen som parlamentariker utan också
              prata med andra religiösa trosfränder, oavsett om vi är kristna,
              muslimer eller judar, och försöka nå ett globalt avskaffande med
              hjälp av de kyrkliga församlingar som också engagerar sig.
            </seg>
            <seg n="71e1ccfd">
              Herr talman! Vi har precis firat påsken. För oss kristna är påskens
              kors en bild av uppståndelse, förhoppningar och tro. Men det är
              också, herr talman och herr utrikesminister, en symbol för död
              och lidande. Korset var det avrättningsredskap som användes för
              Jesus. Det gör att på samma gång som vi kristna tittar på korset
              och ser hoppet och försoningen ser vi också döden och lidandet.
              Så är det med alla former av dödsstraff och med alla former av
              avrättningar att det handlar om att ta människor av daga. Oavsett
              om man använder blått plastrep, gas, giftinjektioner eller elektricitet
              handlar det om att ta en människa av daga. Det är vår uppgift
              både som parlamentariker och som kristna trosbekännare att där
              vi har säte, stämma och möjlighet att tala förkasta dödsstraffet
              och globalt kräva ett avskaffande.
            </seg>
            <seg n="edd23d51">
              Det gläder mig oerhört mycket att vi har en utrikesminister i
              Sverige som driver den linjen i de organ där han har säte, stämma
              och röst.
            </seg>
          </u>
          <note type="speaker" n="5e300e5b">
            Anf. 39 BÖRJE VESTLUND (s):
          </note>
          <u who="Q512590" xml:id="i-579e632e9456c534-1" n="4b126d5d">
            <seg n="63899aaa">
              Herr talman! Jag förstår vad det är för skillnad mellan min interpellation
              och Hans Wallmarks när jag hör resonemanget om religiösa trosfränder.
              Det är just de som är vårt stora problem, de religiösa trosfränderna
              runt om i världen. Vi behöver bara åka över Östersjön till Polen.
              Vi kan också ta Saudiarabien. Det finns många andra länder som
              just anför religiösa skäl. Vi får tyvärr aldrig uppleva böner,
              vi får oftast uppleva lidandet på grund av det religiösa trycket.
              Det är en väsentlig och allvarlig del som har varit en av orsakerna
              till att homosexualitet är kriminaliserad och till att HBT-personer
              förföljs i många länder. Detta är en av grunderna som jag ser
              det och med den erfarenhet jag har.
            </seg>
            <seg n="300bbc75">
              Jag skulle vilja ställa några konkreta frågor till utrikesministern.
              När det har gällt frågorna kring vad man har gjort i FN man har
              velat ha en resolution om utomrättsliga avrättningar som Sverige
              lägger fram i generalförsamlingens tredje utskott har man fått
              med HBT-personer i denna resolution tillsammans med de andra länderna?
            </seg>
            <seg n="00ecb3de">
              Den andra frågan gäller att man vill diskutera MR-situationen
              för HBT-personer i FN:s MR-råd. Har det skett?
            </seg>
            <seg n="bb3bd53a">
              OSSE-mötet i Warszawa är intressant med tanke på att man höll
              det seminariet. Hur ska man gå vidare inom OSSE?
            </seg>
            <seg n="f94d1eab">
              Ekonomiska stöd till HBT-organisationer och aktiviteter runt
              om i världen är jättebra. Men är det inte så att detta infördes
              av den förra regeringen och att man inte har avskaffat det? Det
              är ju jättebra, men det är någonting man inte riktigt kan slå
              sig för bröstet för i den här regeringen måhända. Men det är bra
              att man fortsätter med den goda tradition vi startade för ett
              antal år sedan när vi uppmärksammade det här. Jag tycker att det
              är viktigt att fortsätta med det, men framför allt är det viktigt
              att man får konkreta svar om diskrimineringen. Det har inte bara
              med dödsstraffet att göra. Man kan mycket väl avskaffa dödsstraff
              i ett land men fortsätta att diskriminera hårt, och det kan gälla
              på väldigt många områden. Då är vi inte i närheten av de debatter
              och diskussioner vi har om familjepolitiken, barn och annat i
              Sverige, utan det handlar om att kunna leva, roa sig, kunna visa
              sig på gator, kunna sitta på ett kafé. Det är en helt annan sak
              än det vi diskuterar i det här sammanhanget.
            </seg>
          </u>
          <note type="speaker" n="e74324e6">
            Anf. 40 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-14" n="bc54e589">
            <seg n="c3d67720">
              Herr talman! Det är alldeles riktigt som Börje Vestlund säger,
              att de stöd som har nämnts tidigare i interpellationssvar infördes
              av den tidigare regeringen. Men vi har fortsatt med dem. När man
              lyssnade på en del inlägg tidigare verkade det som att allting
              skulle rivas upp. Här fortsätter vi den linje som det har varit
              enighet om i alla fall.
            </seg>
            <seg n="34530c39">
              Några försök till svar på Börje Vestlunds frågor: Ja, i samband
              med OSSE-mötet om den mänskliga dimensionen i Warszawa anordnade
              Sverige det seminarium som jag nämnde. Vi kommer att fortsätta
              att driva frågorna där liksom inom ramen för den granskning som
              sker inom Europarådet med dess årliga tematiska övervakning av
              olika länder. Det har tagits upp i FN:s råd för de mänskliga rättigheterna,
              som jag nämnde i mitt tidigare anförande. Det har också följts
              upp sedermera.
            </seg>
            <seg n="b4c34dca">
              Det är bara att hålla med Börje Vestlund om att det handlar om
              diskriminerande, ålderdomliga, fördomsfulla, oacceptabla föreställningar
              som ibland har religiös botten, ibland annan botten. Där tror
              jag att den dialog vi kan föra både som partipolitiker, kanske
              mindre så, och som religiöst engagerade alldeles oavsett trosinriktningen
              eller icke religiöst engagerade, kan vara väl så betydelsefull
              när det gäller att åstadkomma den värderingsändring i olika samhällen
              som ytterst måste till. Lagstiftning är bra, men vi vet också
              att det finns länder där lagstiftningen ser relativt bra ut men
              där diskrimineringen av HBT-personer fortsätter i alla fall. Jag
              vill inte alls säga att Sverige är alldeles fläckfritt i detta
              avseende heller oavsett den enighet som vi har i denna riksdag.
              Jag välkomnar möjligheten att diskutera. Jag tror att diskussionen
              här i kammaren är betydelsefull som en del i denna opinionsbildning.
              Åtskilliga har deltagit i den.
            </seg>
            <seg n="3be20c9a">
              När det sedan gäller dödsstraffet vill jag bara kort understryka
              att dödsstraffet är fruktansvärt. Det är ovärdigt varje samhälle
              med anspråk på att vara mänskligt i något avseende. Också här
              gäller det att frigöra sig från fördomar och föreställningar som
              fanns i en gången tid. Det fanns en galgbacke icke bara i Jerusalem
              utan även i Helsingfors som användes relativt frekvent under en
              mycket betydande del av vår egen historia intill dess att vi ändrade
              inställning som vi nu är eniga om.
            </seg>
            <seg n="d45cc19c">
              Det gäller också att vara konsekvent i detta hänseende. Även
              när de mest vedervärdiga förbrytare ska dömas Saddam Hussein som
              ett konkret exempel ska vi vara konsekventa när det gäller att
              fördöma tillämpningen av dödsstraffet. Det var vi också när det
              gällde både Saddam Hussein och de av hans kumpaner som sedan dessvärre
              också avrättades. Självfallet ska vi ha detta som ett levande
              inslag i den dialog som vi för med till exempel Iran, som har
              nämnts i detta sammanhang, både vad gäller dödsstraff och, utan
              att sammanblanda frågeställningarna helt och hållet, också vad
              gäller HBT-personer. Vi ska ha högnivåkontakter med Iran under
              den närmaste tiden, och jag kan lova att dessa frågor ska komma
              upp i de sammanhangen.
            </seg>
            <seg n="17316d14">
              Avslutningsvis: Vår stämma i denna fråga har hörts. Det är ingen
              tvekan om detta. Det får vi kvitto på i de diplomatiska dialogerna.
              Den har noterats och den har lett till fortsatta diskussioner.
              Det är bra, det är tillfredsställande, men det krävs väldigt mycket
              mer.
            </seg>
          </u>
          <note type="speaker" n="8f8d8613">
            Anf. 41 HANS WALLMARK (m):
          </note>
          <u who="Q5650816" xml:id="i-f9aecbd23679ed7c-2" n="abe110ed">
            <seg n="c3a177bf">
              Herr talman! Jag inledde med att påpeka att det är 200 år sedan
              som över- och underhusen i Storbritannien formellt sett avskaffade
              slaveriet. Det skedde inte av en tillfällighet, utan det skedde
              efter en lång tids debatt och dåvarande opinionsbildning. Så tror
              jag också att det är med frågan om globalt avskaffande av dödsstraffet.
              Det krävs åtgärder på en mängd olika plan. Det krävs en regering
              i Sverige och regeringar i andra länder som säger obehagliga sanningar
              till ledarna i länder som Folkrepubliken Kina, Iran och även till
              våra vänner och allierade som USA, Japan och Republiken Kina,
              det vill säga Taiwan. Därför tror jag att det är viktigt att vi
              arbetar som både parlamentariker och medmänniskor och i de organ
              där vi också på andra sätt är aktiva. Det kan vara olika former
              av ideella organisationer, men det kan också vara kyrkor och samfund.
            </seg>
            <seg n="ec84c32a">
              Jag tycker att det är glädjande att Sverige som en av en handfull
              nationer var med och stödde den tredje internationella samlingen
              i Paris för att avskaffa dödsstraffet. Jag hoppas att Sverige
              fortsätter att vara ett av de länder, även om de bara är en handfull,
              som ekonomiskt, moraliskt och politiskt fortsätter att stödja
              arbetet för ett globalt avskaffande av dödsstraffet. Det är inte
              minst viktigt att vi har ett fokus på Fastlandskina, Folkrepubliken
              Kina, just därför att alla samstämmiga oberoende granskare visar
              på att den överväldigande merparten av arkebuseringar och avrättningar
              i världen sker just i Kina siffran 95 procent har nämnts. Det
              gör att det är extra viktigt att vi har ett fokus på just detta
              väldiga land i öster, inte minst därför att vi kommer att ha en
              internationell glädje i samband med OS 2008. Då är det, herr talman,
              brutalt att det sker mot bakgrund av att uppemot 10 000 människor
              årligen kan avrättas i det landet.
            </seg>
          </u>
          <note type="speaker" n="afa42818">
            Anf. 42 BÖRJE VESTLUND (s):
          </note>
          <u who="Q512590" xml:id="i-579e632e9456c534-2" n="4b126d5d">
            <seg n="ef5360f7">
              Herr talman! För att avsluta de lite religiösa inläggen här måste
              jag säga att när det gäller HBT-personers situation är det tyvärr
              på grund av att ett antal länder har blivit mer religiösa i sin
              lagstiftning och annat som förtrycket snarare har blivit värre.
              Det är det som är orsaken till att jag ville ta upp frågan på
              det här sättet.
            </seg>
            <seg n="a1a6aae0">
              Jag vill slutligen säga att vi måste samarbeta på många olika
              håll. Vi måste vara tydliga och raka och se till att man får en
              bättre lagstiftning. Men precis som utrikesministern säger är
              ju inte lagstiftning allt. Det förekommer diskriminering i våra
              dagar också i vårt land. Det finns många tydliga exempel på hur
              brutalt det kan se ut i det svenska samhället.
            </seg>
            <seg n="b7b376f1">
              Det som är intressant här är om vi kan lita på att regeringen
              tar upp dessa frågor på ett relevant sätt och framför allt tar
              upp dem i FN, som det står i regeringsförklaringen. Det var min
              fråga i interpellationen på vilket sätt man kommer att uppfylla
              de löften man gav till landets HBT-personer i samband med att
              man avgav regeringsförklaringen. Det tycker jag att jag delvis
              har fått svar på. Men man har slagit ihop min interpellation med
              en omfattande och väldigt viktig interpellation om dödsstraffet,
              och jag har fått ett ganska vagt svar när det gäller HBT-personers
              situation och det man skulle göra enligt regeringsförklaringen.
              Jag tycker mig inte ha fått särskilt många nya svar. Det vore
              intressant att se vad detta arbete kommer att leda till. Jag hoppas
              verkligen att det kommer att bli mer än det som har varit så här
              långt i alla fall.
            </seg>
          </u>
          <note type="speaker" n="dc4f2007">
            Anf. 43 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-15" n="bc54e589">
            <seg n="b8c2ba09">
              Herr talman! Börje Vestlund tycker att han bara delvis har fått
              svar på vad vi har gjort. I detta vill jag ge Börje Vestlund i
              allt väsentligt rätt, för i interpellationsdebatten i december
              skisserade jag ett antal olika saker. Har allt detta skett? Nej,
              det har det inte, för vi har inte kommit så långt. Men vi har
              tagit upp frågorna i FN:s råd för mänskliga rättigheter och kommer
              att ta upp dem i ytterligare sammanhang. När jag håller med Börje
              Vestlund om att det bara delvis är ett svar ligger det i detta
              ett åtagande att svaret kommer att fullbordas eller fullföljas
              i ett fortsatt engagemang i dessa frågor.
            </seg>
            <seg n="f4322672">
              Låt mig sedan bara göra den randanmärkningen att jag tror att
              vi inte ska göra en automatisk koppling det tror jag i och för
              sig inte heller var Börje Vestlunds avsikt mellan religiös tro
              och övertygelse och fördomar mot HBT-personer. Fördomar kan finnas
              alldeles oavsett religiös tro, och det finns religiöst troende
              människor som inte alls har fördomar. Men det finns självfallet
              anledning att föra dialog med religiösa företrädare som företräder
              mer ålderdomliga uppfattningar.
            </seg>
            <seg n="bccb9f06">
              Hans Wallmark drog parallellen, vilken jag tycker är slående,
              med slaveriets avskaffande. Det tog lång tid. Det ledde till ett
              inbördeskrig i Amerika. Den här frågan kanske inte är av riktigt
              samma dignitet, för den har inte samma ekonomiska betydelse som
              slaveriet hade. Men det är i alla fall en mycket stor värderingsförändring
              som måste ske i ett mycket stort antal länder, bland annat i de
              allra största länderna i världen. Kina har nämnts. Hans Wallmark
              nämner siffran 95 procent när det gäller dödsstraffen där och
              jag tror att jag har nämnt 80 procent. Det gör ingen större skillnad,
              för det är klart att det är en stor förändring som måste till
              både värderingsmässigt och i det politiska systemet.
            </seg>
            <seg n="986df374">
              Det enda jag kan lova är att detta, liksom HBT-arbetet, kommer
              att vara en viktig del av vårt arbete i de forum där vi tror att
              vi har möjlighet att nå framgång. Det innebär inte att vi ska
              ta upp det i varje sammanhang, vid varje tidpunkt, för då tror
              jag att vi förlorar i trovärdighet. Det gäller att välja forum
              och tidpunkt, men då ska vi visa styrkan i vårt engagemang. Och
              initiativ och förslag från riksdagen liksom debatter som denna
              tror jag bara stärker våra möjligheter att långsiktigt nå framgång
              i båda dessa hänseenden.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="6950a735">
            7 § Svar på interpellation 2006/07:331 om situationen i Västsahara
            och journalisters möjligheter att verka i landet
          </note>
          <note type="speaker" n="2cb5daaa">
            Anf. 44 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-16" n="bc54e589">
            <seg n="81747ce5">
              Herr talman! Kalle Larsson har frågat mig vilka initiativ jag
              avser att ta för Sveriges del samt inom EU och FN för att förmå
              Marocko att respektera folkrätten och de mänskliga rättigheterna
              samt medverka till en folkomröstning om Västsaharas framtid. Kalle
              Larsson frågar också vad jag gör för att stödja svenska journalister
              som vill kartlägga missförhållanden bland annat i det ockuperade
              Västsahara.
            </seg>
            <seg n="635ec1ab">
              Västsaharakonflikten har pågått i över 30 år och den fortsätter
              att föra med sig mycket mänskligt lidande för de direkt drabbade.
              Den utgör ett latent säkerhetshot i EU:s närområde med negativa
              konsekvenser för samarbetet och den socioekonomiska utvecklingen
              inom Maghrebregionen. Samarbetet inom denna region är i dag det
              minst utvecklade inom någon region, och bara 2 procent av handeln
              sker internt. Det finns därför många skäl som talar för att konflikten
              måste få en snar lösning.
            </seg>
            <seg n="6413291c">
              Förenta nationerna är en garant för den rådande vapenvilan i
              området och för att inte särintressen ska få överhanden. Jag betraktar
              FN:s engagemang som centralt och anser att det bör fortsätta.
              I säkerhetsrådets resolutioner betonas genomgående rätten till
              självbestämmande för folket i Västsahara. Sverige förväntar sig
              i dag att det aviserade marockanska autonomiförslaget blir mycket
              långtgående och att folket i Västsahara ges en möjlighet att uttala
              sig om förslaget exempelvis genom en folkomröstning.
            </seg>
            <seg n="021f126d">
              Sveriges linje inom EU, som även återspeglas i FN, grundar sig
              på folkrätten och rätten till självbestämmande för folket i Västsahara.
              Detta innefattar även en rätt till självständighet, om folket
              i Västsahara så vill. Vilket förslag till lösning som än övervägs
              måste rätten till självbestämmande respekteras liksom folkrätten
              i övrigt. Sverige är pådrivande inom EU för försvar av folkrätten
              i förhållande till Västsahara.
            </seg>
            <seg n="18eb7a69">
              Vi beklagar Marockos restriktiva inställning till att ge utomstående
              observatörer insyn i Västsahara. I Marocko, som är föregångare
              i regionen på en del områden när det gäller respekten för de mänskliga
              rättigheterna, finns brister vad gäller pressfriheten, i synnerhet
              rörande Västsaharafrågan. Eftersom Västsahara de facto administreras
              av Marocko har landet ett särskilt ansvar att värna om och upprätthålla
              respekten för mänskliga rättigheter i Västsahara.
            </seg>
            <seg n="6833b6d7">
              Att besöka Västsahara ingår som en naturlig del i ambassaden
              i Rabats uppgifter. Vi hoppas fortfarande att de nordiska ambassaderna
              snart ska få klarsignal att genomföra det flera gånger uppskjutna
              besöket i Laayoune.
            </seg>
            <seg n="3050b425">
              När det gäller bristerna i pressfriheten och journalisternas
              möjligheter att arbeta i området söker vi påverka Marocko genom
              dialog. Inom EU finns flera forum där mänskliga rättigheter diskuteras
              och vi utnyttjar också våra bilaterala kontakter till att föra
              en uppriktig dialog. För svensk del skulle vi dessutom gärna se
              att Minursos mandat utökades så att missionen även fick möjlighet
              att övervaka att de mänskliga rättigheterna respekteras, vilket
              generalsekreteraren föreslagit i sin senaste rapport.
            </seg>
          </u>
          <note type="speaker" n="7e2df04f">
            Anf. 45 KALLE LARSSON (v):
          </note>
          <u who="Q5937876" xml:id="i-ce3bea75230658e4-0" n="e43c6556">
            <seg n="84b5d151">
              Herr talman! Tack för svaret.
            </seg>
            <seg n="6c7d0c79">
              Denna fråga är angelägen för oss att diskutera i många olika
              sammanhang. Den har sin grund i en historisk situation som är
              mycket dramatisk. I över 30 år har det västsahariska folket under
              Polisarios ledning kämpat för sin nationella självbestämmanderätt.
              Man har av Internationella domstolen i Haag tillerkänts denna
              rätt. FN har gjort liknande uttalanden och försökt driva på processen
              i riktning mot självständighet för Västsahara.
            </seg>
            <seg n="5ab49fda">
              Marocko har å sin sida hela tiden saboterat en folkomröstning,
              trots att Polisario nyligen har gjort en hel del eftergifter.
              Marocko har brutit överenskommelser som man själv har varit med
              om att underteckna. Marocko har en arrogant hållning och har brustit
              i respekt mot Förenta nationerna. Man har ganska tydligt visat
              att man avser att nonchalera det västsahariska folkets rätt till
              självbestämmande och sätta sig över folkrätten i den ockupation
              eller annektering av Västsahara som råder.
            </seg>
            <seg n="7aa877ae">
              Den utlösande faktorn till att vi i dag står här och diskuterar
              frågan om Västsahara och pressfriheten var gripandet av journalisten
              Lars Björk. Han greps för att han försökte rapportera i ett i
              övrigt knapphändigt medieklimat i västvärlden, och inte minst
              i Sverige, om de missförhållanden som råder i Västsahara. Han
              greps, anklagades för uppvigling och för att vara sympatisör med
              al-Qaida. Det är en vanlig beskyllning i dessa dagar. Ibland är
              den riktig, nästan alltid oriktig, men många gånger används den
              som ett svepskäl för att man ska kunna göra lite vad som helst
              med en person.
            </seg>
            <seg n="d4560535">
              Jag ska säga något om det svar som avlämnats. Jag börjar med
              något för utrikesministern kanske lite oväntat. Jag ska ge beröm
              för åtminstone två saker.
            </seg>
            <seg n="95424b2f">
              Den ena är att svaret tydligt och klart visar att det är FN:s
              engagemang som är centralt och att det bör fortsätta. Det är bra.
            </seg>
            <seg n="0536868c">
              Jag vill också säga att det är bra att Sverige i EU har drivit
              att fiskeriavtalet mellan EU och Marocko i sig är ett brott mot
              folkrätten och att det har kritiserats av Sverige, även om jag
              är medveten om att det delvis har skett för att EU-nämnden i Sveriges
              riksdag har agerat i den riktningen.
            </seg>
            <seg n="06350bc6">
              Jag nämnde att Polisario har gått med på en mängd eftergifter.
              Man har i praktiken gått så långt som man över huvud taget kan
              gå. Man har frigivit fångar Marocko har inte frigivit några och
              påstår att det inte finns några fångar. Man har till och med gått
              med på att inflyttade marockaner ska få rösträtt i den folkomröstning
              som man vill se. Det är en långtgående eftergift som många för
              bara några år sedan inte trodde att Polisario skulle kunna gå
              med på.
            </seg>
            <seg n="f387a94a">
              Det är i ljuset av detta som vi nu måste diskutera frågan. Det
              förvånar mig ändå lite att det i svaret sägs att det finns aviserat
              marockanskt autonomiförslag. Det förslaget är avlämnat. Låt oss
              i dag föra diskussion om detta förslag. Det är ett förslag som
              inte innehåller något nytt. Det är en uppsättning av åsikter som
              man kan kalla gammal skåpmat. Marocko är inte berett att ge Västsahara
              någon självständighet eller att gå med på en folkomröstning som
              ett första led. Man säger helt enkelt från marockansk sida att
              man inte är beredd att flytta sig en millimeter från tidigare
              positioner.
            </seg>
            <seg n="0b20a124">
              Jag vill gärna höra hur den svenska regeringen ställer sig till
              detta. Ska man ta FN:s inställning på allvar och stödja den måste
              man också motarbeta det marockanska förslaget.
            </seg>
            <seg n="b00a89ef">
              Till sist i detta första anförande måste jag fråga: Utrikesministern
              säger att Marocko är föregångare i regionen på en del områden
              när det gäller respekten för de mänskliga rättigheterna. Vilka
              är det? Jag vet att regionen består av en mängd länder, men på
              vilka områden är Marocko ett föredöme?
            </seg>
          </u>
          <note type="speaker" n="58bd5a7e">
            Anf. 46 VERONICA PALM (s):
          </note>
          <u who="Q4971741" xml:id="i-432c093d38bfdfe8-0" n="9cf9a53d">
            <seg n="a0ec6ce8">
              Herr talman! Det förslag som den marockanska regimen har gett
              till FN lämnar en del i övrigt att önska.
            </seg>
            <seg n="4833aedc">
              Kalle Larsson beskrev de eftergifter som Polisario har gjort.
              Jag, och säkert också ni, känner en rädsla när jag ser de unga
              västsaharier i ögonen som i över 30 år har levt i flyktingläger
              eller på ockuperat land. De har lämnat den väpnade kampen och
              gjort eftergifter, men någonstans finns en gräns för hur länge
              de orkar. Därför är det så viktigt att vi som har stått upp för
              det västsahariska folkets rätt att själva välja huruvida de vill
              leva i en autonom del av Marocko eller ha ett eget land, ett eget
              Västsahara, är stringenta.
            </seg>
            <seg n="53824625">
              Det förslag som ligger från Marocko innehåller inte folkomröstning
              i första ledet utan ett autonomiförslag. Det är ett ganska tydligt
              förslag på hur man skulle kunna administrera det man kallar för
              den södra delen av Marocko. Samtidigt lämnade Polisario ett eget
              förslag där man går ifrån att kräva rätten till ett eget land.
              Hela utgångspunkten för Polisarios förslag är folkomröstning.
            </seg>
            <seg n="27d0e4df">
              Jag blir lite orolig när utrikesministern uttrycker att vi vill
              ge stöd till Marocko och det förslaget. Jag kan tycka att det
              är rimligt. Vi vill ge stöd för att komma till en lösning. Det
              var så du uttryckte det, ursäkta. Men det måste ändå vara så att
              folket i Västsahara ska veta att vår utgångspunkt är folkomröstning.
              Den tidigare regeringen var tydlig med det. Det socialdemokratiska
              partiet är hundraprocentigt tydligt med att folkomröstning och
              varje folks rätt att själv bestämma är grunden.
            </seg>
            <seg n="823898b0">
              Carl Bildt, hur ska du handskas med förslaget? Kommer du att
              ställa krav på folkomröstning? Är det fortfarande den svenska
              positionen?
            </seg>
          </u>
          <note type="speaker" n="f0bfd928">
            Anf. 47 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-17" n="bc54e589">
            <seg n="d03a57f6">
              Herr talman! Jag ska i ärlighetens namn säga att vi hade en liten
              delikat diskussion om detta för någon timme sedan. Processen med
              att förbereda interpellationssvar är som bekant relativt omfattande.
              Svaret överlämnades till riksdagen för ett antal dagar sedan.
              Frågan var om jag skulle anpassa svaret lite för att kommentera
              den händelseutveckling som både Kalle Larsson och Veronica Palm
              har anknutit till. Jag valde att läsa upp svaret så som det hade
              lämnats över till riksdagen och inte göra några förändringar i
              det. Det är anledningen till det som påpekades. Jag håller med
              om det påpekande som låg i detta.
            </seg>
            <seg n="db0d67a1">
              Det har som sagt lagts fram förslag nu. Den 11 överlämnade Marocko
              ett förslag till FN:s generalsekreterare, om jag har förstått
              saken rätt. Detta förslag har vi ännu icke sett. Det har inte
              cirkulerats inom EU-kretsen. Det lär finnas på några webbsidor
              någonstans, men vi har inte kunnat ta emot det i den form som
              man ska ta emot det och därmed icke kunnat analysera det.
            </seg>
            <seg n="9ff3f03d">
              Polisario har några dagar därefter publicerat ett motförslag.
              Det har däremot överlämnats till oss. Vi har ännu icke, om jag
              ska vara alldeles ärlig det ska man vara inför kammaren hunnit
              analysera de här förslagen från den folkrättsliga utgångspunkt
              som ska vara utgångspunkten när vi tittar på detta.
            </seg>
            <seg n="d7e905b4">
              Det som har sagts från svensk sida tidigare är att folkrätten
              och självbestämmandet är utgångspunkten. Vi stöder en politisk
              process, och kan nu dessa två förslag leda till att vi får en
              ökad politisk dynamik och rörelse i denna fråga, möjligtvis också
              en dialog mellan de olika parterna med inblandning och respekt
              för det som FN har sagt, så är det någonting som vi självfallet
              ska se positivt på.
            </seg>
            <seg n="5e7a617d">
              Sedan är och var ju folkomröstning ett centralt inslag i FN:s
              ursprungliga plan. I Bakerplanen fanns väl, om jag inte missminner
              mig, tre alternativ: självständighet, någon typ av långtgående
              autonomi och i stort sett status quo. Det är väl någonstans där
              som man förr eller senare ska försöka få fram det här. Det återstår
              väl att se i de politiska samtal som jag hoppas kommer. Det har
              inte funnits förutsättningar under senare år att driva den frågan
              speciellt aktivt inom FN av skäl som jag tror att debattörerna
              känner väl till.
            </seg>
            <seg n="289b6e20">
              Det enda jag kan säga i detta sammanhang är detta: Utöver det
              jag sade i interpellationssvaret är vi självfallet medvetna om
              de två förslag som har lagts fram. Jag har ännu inte kunnat ta
              del av framför allt det marockanska förslaget i dess helhet, ty
              följande inte kunnat analysera det, och ty följande är jag inte
              beredd att nu avge någon detaljerad reaktion. När jag säger detta
              är jag medveten om att jag närmast automatiskt inbjuder till en
              ytterligare interpellationsdebatt något längre fram, och det har
              jag absolut ingenting emot, för då kan vi kanske ha lite mer på
              fötterna när det gäller att bedöma utvecklingen.
            </seg>
            <seg n="2f9610d7">
              Jag ska inte ge mig in för mycket på att kommentera situationen
              i regionen vad gäller mänskliga rättigheter. Den situationen är
              i allt väsentligt eländig i nästan alla hänseenden. Marocko har
              ett något öppnare politiskt system allting är relativt; även helvetet
              har sina graderingar än åtskilliga av de andra länderna, och det
              är väl det som åberopas. Jag tycker att vi i någon utsträckning
              kan säga att det är så, och det innebär att vi också har förväntningar
              på Marocko att man visar öppenhet när det gäller den här frågan.
            </seg>
            <seg n="d9c7d4f7">
              Vi kommer som sagt att fortsätta studera frågan. Vi kommer också
              att vara en stor bidragsgivare, liksom den europeiska unionen,
              till det humanitära arbete som är viktigt för att underlätta för
              de flyktingar som finns i området och som Veronica Palm anknyter
              till.
            </seg>
          </u>
          <note type="speaker" n="54181e13">
            Anf. 48 KALLE LARSSON (v):
          </note>
          <u who="Q5937876" xml:id="i-ce3bea75230658e4-1" n="e43c6556">
            <seg n="9a036925">
              Herr talman! Vad snabbt Carl Bildt blev diplomat plötsligt, lite
              klädsamt. Låt oss i stället föra en diskussion där vi faktiskt
              kan resonera runt de förslag som föreligger. De är ju utlagda,
              och om utrikesministern inte har läst dem, så gör det omedelbart
              efter denna debatt. Jag har all respekt för regeringens handläggning
              och att UD gärna vill förbereda ministerns förslag.
            </seg>
            <seg n="9ba67eb5">
              Men här har vi alltså att göra med två förslag. Marockos förslag
              utgår inte från ett erkännande av Västsaharas rätt till självbestämmande
              enligt vad den internationella domstolen i Haag har fastställt.
              Det utgår i stället från att man förhandlar om autonomi innan
              man erkänner Västsaharas rätt till självbestämmande, och sedan
              kan man möjligen hålla en folkomröstning om resultatet. Detta
              sker alltså i så fall i strid med folkrätten. Polisario menar
              i stället att man måste erkänna Västsaharas rätt till självbestämmande
              i en folkomröstning. Därefter diskuterar man hur självbestämmandet
              i praktiken ska utformas. Det är ju två helt olika sätt att resonera.
            </seg>
            <seg n="5130723a">
              När Carl Bildt säger att detta bör landa i något av de tre förslagen
              från Bakerrapporten så är det ett uttalande som ger extrem vaghet
              en helt ny innebörd. Här finns tre förslag som är fullständigt
              olika. Det som efterfrågades var ändå en svensk position bland
              dessa förslag.
            </seg>
            <seg n="80fd12e8">
              Lika oklart är det när man säger i det skriftliga svaret, som
              överlämnades i fredags, att förslaget ska genomföras exempelvis
              genom en folkomröstning. Menar utrikesministern, för att ställa
              en rak fråga, att Sverige kommer att kunna acceptera en lösning
              i den västsahariska frågan, som inte inbegriper en folkomröstning
              i första ledet? Det borde man ändå kunna ställa en rak fråga om
              och få ett rakt svar på.
            </seg>
            <seg n="fd7c95b0">
              När det gäller de mänskliga rättigheterna kan man alltid gradera
              helvetet, men det som står är att Marocko är en föregångare i
              regionen, och det antyder närmast en positiv utveckling. Här finns
              det många goda saker. Kan vi be utrikesministern räkna upp tre
              goda saker, tre punkter, där Marocko är en föregångare beträffande
              de mänskliga rättigheterna? Det är ju uttryckligen de mänskliga
              rättigheterna vi talar om.
            </seg>
            <seg n="175e139b">
              Den kände människorättskämpen Amintou Haidar, som greps och våldsamt
              misshandlades för sitt arbete för ett fritt Västsahara och för
              mänskliga rättigheter i första hand och kastades i marockanskt
              fängelse, skulle möjligen invända mot den här beskrivningen. Det
              skulle förmodligen också de personer som greps efter det att man
              hade samlats utanför ett fängelse för att välkomna de fångar som
              skulle släppas och attackerades av marockansk säkerhetspolis.
              Följden av detta blev att fler människor greps än frisläpptes.
              Dessa personer skulle möjligen också ha invändningar mot beskrivningen
              att Marocko är ett föregångsland på området.
            </seg>
            <seg n="4bed9474">
              Några frågor kräver alltså sina svar. Jag vill gärna ha tre förslag
              på föregångsområden. Jag vill gärna ha svar på frågan om den svenska
              positionen är att vi faktiskt kan acceptera en lösning som inte
              har en folkomröstning som första krav.
            </seg>
            <seg n="027f45b3">
              Kanske önskar jag också något mer resonemang om hur Sverige kan
              bidra till att stödja pressfriheten. Finns det funderingar från
              utrikesministerns och regeringens sida på det området? Det är
              ju inte rimligt att ett land som beskrivs här av utrikesministern
              själv som att man har ett något öppnare samhälle än andra i regionen
              trots allt utövar ett så kraftfullt förtryck av människor som
              vill visa för omvärlden de missgrepp som görs.
            </seg>
          </u>
          <note type="speaker" n="fd5d4d76">
            Anf. 49 VERONICA PALM (s):
          </note>
          <u who="Q4971741" xml:id="i-432c093d38bfdfe8-1" n="9cf9a53d">
            <seg n="5ec67bf6">
              Herr talman! Det här är ingen lätt fråga. Då hade inte den här
              konflikten eller ockupationen varat i över 30 år. Det är inte
              lätt.
            </seg>
            <seg n="3447968f">
              Men det som är lätt är att ta ställning och att säga att det
              faktiskt är så att det är Marocko som är ockupationsmakten, som
              har bosättare, som bygger mur, som fördriver människor och som
              fortfarande har politiska fångar i sina egna fängelser. Det är
              lätt att säga. Det betyder inte att man lätt löser problemet.
              Men just för att det gäller ockupationsmakten, den starkare parten,
              så blir vårt engagemang än viktigare. Vi är en liten men ändå
              ganska högljudd nation som kan ta ställning och som inte har andra
              intressen. Vi har inga fiskeriintressen, oljeintressen eller naturintressen
              i Marocko eller i de ockuperade områdena. Vi kan ta ställning
              bara för folkrätten.
            </seg>
            <seg n="af9da30f">
              Det landar i två frågor. Den ena är: Hur kan vi fortsätta påpeka
              de brister som finns, alltså hur Marocko ständigt saboterar och
              försvårar möjligheterna att komma fram till fred? Hur kan vi fortsätta
              påpeka det? Vi har nu ett fiskeriavtal. Trots att Sverige röstade
              emot det gick det igenom. Men hur kan vi fortsätta att aktivt
              visa den svenska rösten? Avser utrikesministern att göra det?
            </seg>
            <seg n="e02e9afa">
              Det andra är den centrala frågan för diskussionen nu, när det
              har kommit ett förslag: Är folkomröstning utgångspunkten för en
              svensk syn på hur den här konflikten ska lösas?
            </seg>
          </u>
          <note type="speaker" n="86a29344">
            Anf. 50 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-18" n="bc54e589">
            <seg n="b26a91fe">
              Herr talman! Det är väl inte folkomröstning som är utgångspunkten,
              utan det är självbestämmande som är utgångspunkten. Folkomröstningen
              kan vara ett medel, men målet är ju självbestämmande. Det som
              är basen för den inställning som vi har haft är det rådgivande
              yttrande som kom från den internationella domstolen det var väl
              1975 eller någonting i den stilen som slog fast detta mycket entydigt.
              Så är det. Det är den folkrättsliga grunden, och den kan vi inte,
              får vi inte och kommer vi inte att vika ifrån. Sedan är folkomröstningar
              ett instrument, men de är inte ett mål. Det är ett viktigt instrument,
              och jag har svårt att se att det går att gå runt detta.
            </seg>
            <seg n="386a212f">
              En politisk överenskommelse skulle vi självfallet välkomna. Det
              är väldigt svårt att föreställa sig att en sådan politisk överenskommelse
              skulle vara möjlig att åstadkomma utan folkomröstning på ett eller
              annat sätt. Det vi kan hoppas på nu är att de två förslag som
              ligger på bordet sedan bara några dagar tillbaka, som inte heller
              var kända för Kalle Larsson när han ställde sin interpellation
              och som han därför inte frågade om, kan leda till åtminstone en
              viss dynamik. Det är en förhoppning, och utrikespolitiken måste
              även ha ett inslag av förhoppningar, liksom för övrigt av diplomati.
            </seg>
            <seg n="13fac40b">
              Det finns säkert anledning att återkomma till frågan både när
              vi haft möjlighet att analysera förslagen mer ingående än vad
              som nu varit fallet och när vi möjligtvis även kunnat se ifall
              förhoppningarna om en viss politisk dynamik infriats. Grunden
              är emellertid folkrätten och självbestämmandet på det sätt som
              jag här uttryckt.
            </seg>
            <seg n="95a720f9">
              Marockos interna utveckling ska vi måhända diskutera vid något
              annat tillfälle, men man kan notera att Marocko inom flera områden
              tagit initiativ och lanserat nya lagar, vilket tyder på en vilja
              hos statsmakterna att utveckla landet i en mer demokratisk riktning
              och stärka respekten för de mänskliga rättigheterna. En större
              pressfrihet finns sedan några år, och en ny presslag är på väg.
            </seg>
            <seg n="dae6519e">
              Marockos anspråk på suveräniteten över Västsahara är dock ett
              särskilt känsligt kapitel som inte får ifrågasättas, vilket Kalle
              Larsson också berör med de exempel han tar upp. Särskilt journalister
              och andra som visat sympatier för självständighetsrörelsen har
              haft betydande problem. Det är därför vi haft anledning att ha
              synpunkter, och denna diskussion är ju ett uttryck för detta.
              Det hindrar emellertid inte att vi även kan notera de andra inslagen
              som finns.
            </seg>
            <seg n="a08a9f43">
              Med detta vill jag säga att jag gärna återkommer när vi haft
              möjlighet att, lite mer utförligt än vad som nu varit fallet,
              titta på de förslag som kom för bara några dagar sedan.
            </seg>
          </u>
          <note type="speaker" n="f7ca6dc7">
            Anf. 51 KALLE LARSSON (v):
          </note>
          <u who="Q5937876" xml:id="i-ce3bea75230658e4-2" n="e43c6556">
            <seg n="7472d0b7">
              Herr talman! Det är klart att vi återkommer till frågan. Det
              finns ett stort intresse i Sveriges riksdag, vilket jag tror att
              vi ska vara glada för. Att det dessutom går att resonera mellan
              partier, och också vara överens om en del saker, tror jag kan
              vara betydelsefullt.
            </seg>
            <seg n="78cc034e">
              Samtidigt hör jag utrikesministern säga att diplomati har en
              plats i utrikespolitiken, och han har förstås rätt. Men diplomati
              utövas i första hand av diplomater, inte, trots allt, av ministrar
              som har att företräda en politisk åsikt och vision. Jag efterfrågade
              den visionen när jag undrade var utrikesministern egentligen står.
            </seg>
            <seg n="30393587">
              Målet är självbestämmande på det sätt jag här beskrivit, säger
              Carl Bildt. Vilket är det sätt som Carl Bildt här beskrivit självbestämmandet
              på? Det kan exempelvis ske genom en folkomröstning. Det kan landa
              i en dialog och ett resonemang kring något av de tre varianterna
              i de båda förslagen. Det är inte mycket till klara besked måste
              jag konstatera. Det finns ingen tydlig linje.
            </seg>
            <seg n="c7a94f77">
              Jag tror att det är diplomaten som tagit på sig kostymen i morse,
              inte utrikesministern. Vid en del tillfällen skulle jag kanske
              välkomna det, eftersom jag inte är överens med Carl Bildt om den
              utrikespolitiska synen. Jag tror emellertid att den politiska
              debatten vinner på att vi försöker föra den utifrån de politiska
              visioner, idéer och framtidsinsikter som vi har. Där är jag besviken
              på svaret. Vi ska återkomma, och jag kommer att kräva bättre svar
              om hur man ställer sig till de förslag som redovisats. I vilken
              ordning saker och ting ska göras är en helt avgörande fråga.
            </seg>
            <seg n="ee271466">
              Man ska veta att Polisario gått så långt de någonsin kan. Man
              ska veta att Marocko just nu stryper livsmedelstillförseln till
              flyktinglägren, som för att svälta ut människorna. Man ska veta
              att dagarna för hur länge människor står ut börjar bli räknade.
              Det som då krävs är inte bara diplomati, utan det krävs också
              en tydlig svensk hållning.
            </seg>
          </u>
          <note type="speaker" n="0bf1bc37">
            Anf. 52 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-19" n="bc54e589">
            <seg n="411d327c">
              Herr talman! Inledningsvis vill jag säga att den grundläggande
              inställningen förblir den som jag redovisade. Den grundar sig
              på folkrätten. Yttrandet gjordes 1975. Det innebär att vi betraktar
              området som annekterat.
            </seg>
            <seg n="55270e85">
              Nu har vi plötsligt hamnat i en diskussion om diplomati eller
              inte diplomati. Jag är kanske i någon utsträckning yrkesskadad
              såtillvida att jag tror att konfliktlösning också kräver diplomatiska
              insatser, att denna diplomati kan utövas av diplomater men även
              av andra, exempelvis riksdagsledamöter och statsråd, och att konfliktlösning
              oftast mår väl av detta. Sedan måste det ske på en fast grund,
              och den grunden är folkrätten. Det tror jag inte heller att det
              råder några delade meningar om.
            </seg>
            <seg n="c769ffc8">
              Vi ska analysera de förslag som föreligger. Det tror jag att
              man ska göra. Man ska respektera bägge förslagen, titta på dem
              från den grund vi har i folkrätten, och därefter se om det finns
              förutsättningar för en politisk process som kan föra frågan framåt.
              Det kan man kalla diplomati. Det kan man kalla konfliktlösning.
              Det kan man kalla försök till konstruktiv utrikespolitik. Det
              är inte säkert att det leder till framgång, men den ambitionen
              finns också i denna fråga.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="6d407fda">
            8 § Svar på interpellation 2006/07:355 om regeringens linje i
            fråga om folkrätten
          </note>
          <note type="speaker" n="9afe2cdf">
            Anf. 53 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-20" n="bc54e589">
            <seg n="19fd128c">
              Herr talman! Urban Ahlin har frågat mig om jag avser att verka
              för att kriser löses genom FN-systemet, genom diplomati, eller
              om jag accepterar att stora länder agerar på egen hand.
            </seg>
            <seg n="e8c58514">
              I grunden är svaret på den fråga Urban Ahlin ställer mycket enkel:
              Sverige vill att internationella konflikter löses på folkrättens
              grund, med de bestämmelser som bär upp Förenta nationerna som
              centrala.
            </seg>
            <seg n="c1b58542">
              En hörnpelare i den internationella rätten har under lång tid
              varit respekten för staters integritet. Under senare år har i
              den internationella diskussionen förts en allt intensivare debatt
              om staters skyldighet att skydda och agera för individers säkerhet.
              FN:s förre generalsekreterare har vid upprepade tillfällen slagit
              fast att skyldigheten att skydda är en fast del av själva FN-stadgan.
            </seg>
            <seg n="b7450a0b">
              Denna diskussion är på intet sätt avslutad, men har dock visat
              att den tidigare så absoluta principen om staters suveränitet
              i vissa fall numera kan ifrågasättas. Sverige har i olika sammanhang
              uttalat sig i allmänna ordalag positivt om staters skyldighet
              att skydda individers säkerhet.
            </seg>
            <seg n="9dcc85ad">
              Utvecklingen under senare år har också aktualiserat frågan om
              hur olika stater kan agera i fall där folkrätten inte är alldeles
              klar eller ger en alldeles entydig vägledning. I diskussionen
              har aktualiserats situationer där uppenbara och allvarliga övergrepp
              eller hot mot internationell fred och säkerhet ansetts förekomma,
              men där beslutsfattandet inom till exempel FN:s säkerhetsråd av
              olika skäl varit blockerat.
            </seg>
            <seg n="7580afeb">
              Under det kalla krigets tid skedde olika typer av militära interventioner
              i andra länder ofta med grova kränkningar av folkrättens principer.
              Den sovjetiska invasionen av Afghanistan 1979 kan tjäna som ett
              av flera exempel på detta.
            </seg>
            <seg n="1781d080">
              Med det kalla krigets slut fanns det nya förhoppningar om en
              internationell ordning där staternas faktiska agerande entydigt
              grundades på folkrättens principer. När Irak 1991 invaderade Kuwait
              var det möjligt att i tillägg till Kuwaits rätt till individuellt
              och kollektivt självförsvar även stödja självförsvarsrätten genom
              ett uttryckligt beslut i FN:s säkerhetsråd. Beslutet gav de stater
              som samarbetade med Kuwait ett uttryckligt mandat att även återställa
              fred och säkerhet i regionen med militära medel.
            </seg>
            <seg n="faa2af07">
              De beslut som fattades av FN:s säkerhetsråd under detta skede
              innehöll vittgående förpliktelser för Irak om bland annat verifierbar
              och total avrustning av massförstörelsevapen.
            </seg>
            <seg n="8143e12f">
              I samband med uppblossandet av nya oroligheter i Kosovo 1998
              och 1999 aktualiserades åter folkrättens principer. Sedan en förhandlingslösning
              misslyckats inledde Nato en militär offensiv mot dåvarande Jugoslavien
              i det uttalade syftet att förhindra en humanitär katastrof. Det
              folkrättsliga stödet för detta militära ingripande var långt ifrån
              entydigt. Trots detta uttalade den svenska regeringen sitt stöd
              för Natos beslut om militärt ingripande.
            </seg>
            <seg n="2ddeb431">
              När konflikten kring Iraks oförmåga att verifiera att man totalt
              avvecklat massförstörelsevapen blev akut 2002 och 2003 aktualiserades
              folkrättsfrågorna ännu en gång. Och åter var vi i en situation
              där folkrättens regler gav utrymme för delvis olika tolkningar.
            </seg>
            <seg n="868bf4ed">
              Diskussionen ska ses mot bakgrund av att Irak allvarligt brutit
              mot folkrätten på ett flertal sätt före invasionen 2003. Kränkningarna
              av de mänskliga rättigheterna var omfattande, och Irak vägrade
              att fullt ut efterleva säkerhetsrådets beslut. Vidare hade Irak
              under Saddam Husseins decennier vid makten en historia av synnerligen
              allvarliga brott: två anfallskrig mot Iran respektive Kuwait,
              anfall med kemiska vapen mot såväl Iran som den egna kurdiska
              befolkningen samt krigsförbrytelser och brott mot mänskligheten
              mot både grannländer och den egna befolkningen. Den irakiska regimen
              uppfattades kort sagt som ett hot mot såväl regionen som sitt
              eget folk, och denna känsla förhöjdes självfallet av misstanken
              att Irak innehade massförstörelsevapen.
            </seg>
            <seg n="371b7d21">
              När en koalition av stater i mars 2003 gick till militärt angrepp
              mot Irak skedde det utan ett sådant mandat från FN:s säkerhetsråd
              som hade varit fallet 1991. Den dåvarande svenska regeringen hade
              uttalat att den hade varit beredd att ge sitt stöd till operationen
              om ett sådant mandat hade erhållits. Dock valde USA och dess allierade
              att inte avvakta resultatet av vapeninspektörernas arbete och
              att inte fullfölja ansträngningarna att söka ett säkerhetsrådsmandat,
              och uttalade att man ansåg att en tillräcklig folkrättslig grund
              redan fanns i tidigare beslut av FN:s säkerhetsråd.
            </seg>
            <seg n="b3af8081">
              I både Kosovo och Irak fanns det alltså folkrättsliga frågetecken
              av olika slag. Från svensk utgångspunkt har vi all anledning att
              såväl hävda folkrättens grundläggande betydelse i de internationella
              relationerna som betydelsen av att denna utvecklas i ljuset såväl
              av utvecklingen som av de starkare krav vi i dag har på att kunna
              ingripa i vissa extrema situationer.
            </seg>
            <seg n="fec5ece1">
              Men självfallet för att återgå till Urban Ahlins fråga är det
              vår grundläggande uppfattning att konflikter ska lösas på folkrättens
              grund och inom de ramar som Förenta nationernas stadga och institutioner
              anger.
            </seg>
            <seg n="9f002e52">
              Urban Ahlins fråga nämner bara FN, men andra aktörer har också
              centrala roller att spela i enlighet med folkrätten. Den europeiska
              unionen är en global aktör som spelar en allt viktigare roll för
              att förebygga och hantera kriser.
            </seg>
          </u>
          <note n="af9a4394">
            Då Urban Ahlin, som framställt interpellationen, anmält att han
            var förhindrad att närvara vid sammanträdet medgav förste vice
            talmannen att Veronica Palm i stället fick delta i överläggningen.
          </note>
          <note type="speaker" n="80fb5586">
            Anf. 54 VERONICA PALM (s):
          </note>
          <u who="Q4971741" xml:id="i-432c093d38bfdfe8-2" n="9cf9a53d">
            <seg n="d3d76c0e">
              Herr talman! Det är inte helt tydligt vad utrikesministern tycker
              i den här frågan, och det är inte helt enkla frågor. Det är både
              jag och Urban Ahlin medvetna om. Men en fråga kan ändå vara tydlig,
              och jag skulle vilja be utrikesministern att något förtydliga
              detta: Anser utrikesministern att det invasionskrig som den amerikanskledda
              koalitionen genomförde för i dag fyra år sedan vilade på en folkrättslig
              grund? Man trotsade ju ett visserligen oenigt säkerhetsråd men
              ett säkerhetsråd som näst intill hade majoritet även om det finns
              vetoländer och valde att invadera ett annat land under pågående
              förhandlingar och undersökningar fastän IAEA hade bett om mer
              tid för att kunna genomföra dessa undersökningar.
            </seg>
            <seg n="f54bf0f1">
              Den svenska regeringen var redan samma dag som kriget startade
              tydlig med att man ansåg att kriget var folkrättsvidrigt, att
              det alltså stred mot folkrätten. Moderaterna tvekade kring om
              det fanns en folkrättslig grund. Folkpartiet tyckte nog att det
              möjligen skulle kunna tänkas finnas en folkrättslig grund, och
              Jan Björklund hade som företrädare och vice ordförande för Folkpartiet
              redan ett halvår tidigare sagt att han tyckte att Sverige skulle
              ingå i en sådan koalition, utan folkrättsligt mandat. Det sista
              sade han inte, men utan säkerhetsrådsbeslut och med egna militärer.
            </seg>
            <seg n="fc96ee4b">
              Den svenska positionen då var tydlig: Detta är ett folkrättsvidrigt
              krig. Men frågan är hur den svenska positionen ser ut i dag. Det
              här är viktigt. Inte för att rannsaka vad Bo Lundgren har sagt
              och vad Fredrik Reinfeldt och Carl Bildt säger utan för att kunna
              veta vad Carl Bildt och Fredrik Reinfeldt kommer att säga i framtiden.
              Det här är det exempel vi kommer att kunna gå tillbaka till för
              att se hur stark den folkrättsliga grunden är i svensk utrikespolitik.
            </seg>
            <seg n="2042a6e7">
              Det var ju inte ett säkerhetsrådsbeslut. Det var inte en inbjudan
              av Saddam Hussein. Det är tveksamt om man kan kalla det för en
              humanitär intervention då det inte handlade om en akut humanitär
              intervention. Det är också tveksamt att kalla det självförsvar.
            </seg>
            <seg n="04efa619">
              Frågan till Carl Bildt kvarstår: Är det så nu ska vi se så att
              jag formulerar det här rätt för det är ett komplicerat material
              att omständigheterna kring kriget mot Irak gör att man kan bortse
              från säkerhetsrådets beslut och ändå säga att det vilade på en
              folkrättslig grund, och i så fall hur? Min, Urban Ahlins och den
              dåvarande svenska regeringens position var tydlig: Det vilade
              inte på en folkrättslig grund. Det var en folkrättsvidrig invasion.
            </seg>
          </u>
          <note type="speaker" n="9f8b3776">
            Anf. 55 CARL B HAMILTON (fp):
          </note>
          <u who="Q5785982" xml:id="i-059b017b2b0799c9-0" n="41f378c8">
            <seg n="21a9113c">
              Herr talman! Det är lite av en historisk återblick som Veronica
              Palm och Urban Ahlin har inbjudit till här, och eftersom jag var
              aktiv i diskussionen vid den tidpunkten skulle jag gärna vilja
              korrigera Veronica Palm när hon säger att den dåvarande svenska
              regeringen från dag 1 sade att det var en folkrättsvidrig invasion.
              Det är inte rätt. Den socialdemokratiska regeringen vacklade eller
              var osäker på hur man egentligen skulle ställa sig till detta.
            </seg>
            <seg n="bd112a74">
              Jag har tagit fram ett citat som jag använde i en debatt i mars
              2003. Göran Persson sade den 25 mars 2003 i ett anförande på Försvarshögskolan,
              tror jag, följande apropå Irakkriget: Skyddet för mänskliga rättigheter
              är centralt i folkrätten och i FN-stadgan. Sedan fortsätter han:
              Statssuveränitet kan inte längre åberopas av den som utför grova
              och systematiska kränkningar.
            </seg>
            <seg n="446614db">
              Detta sade Göran Persson då. Möjligen backade han senare något
              från denna ståndpunkt, men det var helt klart att han som statsminister
              14 dagar efter Irakinvasionen var ganska öppen för möjligheten
              att motivera en kränkning av Iraks statssuveränitet mot bakgrund
              av de grova kränkningar som hade utförts i Irak under lång tid.
            </seg>
            <seg n="7c1fd250">
              Apropå det som Veronica Palm drog upp med Jan Björklund vill
              jag också påpeka att Göran Persson vid den här tidpunkten sade
              att man kanske kunde tänka sig ett fältsjukhus från svensk sida.
              Men ett fältsjukhus är inget annat än ett militärt förband. Jag
              tycker att man gör det för lätt för sig om man nu i efterhand
              och med facit i hand försöker säga att det var helt glasklart
              folkrättsvidrigt.
            </seg>
            <seg n="69b81b2b">
              Det här var två citat från Göran Persson. Man kan fortfarande
              diskutera om det var folkrättsligt korrekt eller inte. Vi hade
              i utrikesutskottet vid den tidpunkten två olika folkrättsprofessorer
              med två olika åsikter. Den ene hävdade att det var ett folkrättsbrott,
              och den andre att det inte var ett folkrättsbrott. Att det inte
              var ett folkrättsbrott skulle, som i det fall när man sade att
              det inte var ett folkrättsbrott, kunna hävdas med hänvisning till
              de nästan tio års brott mot olika säkerhetsrådsresolutioner som
              Saddam Hussein och hans regim gång efter annan hade gjort sig
              skyldiga till. Det skulle kunna motivera att man ingrep med våld
              på detta sätt.
            </seg>
            <seg n="71619784">
              Vi kan naturligtvis diskutera historien, men jag tycker egentligen
              inte att det är så väldigt intressant vad den svenska regeringen
              och den svenska oppositionen sade då, eftersom det nu delvis är
              en annan situation. Nu har vi en doktrin som säger att världssamfundet
              har en skyldighet att skydda, kan man säga. Det har diskuterats
              kring Darfur, och det finns även andra exempel. Men då är ju frågan:
              Hur ska detta implementeras? Det tycker jag är en viktigare fråga
              för världssamfundet och även för oss som aktörer inom Europeiska
              unionen. Vi måste skaffa oss instrument för att hävda denna skyldighet
              att skydda, och det har vi inte i dag. Det bevisas delvis av Darfur
              men även i andra sammanhang.
            </seg>
          </u>
          <note type="speaker" n="704d8b7d">
            Anf. 56 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-21" n="bc54e589">
            <seg n="45e71da6">
              Herr talman! Veronica Palm säger att det här inte är helt enkelt,
              och i den delen tror jag att det råder en rörande enighet mellan
              alla som deltar i diskussionen.
            </seg>
            <seg n="433f83a8">
              Det var delvis för att göra det hela ännu mindre enkelt som jag
              också förde in diskussionen om Kosovo i sammanhanget. Där inleddes
              ju Natos militära operationer mot bakgrund av att man under förhandlingarna
              i Rambouillet hade sagt åt den serbiska sidan att skriver ni inte
              under det här förslaget så kommer vi att inleda militära operationer
              och flygbombningar av er. Av skäl som man kan diskutera valde
              den jugoslaviska sidan att inte skriva under, och därmed inleddes
              flygoperationerna. Det säger sig självt att detta från folkrättslig
              utgångspunkt var något diskutabelt, för att använda en synnerligen
              diplomatisk formulering, men man har i efterhand konstaterat att
              även om detta inte var legalt så var det på ett eller annat sätt
              legitimt. Det illustrerar lite av problematiken.
            </seg>
            <seg n="7e575332">
              Jag anknyter gärna till Carl B Hamilton som refererade den diskussion
              som gick fram och tillbaka i Sverige på den tiden. Jag kommer
              väl ihåg att det inte var alldeles lätt att uttyda vad den dåvarande
              svenska regeringen tyckte och tänkte i den här frågan, och det
              var ju ett uttryck för de olika folkrättsliga tolkningar som fanns.
              Det handlade om att försöka tolka vad två helt olika resolutioner
              betydde. Dels var det resolutionen 687 från Gulfkrigets slut som
              var en eldupphörresolution där det fanns en möjlighet ty följande:
              Om man bedömde att den andra sidan bröt mot eldupphör kunde per
              definition den andra sidan ingripa. Om Irak bröt mot bestämmelserna
              i eldupphörresolutionen fanns det en möjlighet att tillgripa våld.
              Det var med stöd av denna resolution som olika militära ingripanden
              skedde vid olika tidpunkter.
            </seg>
            <seg n="612707df">
              Resolutionen 688 ledde sedan till att man etablerade de så kallade
              flygförbudszonerna. Jag tror inte att den svenska regeringen någonsin
              uttalade sig om detta, och det var förmodligen mycket klokt så.
              Även där kan det sägas att man inte hade något entydigt folkrättsligt
              mandat för det som då inträffade.
            </seg>
            <seg n="b995b547">
              Resolutionen 687 var då fortfarande giltig, det vill säga våldsmandatet
              som fanns i detta. Det fanns det som hävdade det, och det fanns
              förmodligen fler som hävdade att det inte gjorde det. Sedan fanns
              resolutionen 1441, som tillkom i just detta skede.
            </seg>
            <seg n="5ea94541">
              Man sade från säkerhetsrådet, rätt eller fel, att Irak var i
              material breach , ett allvarligt brott mot de åtaganden som man
              hade ingått i resolution 687. Det innebar inte att det i denna
              resolution fanns något som kunde tolkas som ett entydigt mandat
              för våldsanvändning, det ska sägas. Det var diskussionen om tolkningen
              av kombinationen av båda dessa två resolutioner det handlade om.
            </seg>
            <seg n="26bc4fcf">
              Det är fullständigt självklart att det inte fanns något fullständigt
              folkrättsligt mandat för det som därefter inträffade. Men det
              faktum att denna diskussion då kunde föras fram och tillbaka,
              och fortfarande kan föras fram och tillbaka, visar komplexiteten
              i situationen.
            </seg>
            <seg n="156e2dc1">
              Jag utgår från att den dåvarande svenska regeringen hade välkomnat
              att säkerhetsrådet hade fattat ett beslut som hade gett ett mandat
              för det som då inträffar. Det var så jag uppfattade det som då
              uttalades från regeringen Persson.
            </seg>
            <seg n="18339bea">
              Det är självklart att denna svenska regering, om man tittar på
              framtida situationer, kommer att sträva efter att till det yttersta
              få folkrättsliga mandat för operationer av detta slag. Det ska
              inte inträffa utanför systemet.
            </seg>
            <seg n="0cab2a42">
              Det har varit en diskussion, och Carl B Hamilton anknöt till
              den, om skyldigheten att skydda. Vad gör vi i situationer där
              det är uppenbart att regeringar inte lever upp till detta men
              där samtidigt FN:s säkerhetsråd är blockerat? Jag skulle önska
              att det fanns ett klart svar på den frågan.
            </seg>
            <seg n="2be3a1c2">
              I den mån det finns ett sådant klart svar vet inte jag vilket
              det är. Jag tror att vi får ha en löpande diskussion om de konkreta
              fallen. Men så långt det över huvud taget är möjligt är det folkrätten
              och i synnerhet när det gäller användningen av militärt våld och
              explicita beslut i FN:s säkerhetsråd som ska vara det Sverige
              strävar efter.
            </seg>
            <seg n="13a68f6e">
              Vi får när vi diskuterar den historiska situationen i Irak eller
              Kosovo konstatera att det inte är fullt så enkelt i samtliga fall.
              Vi hoppas att framtiden kommer att vara enklare än historien.
              Men vi kan inte vara alldeles säkra.
            </seg>
          </u>
          <note type="speaker" n="7e800f96">
            Anf. 57 VERONICA PALM (s):
          </note>
          <u who="Q4971741" xml:id="i-432c093d38bfdfe8-3" n="9cf9a53d">
            <seg n="9b58c009">
              Herr talman! Urban Ahlin valde att inte interpellera om Kosovo.
              Det är för att det ändå är en skillnad mellan den invasion som
              man gjorde i Kosovo och den som man gjorde i Irak. Den debatt
              vi har är om nivåerna av stöd i folkrätten.
            </seg>
            <seg n="46f4ed12">
              Det sker en ständig utveckling av folkrätten. Skyldigheten att
              skydda är någonting som vi försöker att hitta instrument för,
              som Carl B Hamilton frågade efter. Vi måste också se vad vi menar
              med skyldighet att skydda. Det gäller att hitta fram till det.
              Nästa interpellationsdebatt kommer att kunna handla om det.
            </seg>
            <seg n="729fb03d">
              Vi kan ta Kosovo som ett exempel. Där hade man uppnått en kvalificerad
              majoritet. Kina gick som vetoland in och hindrade en humanitär
              intervention. Där var det inte lika komplicerat som det var när
              det gäller Irak. Det säger jag för att bemöta Carl B Hamilton.
            </seg>
            <seg n="56bbd9b4">
              Göran Persson säger dagen när invasionen har inletts i den här
              kammaren i en särskild debatt angående Irakfrågan: Till skillnad
              från USA kan Sverige inte se annat än att ett militärt angrepp
              på Irak utan stöd av beslut i säkerhetsrådet strider mot folkrätten.
              För detta ska USA och dess allierade kritiseras.
            </seg>
            <seg n="65e8e01c">
              På den punkten var det glasklart vad den svenska regeringen tyckte
              om invasionskriget. Men det är inte enkelt. Det är därför jag
              ställer frågan. Tanken var naturligtvis hela tiden att det i bakgrunden
              skulle finnas ett artikel 7-hot. Annars hade man inte kunnat genomföra
              vapeninspektionerna. Man trotsade säkerhetsrådet och gjorde en
              folkrättsvidrig invasion.
            </seg>
            <seg n="d32c3fcb">
              Frågan är dock inte av i första hand historisk karaktär. Vi måste
              kunna orientera oss när nu folkrätten utvecklas. Vi ser att vi
              har nya instrument. Konflikter ser annorlunda ut, precis som utrikesministern
              säger i sitt första svar. Brotten sker mer för att stater kränker
              individer.
            </seg>
            <seg n="6dcb61d7">
              Där har vi som världssamfund ett ansvar. Hur ska vi kunna använda
              folkrätten? Min fråga är: Anser Carl Bildt att orsakerna till
              kriget i Irak hade uppnått den nivå som gjorde att det var rimligt
              att kalla detta för ett folkrättsriktigt anfallskrig?
            </seg>
            <seg n="a096a3e8">
              Det är viktigt att veta i framtiden för att kunna veta hur vi
              ska kunna hantera situationer. Hur kommer Sverige att ställa sig
              nästa gång som ett stort land säger: Vi trotsar säkerhetsrådet.
              Vi tycker att det här landet har betett sig illa. Vi tycker att
              den här diktatorn är eländig? Vad kommer den svenska regeringens
              position att vara då?
            </seg>
          </u>
          <note type="speaker" n="2372a424">
            Anf. 58 CARL B HAMILTON (fp):
          </note>
          <u who="Q5785982" xml:id="i-059b017b2b0799c9-1" n="41f378c8">
            <seg n="277d580f">
              Herr talman! Till att börja med, herr utrikesminister och Veronica
              Palm, tror jag att den svenska regeringen uttalade sig positivt
              eller accepterande om flygförbudszonen i norra Irak vid den tiden.
            </seg>
            <seg n="363b3189">
              Frågan är vad den nuvarande regeringen ska göra i en liknande
              situation. En sak är vi allihop överens om. Det är att folkrätten
              utvecklas. Vi har olika fall, och man kommer till lite olika slutsatser.
              Aktörerna agerar utifrån prejudikat i framför allt säkerhetsrådet.
            </seg>
            <seg n="cf440ada">
              Jag ska fortsätta med linjen: Vad gör vi egentligen när vi har
              ganska klara fall? Jag tycker att Veronica Palms fråga egentligen
              inte är så intressant. De intressanta fallen är tillräckligt många.
              Där är det fullständigt glasklart när vi har en regim som är vidrig,
              vedervärdig och så vidare. Det finns massor med sådana regimer.
              Var går gränsen när man ska ingripa?
            </seg>
            <seg n="19475ebe">
              Som jag förstår det är vi alla överens om att det finns en gräns
              som man inte kan överskrida utan att omvärlden bör ingripa. Frågan
              är var den gränsen går. Då är inte Irakkriget eller den tidigare
              historien särskilt intressant längre.
            </seg>
            <seg n="597f6972">
              Jag har för egen del, med tanke på att det kalla kriget är slut
              och trots att man kan blanda ihop militär och humanitär personal,
              kommit till en slutsats som jag dock ännu inte fått med mig mitt
              parti på, men jag har motionerat till vårt landsmöte. Jag har
              inte heller fått med mig regeringen.
            </seg>
            <seg n="af5d96a2">
              Jag anser att man till exempel ska använda biståndsmedel för
              att finansiera insatser av polis och militär i den här typen av
              situationer där det primära är att stabilisera situationen för
              att sedan kunna komma in med bistånd och humanitära insatser.
            </seg>
          </u>
          <note type="speaker" n="475c0787">
            Anf. 59 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-22" n="bc54e589">
            <seg n="2d5e6b60">
              Herr talman! Jag ska först anknyta till det Veronica Palm sade.
              Jag tror att jag var tydlig i otydligheten i den meningen att
              det är alldeles tydligt att det inte fanns något entydigt folkrättsmandat.
              Det hade varit bättre om det hade funnits det. Det är tveklöst
              så.
            </seg>
            <seg n="b9a138a8">
              Samtidigt var det en situation där säkerhetsrådet i resolutionen
              1441 hade sagt att Irak befann sig i material breach av de åtaganden
              och beslut som under FN-stadgans kap. 7 hade ålats Irak. Det är
              vad som gör att vi här befann oss i en gråzon. Men gråzon eller
              inte gråzon så fanns det inte något entydigt folkrättsligt mandat
              för detta. Det ska vara alldeles klart.
            </seg>
            <seg n="f6201d65">
              För Kosovo var det en annan situation. Där fanns inga säkerhetsrådsresolutioner
              över huvud taget. Det fanns inget 687 och inget 1441. Det fanns
              över huvud taget ingen motsvarighet. Där var det så och där finns
              en parallell i och för sig att det hade förts förhandlingar under
              militärt hot. Det är klart att så också var fallet i Irak under
              lång tid. Den verksamhet som utfördes av FN:s olika inspektörer
              och annat i Irak under relativt lång tid skedde under konstant
              hot om militärt ingripande. Det är tveksamt om det hade varit
              möjligt att åstadkomma någonting av detta om inte det militära
              hotet hade funnits.
            </seg>
            <seg n="68a056b9">
              I ärlighetens namn ska sägas att FN-stadgan uttryckligen förbjuder
              militärt hot. Det som skedde under lång tid och som jag tror att
              vi alla då bedömde som nödvändigt och fortfarande inte har anledning
              att i grunden kritisera var brott mot vad som rätt entydigt står
              i FN-stadgan om förbudet att använda militärt hot i umgänget mellan
              stater. Det illustrerar komplexiteten i framför allt materian
              vad gäller Iran.
            </seg>
            <seg n="ee0f8595">
              Det här gäller det som inträffade förr. Det är i någon utsträckning
              en historisk diskussion. Det innebär inte alls att den är ointressant.
              Jag tror att det är viktigt att säga det som jag sade och som
              jag tror att Veronica Palm, Carl B Hamilton och vi alla är överens
              om, nämligen att Sverige ska sträva efter att det finns fullständiga
              fullödiga folkrättsliga mandat för ingripanden. Sedan kan vi hamna
              i extremlägen, och dem får vi ta ställning till då.
            </seg>
            <seg n="3706d2b4">
              Carl B Hamilton reser den synnerligen intressanta fråga som vi
              kanske kommer in på i nästa debatt: Vad gör vi då? Vad gör vi
              i en situation där det är blockerat på ett eller annat sätt men
              där det finns en stark grupp av stater som anser att någonting
              måste göras? Det första är att förhindra att den situationen uppkommer.
            </seg>
            <seg n="20770e37">
              Den mycket intressanta och höggradigt relevanta diskussion som
              Irakfallet leder till det kommer ytterligare en interpellationsdebatt
              om detta under eftermiddagen är att det svåra beslutet inte är
              vad man gör då i form av ett ingripande. Det handlar i stället
              om vad man gör efter ett ingripande. Ingripandet i sig skapar
              ju en dynamik som kanske inte är alldeles lätt att se innan man
              gör ingripandet. Det är lätt att besluta om ett ingripande men
              svårt att hantera ingripandets konsekvenser.
            </seg>
            <seg n="d57c366b">
              Det leder mig tillbaka till min slutsats att det folkrättsliga
              mandatet är viktigt. Det är lättare att hantera konsekvenserna
              om man har ett brett politiskt stöd som kommer till uttryck i
              ett tydligt folkrättsligt mandat.
            </seg>
            <seg n="c5c0428a">
              Men detta är delvis andra diskussioner, som bara illustrerar
              komplexiteten i en materia som vi har all anledning att fortsätta
              att diskutera med den öppenhet för frågeställningens svårighetsgrad
              som jag tycker utmärker denna debatt.
            </seg>
          </u>
          <note type="speaker" n="5ec2a15f">
            Anf. 60 VERONICA PALM (s):
          </note>
          <u who="Q4971741" xml:id="i-432c093d38bfdfe8-4" n="9cf9a53d">
            <seg n="8323a13e">
              Fru talman! Jag ska fatta mig kort. Det har inte skett någon
              officiell förändring av den svenska positionen. Det här gör det
              lite komplicerat att föra ett samtal med utrikesministern. Den
              svenska positionen inför vad som skedde i Irakinvasionen är att
              det var folkrättsvidrigt. Sedan hade vi en opposition som var
              väldigt aktiv och som till och med ville sända svensk väpnad trupp
              utan FN-mandat. Sedan backar vi tillbaka. Då har vi en borgerlig,
              en annan, regering som säger att det här är komplicerat och att
              man inte är säker på var det landar. Men man klarar inte av att
              säga och det är det som är frågan hur pass gummiaktig den nya
              utvecklingen av folkrätten kan vara, för att uttrycka det lite
              slarvigt.
            </seg>
            <seg n="c5a9cb67">
              Det socialdemokratiska partiet tycker, säkert likt alla andra
              som arbetar med politik på det här sättet, tycker inte att det
              är enkelt. Det är komplicerat. Folkrätten är inte stadfäst i sten,
              utan det sker en ständig utveckling. Men när det gäller de övergrepp
              där det ges möjlighet att med folkrättslig grund göra humanitära
              interventioner och kränka staters suveränitet måste det bara få
              ske i ytterst extrema fall. Och så var det inte i Irak.
            </seg>
          </u>
          <note type="speaker" n="b3a82ff7">
            Anf. 61 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-23" n="bc54e589">
            <seg n="df00c46e">
              Fru talman! Det är möjligt att Veronica Palm har papperen tillgängliga,
              men jag tror inte att uttrycket folkrättsvidrigt för att citera
              Veronica Palm ordagrant användes av den dåvarande svenska regeringen.
              Jag tror snarare att det handlar om de formuleringar som Veronica
              Palm använde tidigare och som var betydligt mycket mjukare. Jag
              ska inte använda uttrycket gummiaktiga, men de var betydligt mjukare
              i sitt ställningstagande.
            </seg>
            <seg n="f77fac4b">
              Som vi konstaterade tidigare var ju den dåvarande regeringen
              beredd att stödja ett militärt ingripande. Men det är klart att
              den dåvarande svenska regeringen ville att detta i så fall skulle
              ha ett entydigt mandat av FN:s säkerhetsråd, och det var rätt.
              Det entydiga mandatet fanns inte. Det är just detta jag säger;
              det saknades ett entydigt folkrättsligt mandat för ingripandet.
            </seg>
            <seg n="c5afd946">
              Sedan får vi i ljuset av erfarenheter Kosovo, Irak och andra
              fall diskutera hur vi ska utveckla det internationella systemet
              och utveckla folkrätten för att bättre kunna hantera denna typ
              av utmaningar i framtiden.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="cc347b16">
            9 § Svar på interpellation 2006/07:356 om regeringens linje i
            fråga om Darfur
          </note>
          <note type="speaker" n="952b350a">
            Anf. 62 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-24" n="bc54e589">
            <seg n="a1878400">
              Fru talman! Urban Ahlin har frågat mig om jag avser att beteckna
              det som har hänt i Darfur som folkmord.
            </seg>
            <seg n="0534362d">
              Sverige har som bekant ett mycket starkt intresse av utvecklingen
              av en internationell rättsordning som gör det möjligt att ställa
              dem som är ansvariga för de allra grövsta brotten mot de mänskliga
              rättigheterna och den humanitära rätten till svars.
            </seg>
            <seg n="2a1b0a1e">
              Även om begreppet folkmord stundtals används i den mer politiska
              diskussionen i en mer allmän betydelse utgår jag från att Urban
              Ahlin delar detta intresse och därför ser frågan om begreppet
              folkmord just mot bakgrunden av utvecklingen av den internationella
              rätten och dess möjligheter.
            </seg>
            <seg n="c62ed11d">
              Vi vet alla att termen folkmord tillkom när det blev nödvändigt
              att sätta rättvisande namn och definition på nazisternas oerhörda
              brott mot det judiska folket Förintelsen. Det var mot denna mörka
              bakgrund som begreppet accepterades i den folkrättsliga terminologin
              och fick sin juridiska utformning i folkmordskonventionen, som
              antogs av FN:s generalförsamling 1948.
            </seg>
            <seg n="eb4eeae9">
              Konventionen definierade folkmord som handlingar begångna i avsikt
              att utplåna, helt eller delvis, en grupp på nationella, etniska,
              rasmässiga eller religiösa grunder. Kärnan i det juridiska folkmordsbegreppet
              är denna avsikt.
            </seg>
            <seg n="845550ae">
              I detta ligger att även oerhörda brott inte nödvändigtvis behöver
              vara folkmord i detta begrepps folkrättsliga bemärkelse. Ett skeende
              som inte utgör folkmord enligt folkmordskonventionens kriterier
              kan vara ett brott mot mänskligheten eller krigsförbrytelser.
            </seg>
            <seg n="be32dfc8">
              Även dessa brott tillhör tillsammans med folkmord folkrättens
              allra allvarligaste. Även för dessa brott måste de ansvariga ställas
              till svars. Och även i dessa fall har omvärlden rätt och skyldighet
              att agera.
            </seg>
            <seg n="adb9de28">
              Folkmordskonventionens kriterier är snäva. Implementeringen av
              denna folkrättsligt viktiga konvention har mot denna bakgrund
              visat sig svår. Det är också först genom inrättandet av internationella
              tribunaler som det internationella samfundet egentligen har skaffat
              sig instrumenten för att kunna tillämpa konventionen fullt ut.
            </seg>
            <seg n="8951d337">
              Först 50 år efter konventionens tillkomst fälldes en person åtalad
              för folkmord. Det skedde i Rwandatribunalen, som inrättades av
              FN:s säkerhetsråd år 1994.
            </seg>
            <seg n="f2d0c02b">
              Domen från Internationella domstolen i Haag i målet Bosnien och
              Hercegovina mot Serbien, som kom i slutet av februari, visar hur
              komplicerade folkmordsprocesser är. Domstolen fastställde att
              massmorden i Srebrenica i juli 1995 var folkmord. Däremot kunde
              domstolen inte fastställa att folkmord hade ägt rum i andra fall
              under kriget i Bosnien, framför allt för att beviskraven enligt
              konventionen inte hade uppfyllts. I sin dom utvecklade domstolen
              resonemangen kring folkmordsbegreppet på ett sätt som säkert kommer
              att få betydelse för framtiden.
            </seg>
            <seg n="1a17140a">
              Fru talman! Situationen för civilbefolkningen i Darfur är sedan
              flera år tillbaka helt oacceptabel.
            </seg>
            <seg n="e1dcd1e3">
              Sedan konfliktens akuta inledning våren 2003 uppskattas att över
              två miljoner människor har fördrivits och att uppskattningsvis
              200 000 människor på olika sätt har förlorat livet.
            </seg>
            <seg n="26fa7b9a">
              Konflikten hade av allt att döma sin mest brutala fas under 2003
              och 2004. Det är i allt väsentligt vad som inträffade under detta
              skede som har lett till diskussionen om folkmord i folkrättens
              bemärkelse har förekommit eller inte.
            </seg>
            <seg n="bfdcdfb6">
              Flera grupper gjorde sig under detta skede skyldiga till övergrepp,
              men det råder ingen tvekan om att Sudans armé och kanske i ännu
              högre utsträckning de så kallade janjawid svarade för det mest
              systematiska våldet.
            </seg>
            <seg n="96a40045">
              Det råder stor internationell enighet om att detta våld utgjorde
              förbrytelser enligt internationell rätt, inklusive grava och omfattande
              kränkningar av mänskliga rättigheter, krigsförbrytelser och brott
              mot mänskligheten.
            </seg>
            <seg n="05e910ee">
              Med uppgiften att bland pröva om förhållandena kunde klassificeras
              som folkmord tillsattes inom FN hösten 2004 en internationell
              undersökningskommission. I sin omfattande rapport kom denna till
              slutsatsen att Sudans regering inte kunde anses ha fört en folkmordspolitik.
              Även om kommissionen ansåg det möjligt att två centrala element
              i folkmordsfrågan att döda eller skada respektive att en skyddad
              folkgrupp varit måltavla för brott kunde vara för handen, menade
              man också att den centrala avsikten att begå folkmord verkade
              saknas, åtminstone vad regeringen beträffade. Samtidigt konstaterade
              kommissionen att enskilda individer kunde ha agerat med avsikten
              att begå folkmord.
            </seg>
            <seg n="2cfa8449">
              Kommissionen påpekade dock att det är en uppgift för en kompetent
              domstol att avgöra om avsikten att begå folkmord existerat eller
              existerar och rekommenderade FN:s säkerhetsråd att hänskjuta situationen
              i Darfur till den Internationella brottmålsdomstolen (ICC). Så
              skedde också i mars 2005.
            </seg>
            <seg n="ba8b6f77">
              ICC undersöker nu det som skett och det som sker. Domstolen kan
              komma att utkräva ansvar för folkmord, men också för andra grova
              brott, som brott mot mänskligheten.
            </seg>
            <seg n="56731404">
              Denna process är mycket viktig för att ansvariga inte ska kunna
              gå fria från straff och för möjligheterna till rättvisa och försoning.
              Respekten för integriteten i processen gör det självfallet viktigt
              att stater inte föregriper eller ingriper i de ställningstaganden
              som domstolen har att göra.
            </seg>
            <seg n="fd534fbf">
              Den 27 februari 2007 offentliggjordes namnen på de första två
              som anklagas för brott mot mänskligheten och krigsförbrytelser.
              Dessa två personer är alltså inte anklagade för folkmord, vilket
              dock inte utesluter att domstolen kan komma att utkräva ansvar
              för folkmord i ett senare skede.
            </seg>
            <seg n="9bb385e4">
              FN:s och ICC:s arbete har självfallet Sveriges fulla stöd. Det
              kan inte uteslutas att folkmord i så fall mest sannolikt under
              åren 20032004 kan ha skett i Darfur. Men hur dessa organ beskriver
              situationen i Darfur kommer också i fortsättningen att vara vägledande
              för våra bedömningar.
            </seg>
            <seg n="bf6fff8a">
              Viktigt är att denna diskussion inte får avleda oss från att
              göra det som i dag kan göras för att åstadkomma fred och minska
              lidandet i Darfur. För att agera finns inget behov av absolut
              säkerhet i folkmordsfrågan. I mitt svar till Peter Hultqvist den
              23 februari 2007 har jag utvecklat regeringens politik i dessa
              avseenden. Sveriges samlade bistånd till Sudan, inklusive Darfur,
              kommer i år att uppgå till nära 350 miljoner kronor. Sverige har
              ett starkt engagemang för att bidra till återuppbyggnaden av södra
              Sudan. Sverige är en stor humanitär givare. Ansträngningarna för
              att skydda och bistå den utsatta befolkningen i Darfur måste fortsätta
              och stärkas.
            </seg>
            <seg n="572b388b">
              Vi har fortsatt beredskap för att kunna bidra till en insats
              i Darfur när förutsättningarna för detta är uppfyllda.
            </seg>
            <seg n="598da9c1">
              Lidandet i Darfur fortsätter. Måhända är situationen i dag mer
              komplicerad med såväl mer traditionella strider som strider mellan
              rebellgrupperingar som kanske till och med dominerande. Detta
              fråntar inte regeringen i Khartoum dess grundläggande ansvar.
            </seg>
            <seg n="6557c59f">
              I tilltagande grad är det nödvändigt att se konflikterna i och
              kring Darfur i ett vidare sammanhang. Ska ytterligare ohyggligt
              lidande kunna undvikas, måste fredsarbetet ges ett så starkt och
              ett så entydigt stöd som möjligt. Det är i dag regeringens prioritet.
            </seg>
          </u>
          <note n="7bdab968">
            Då Urban Ahlin, som framställt interpellationen, anmält att han
            var förhindrad att närvara vid sammanträdet medgav tredje vice
            talmannen att Veronica Palm i stället fick delta i överläggningen.
          </note>
          <note type="speaker" n="98642a64">
            Anf. 63 VERONICA PALM (s):
          </note>
          <u who="Q4971741" xml:id="i-432c093d38bfdfe8-5" n="9cf9a53d">
            <seg n="889d53b3">
              Fru talman! Det som utrikesministern slutade med är naturligtvis
              självklart. Det är prioriteten, och det måste vara allas prioritet.
            </seg>
            <seg n="ca868088">
              Carl Bildt har rätt i sak. Jag vill hänvisa till att läsa interpellationssvaret.
              Det är ett spännande svar, och det ger en bra bild av hur komplicerad
              diskussionen om folkmord är. Men det är inte svar på frågan. Frågan
              i interpellationen är: Avser utrikesministern att beteckna det
              som skedde i Darfur för folkmord?
            </seg>
            <seg n="1cf64684">
              Det arbete som Internationella brottmålsdomstolen nu gör är mycket
              viktigt. Det kommer att ge svaret på om detta uppfyller de kriterier
              som gör att man kan dömas för folkmord. Det är juridik. Det vi
              pratar om här är politik. Som politiker och företrädare för utrikespolitiken
              i ett land som sätter folkrätten och de mänskliga rättigheterna
              högt är det viktigt att kunna ge ett svar på om man avser att
              beteckna det som skedde i Darfur som ett folkmord.
            </seg>
            <seg n="74e5bd7a">
              År 2004 skedde helt oomtvistat några av de värsta etniska rensningar
              som har skett sedan slutet av andra världskriget. De förtjänar
              dessvärre att ställas i samma rad som Srebrenica och Rwanda, där
              världssamfundet och vi i omvärlden inte har klarat av att rädda
              människoliv. Här finns alltså Srebrenica, Rwanda och Darfur.
            </seg>
            <seg n="3b04048e">
              I den utrikespolitiska deklarationen i år, som Carl Bildt läste
              upp här i kammaren, beskrivs konflikten i Darfur ganska summariskt.
              Den tar inte någon jättestor plats. Det som sker betecknar utrikesministern
              som ett lidande. 200 000 människor är redan döda. 200 000 människor
              har dött som en konsekvens av det som sker i Darfur. Jan Egeland,
              som ända tills i vintras var FN:s humanitära sändebud i Darfur,
              säger att det nu är 4 miljoner människor i desperat behov av nödhjälp
              och att det är 3 miljoner människor fler än vad det var två år
              tidigare, alltså när den värsta utrensningskatastrofen skedde.
              Så nog är det ett lidande. Det finns det inga diskussioner om.
              Frågan är om den svenska regeringen ska uttala att Sverige betraktar
              det som folkmord.
            </seg>
            <seg n="464b1571">
              Låt mig göra en liten historisk exposé. Den förra regeringen
              valde att beteckna detta som folkmord. Man började med att kalla
              det för folkmordsliknande, och valde sedan att i regeringsdeklarationer
              här i kammaren kalla det som skedde i Darfur för ett folkmord.
              Den utrikespolitiska talesmannen för moderaterna, Gunilla Carlsson,
              sade vid den sista utrikespolitiska debatt där hon var oppositionspolitiker
              att det här var ett fruktansvärt folkmord och att det förpliktade.
              Hon ställde då krav på regeringen att ha en moralisk kompass och
              ta de här förpliktelserna på allvar.
            </seg>
            <seg n="b5f3d49c">
              Min fråga kvarstår nu när vi har en moderat utrikesminister.
              Avser utrikesministern att beteckna det som skedde i Darfur som
              ett folkmord?
            </seg>
          </u>
          <note type="speaker" n="17a6565d">
            Anf. 64 HANS WALLMARK (m):
          </note>
          <u who="Q5650816" xml:id="i-f9aecbd23679ed7c-3" n="abe110ed">
            <seg n="e08d34cf">
              Fru talman! Vi har tidigare här under eftermiddagen diskuterat
              möjligheten att arbeta för ett globalt avskaffande av dödsstraffet
              och då konstaterat värdet av att vi också i parlamentariska sammanhang
              utnyttjar de olika parlamentens talarstolar för att väcka uppmärksamhet
              och kasta ljus över viktiga frågor såsom ett globalt avskaffande
              av dödsstraffet. Det här är en annan sådan fråga, nämligen det
              ohyggliga som sker i Darfur i Sudan. Därför tycker jag att det
              är bra att vi använder talarstolarna till att just fästa uppmärksamhet
              på det lidande, det dödande och det fruktansvärda som sker.
            </seg>
            <seg n="53724599">
              Fru talman! Utrikesministern avger ett rätt långt svar på interpellationen,
              och det har jag viss förståelse för. I den här kammaren intar
              vi lite olika roller, Veronica Palm och jag såsom riksdagsledamöter
              och Carl Bildt såsom utrikesminister. Utrikesministern måste på
              ett helt annat sätt förhålla sig till internationell folkrätt.
              Han måste på ett helt annat sätt förhålla sig till det som är
              den internationella diplomatins kutym. Det behöver Veronica Palm
              och Hans Wallmark inte göra. Vi kan på ett mycket tydligare sätt
              säga att fördrivandet av människor, mördandet av hundratusentals
              människor och drivande av miljoner på flykt är fruktansvärt. Det
              har alla de drag som ett folkmord kan uppvisa.
            </seg>
            <seg n="5107002f">
              Sedan är det som utrikesministern säger i sitt svar riktigt,
              nämligen att det finns en särskild händelse i europeisk historia
              och i världshistorien som gör folkmordet så ohyggligt laddat.
              Det handlar om Förintelsen under andra världskriget, det systematiska,
              industriella avlivandet av miljontals människor blott och bart
              därför att de var judiska trosbekännare. Det gör det folkmordet
              så oerhört mycket ohyggligare än det ohyggliga vi kan se på många
              andra platser, om det nu skulle vara möjligt att gradera ohyggligheten.
            </seg>
            <seg n="db2633b3">
              Jag känner en tillförsikt när det gäller utrikesministern svar
              om vad som är den svenska positionen och den svenska hållningen
              till det som sker i Sudan. Jag kan dessutom som partivän och partikollega
              med utrikesminister Carl Bildt lättare än han som utrikesminister
              säga att detta har alla drag av ett folkmord utifrån en känslomässig
              bedömning.
            </seg>
            <seg n="cb92b340">
              Fru talman! Vår författare och akademiledamot Peter Englund har
              i essäsamlingen Brev från nollpunkten skrivit om en flicka på
              ett fotografi från Lettland och ett av de folkmord som sker där.
              Hon är åttatio år. Englund skriver: Mitt i gruppen som väntar
              med ryggen mot skyttarna syns också ett barn. En flicka i kjol,
              åttatio år gammal. Medan de andra bredvid henne fäst blicken i
              ett fjärran vrider hon sig om, inte bara med huvudet utan med
              hela överkroppen. Hon vrider, töjer på sig, men vad är det hon
              försöker se? Är det mannen med käppen? Är det skyttarna? Är det
              så att hon skymtat någon hon kände igen i svallet av kroppar?
              Skotten måste bara vara några ögonblick bort. Kanske har hon ännu
              inte förstått? Hur känns det att bli skjuten?
            </seg>
            <seg n="9099fafd">
              Den frågan ekar från 1941 och Lettland genom Förintelsens ohyggliga
              historiska evidens mot det som nu sker i Darfur och Afrika. Det
              är ohyggligt, fru talman!
            </seg>
          </u>
          <note type="speaker" n="3bb08756">
            Anf. 65 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-25" n="bc54e589">
            <seg n="4abc2ac6">
              Fru talman! Låt mig anknyta till det som Hans Wallmark nämnde.
              Han sade att man utifrån känslomässiga grunder självfallet gör
              en bedömning, och då uttalar man sig så starkt som det över huvud
              taget går. Samtidigt är folkmordsbegreppet förankrat i det som
              inträffade vid Förintelsen. Jag har ibland i den politiska diskussionen
              nu talar jag inte framför allt om Sverige, utan om andra länder
              sett en risk för att vi devalverar Förintelsen genom att inflatera
              användningen av begreppet folkmord. Om allt blir folkmord är till
              slut ingenting folkmord. Förintelsen var folkmordet. Vi såg det
              komma tillbaka i Rwanda. Vi såg det i Srebrenica.
            </seg>
            <seg n="18916fc3">
              Vi prövar nu vad som inträffade främst 20032004. Det var helvetets
              verkliga år i Darfur! Uppfyller det de mycket stränga krav som
              vi har ställt eller inte?
            </seg>
            <seg n="09bae695">
              Interpellationssvaret är långt, utförligt och detaljerat. Veronica
              Palm säger att det är helt rätt i sak. Ja, jag hoppas det! Men
              det är också ett försök att säga nu anknyter jag lite till föregående
              diskussion att vi har ett mycket starkt intresse som nation att
              bygga upp folkrätten. Vi har ett mycket starkt intresse av att
              bygga upp de folkrättsliga mekanismerna för att åtgärda brott
              mot mänskligheten, krigsförbrytelser och det yttersta av dessa
              brott, nämligen folkmord. Det kan vi dock bara göra genom att
              bygga institutionerna, skapa respekten för institutionerna och
              inte undervärdera dem.
            </seg>
            <seg n="e782058b">
              I detta ligger som var fallet när det gäller Bosnienkriget att
              respektera att det är tribunalerna och domstolarna som vi har
              inrättat som har avgörandet. När de sedan fäller sina avgöranden
              folkmord, brott mot mänskligheten och krigsförbrytelser ska de
              ansvariga ställas till ansvar. Det är när den fulla processen
              har skett och man kommer fram till detta som det internationella
              samfundet med stor styrka kan ingripa mot de ansvariga individerna.
              Nu talar jag om de ansvariga individerna och om att det sker i
              efterhand. Detta kan man bara göra om man fullt ut har byggt upp
              stödet för folkrätten, stödet för processerna och stödet för institutionerna.
            </seg>
            <seg n="cdeec3d4">
              Man bör göra en väldigt viktig distinktion. Jag talar här om
              att utkräva rätten i efterhand, men vi har ju skyldighet att ingripa
              när det sker! Vi kan alla rannsaka våra samveten. Gjorde vi tillräckligt
              2003 och 2004 när helvetet bröt löst över Darfur? Jag tror inte
              att vi då förde de här diskussionerna i och för sig jag hoppas
              inte det utan då var frågan vad man skulle göra just då. Då var
              vi tillbaka vid den inte alldeles enkla diskussion som vi förde
              tidigare om vilka instrument som står till vårt förfogande för
              att göra mer än att bara hjälpa.
            </seg>
            <seg n="b6523ec0">
              Det vi gör nu är framför allt två saker.
            </seg>
            <seg n="0b9115f8">
              Det är att hjälpa. Gunilla Carlsson åberopades. Hon var i förra
              veckan i Darfur, och hon är det första svenska statsrådet som
              är på plats och besöker flyktingarna i flyktinglägren. Vi har
              ett mycket upptrappat hjälpprogram med åtskilliga svenskar som
              gör fantastiska ansträngningar där för att hjälpa människorna.
              Situationen är i dag ännu mer komplicerad än då. Den domineras
              nu av traditionella stamstrider och strider mellan rebellgrupperingar,
              vilket gör att den politiska situationen är mer besvärlig. Då
              måste vi hjälpa!
            </seg>
            <seg n="aaa75f02">
              Vi måste också stödja en politisk process med Salim Salim och
              Jan Eliasson, Afrikanska unionen och Förenta nationerna. De sammanträder
              för övrigt i dag i FN, och överläggningar mellan Ban Ki-Moon och
              Konaré från Afrikanska unionen sker as we speak , som det heter.
              De handlar om hur man ska kunna få till stånd både att få in mer
              stöd till Afrikanska unionens fredsbevarande styrka, den så kallade
              hybridstyrkan, och att stimulera den politiska processen. Vi kommer
              att ta upp denna fråga också när EU:s utrikesministrar sammanträder
              om några veckor.
            </seg>
            <seg n="e8a24ec8">
              Som ett tredje inslag ska vi så småningom utkräva rätten grundat
              på de utslag som tribunalerna och domstolen kommer fram till.
            </seg>
          </u>
          <note type="speaker" n="cf9303fa">
            Anf. 66 VERONICA PALM (s):
          </note>
          <u who="Q4971741" xml:id="i-432c093d38bfdfe8-6" n="9cf9a53d">
            <seg n="bd1517ca">
              Fru talman! Detta är en juridisk diskussion, och den är viktig.
              Det är en juridisk diskussion om vad den internationella brottmåldomstolen
              kommer att komma fram till när det gäller begreppet folkmord i
              Darfur. Den är viktig bland annat för att vi har ett juridiskt,
              gemensamt system som måste fungera. Det är viktigt, för människor
              dör varje dag!
            </seg>
            <seg n="4632dfee">
              Det kan ibland upplevas som att vi hamnar i en pseudodiskussion
              när vi pratar om de juridiska systemen. Dock gör vi det för att
              en janjawidmilis understödd av regeringsflygplan under framför
              allt 20032004 gick in och brände, skövlade och systematiskt våldtog
              i by efter by efter by. Två miljoner människor fördrevs. Det är
              skälet till att den här diskussionen är viktig, och det är därför
              det är viktigt att den fortsätter.
            </seg>
            <seg n="cbef65e9">
              Hans Wallmark säger att det är skillnad på vad han och vad jag
              kan säga vad man kan säga om man är regeringsföreträdare. Det
              är skillnad på vad man säger om man är företrädare för den här
              regeringen och vad man säger om man var företrädare för den förra
              regeringen.
            </seg>
            <seg n="a93952e2">
              Den förra regeringen var tydlig med att vi politiskt betraktar
              detta som folkmord. Vi tar politisk ställning för att hitta lösningar
              på detta som vi ser som ett folkmord. Det gjorde också företrädare
              för Moderaterna när de var i opposition.
            </seg>
            <seg n="f2af007e">
              Min fråga till Carl Bildt kvarstår. Anser Carl Bildt att det
              som skedde i Darfur var ett folkmord? Kan Carl Bildt som utrikesminister
              använda det ordet? Vill Carl Bildt använda det ordet?
            </seg>
            <seg n="260f761f">
              Jag vill inte vara konspiratorisk i riksdagens talarstol, och
              jag vet att den nuvarande borgerliga regeringen fortsätter det
              som den förra regeringen gjorde när det gäller att stärka de humanitära
              insatserna i form av bistånd. Gunilla Carlsson är det första svenska
              statsrådet i Darfur. Det är inte så konstigt eftersom Carin Jämtin
              blev stoppad vid gränsen och satt i ett flygplan från Khartoum
              till södra Sudan när hon skulle göra sitt besök. Hon blev inte
              insläppt i Darfur.
            </seg>
            <seg n="91d665a7">
              Jag ifrågasätter inte att man fortsätter arbetet. Jag tycker
              att det är mycket bra, men det är ett faktum att det förpliktar
              om man bestämmer sig för att som nation säga att en annan nation
              begår folkmord. Det förpliktar, och det var precis det som Gunilla
              Carlsson i en replik till Jan Eliasson för snart två år sedan
              sade. Det förpliktar, det ställer krav. Vi måste ta ett större
              ansvar både humanitärt biståndsmässigt och politiskt.
            </seg>
            <seg n="f0b4c5f4">
              Nu pågår ett arbete när det gäller den politiska lösningen, men
              det finns en klar poäng i att veta vad den svenske utrikesministern
              tycker. Är den svenske utrikesministern beredd att använda begreppet
              folkmord om det som skedde i Darfur?
            </seg>
          </u>
          <note type="speaker" n="c630fb70">
            Anf. 67 HANS WALLMARK (m):
          </note>
          <u who="Q5650816" xml:id="i-373e27bcab2a7697-0" n="abe110ed" next="i-50440d28cd72c0a3-0">
            <seg n="381075ea">
              Fru talman! Utrikesminister Carl Bildt har i sin gärning sannolikt
              sett fler av helvetets förgårdar än vad många i dag levande och
              aktiva politiska företrädare har gjort.
            </seg>
            <seg n="94c243a3">
              Som jag tolkar utrikesministerns svar, fru talman, är det ett
              försök att hålla två viktiga tankar i huvudet samtidigt. Det kan
              vara svårt, men är nog så väsentligt!
            </seg>
          </u>
          <note n="50307aaf">
            (Utrikesminister CARL BILDT (m): Det är fler tankar!)
          </note>
          <u who="Q5650816" xml:id="i-50440d28cd72c0a3-0" n="abe110ed" prev="i-373e27bcab2a7697-0">
            <seg n="4467cb34">
              Fler till och med, herr utrikesminister! En av dem är det sakligt
              alldeles korrekta, nämligen att vi inte får devalvera Förintelsen
              som folkmord. Den intar en extraordinär position i samtidshistorien.
              Den är någonting som vi hela tiden måste förhålla oss till.
            </seg>
            <seg n="420986b9">
              Samtidigt är också det vi nu ser i Sudan fruktansvärt och groteskt.
              Två till fyra miljoner människor är på flykt och hundratusentals
              människor är döda. Jag tolkar, möjligtvis i polemik med Veronica
              Palm, det utrikesministern säger som att man dels ska arbeta diplomatiskt
              och biståndsmässigt, dels ska försöka få tag på dem som är skyldiga
              till brott mot mänskligheten och krigsförbrytelser i Sudan, om
              det nu är något folkmordsliknande eller de facto ett folkmord
              som sker. Enligt min tolkning är det rätt kraftfulla markeringar
              från den svenska regeringen.
            </seg>
            <seg n="bead0f01">
              Det är alldeles riktigt att det finns flera dimensioner, politiska
              och planmässiga. Det finns också en religiös dimension. Det gör
              att ingen av oss här i kammaren står oberörd inför den helvetets
              förgård som visas upp i Darfur. Två till fyra miljoner människor
              är på flykt och hundratusentals människor är döda. Men det gäller
              att hålla flera tankar i huvudet samtidigt. Till det lyckönskar
              jag utrikesministern.
            </seg>
          </u>
          <note type="speaker" n="5d9cd41e">
            Anf. 68 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-26" n="bc54e589">
            <seg n="8220ab65">
              Fru talman! Det är som sagt åtskilliga tankar man måste ha i
              huvudet när det gäller den här typen av frågeställningar.
            </seg>
            <seg n="a6e8fe83">
              Skyldigheten att ingripa kommer inte av några juridiska definitioner.
              Skyldigheten att ingripa kommer ur det mänskliga lidande som vi
              ser. Man kan diskutera om det gjordes tillräckligt 20032004. Jag
              ska inte ge mig in i den retrospektiva debatten. Den har förts
              tidigare i kammaren. Men vi kan konstatera att världssamfundet
              borde ha gjort mer under tidigare år, alldeles oavsett de juridiska
              diskussioner om ansvaret som kommer och ska föras.
            </seg>
            <seg n="93e617ba">
              Vi har intensifierat den svenska politiken vad gäller Darfur
              i flera avseenden. Det gäller agerandet inom den europeiska unionen.
              Det gäller engagemanget nere i Sudan. Det gäller också stödet
              till det fredsarbete där Jan Eliasson är företrädare för Förenta
              nationerna. Vi ger honom allt det stöd, politiskt, materiellt
              och personellt, som vi har möjlighet att ge.
            </seg>
            <seg n="729bc54a">
              Men sedan kommer frågan om att utkräva ansvaret för det som har
              inträffat. Det är då det blir viktigt med definitionerna. Kommer
              den internationella brottmålsdomstolen fram till att folkmord
              har begåtts och utpekar de ansvariga för detta ställer det väldiga
              krav på det internationella samfundet att med alla de medel som
              man bedömer lämpliga och möjliga se till att de personerna hamnar
              inför domstolen.
            </seg>
            <seg n="9ecac2ed">
              Vi kan gå tillbaka till historien vad gäller krigen på Balkan.
              Där är det inte framför allt folkmord som har begåtts, utan en
              lång rad andra brott. Men vi har under år efter år efter år använt
              instrument efter instrument efter instrument för att ställa dem
              som tribunalen har bedömt vara ansvariga inför rätta. Kriget är
              över sedan lång tid tillbaka. Vi bygger fred och europeisk integration.
              Men det är i alla fall så att vi stöder detta arbete, för det
              är viktigt för att förhindra ett upprepande.
            </seg>
            <seg n="97bcb31d">
              Det är samma sak här. Arbetet i den internationella brottmålsdomstolen
              kommer att pågå under lång tid. Om man där kommer fram till att
              det begicks folkmord i juridisk bemärkelse och åtalar personer
              för detta får det mycket allvarliga konsekvenser och måste leda
              till mycket allvarliga åtgärder. Men i detta ligger också respekten
              för denna process, att inte föregripa, att inte undergräva, att
              inte förändra förutsättningarna.
            </seg>
            <seg n="d5765448">
              I interpellationssvaret försöker jag förklara den folkrättsliga
              delen av detta. Jag bedömer att den är absolut central för framtiden.
              Vi måste från det internationella samfundets sida både utkräva
              ansvaret och visa att vi tar det på allvar för att förhindra att
              det inträffar igen. Det var syftet med Rwandatribunalen och det
              var syftet med Jugoslavientribunalen. Det är förhoppningsvis det
              som den internationella brottmålsdomstolen ska åstadkomma.
            </seg>
            <seg n="659c5991">
              Men skyldigheten att ingripa har ingenting med detta att göra.
              Skyldigheten att ingripa kommer ur lidandet och de problem som
              finns. Det är därför vi agerar med största kraft, stort engagemang
              och betydande både politiska och pekuniära insatser för att göra
              det vi kan, inte bara för Darfur, utan också för södra Sudan och
              fredsarbetet där. Konflikten riskerar att sprida sig i regionen
              i mycket stor omfattning. Jag är alldeles övertygad om att vi
              kommer att få åtskilliga anledningar att återkomma till detta.
            </seg>
          </u>
          <note type="speaker" n="554ebfc2">
            Anf. 69 VERONICA PALM (s):
          </note>
          <u who="Q4971741" xml:id="i-432c093d38bfdfe8-7" n="9cf9a53d">
            <seg n="4235ba7f">
              Fru talman! Jag har sagt det tidigare och det förtjänar att sägas
              en gång till: Det skriftliga svaret är en mycket klok, genomarbetad
              och bra produkt från det svenska Utrikesdepartementet. Men det
              gör att utrikesministern kan gömma sig bakom de juridiska termerna.
              Utrikesministern använder en juridisk beskrivning av någonting
              som är politik. Den moderatledda regeringen har under ett år bytt
              fot i synen på jag säger inte att man har ändrat sitt handlande
              hur man ska definiera det som skedde och fortfarande sker i Darfur.
              Då var det folkmord. Då pratade Moderaternas utrikespolitiska
              företrädare om en moralisk kompass och ett moraliskt ansvar. I
              dag är det ett lidande och ingenting mer, någonting som en internationell
              brottmålsdomstol får ansvara för.
            </seg>
            <seg n="df0171c1">
              Denna debatt är viktig för mig, liksom den vi hade tidigare.
              Det vi har fått se är att vi har en utrikesminister som är väldigt
              vag när det gäller vad som egentligen skett och om det fanns nog
              någon form av folkrättsligt stöd för Irakinvasionen. Utrikesministern
              väljer aktivt att inte kalla det som sker i norra Sudan i Darfur
              för folkmord. Det är uppenbart för var och en som ser, läser eller
              hör debatten att det har skett en förändring i utrikespolitiken.
              För oss socialdemokrater var och är det som skedde och sker i
              Darfur ett folkmord. Invasionen av Irak var folkrättsligt vidrig.
              Det är en socialdemokratisk ståndpunkt. Vi var tydliga i regeringsställning
              och vi är lika tydliga i dag i opposition.
            </seg>
          </u>
          <note type="speaker" n="917ebf6c">
            Anf. 70 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-27" n="bc54e589">
            <seg n="1fe0f744">
              Fru talman! Om jag förstår Veronica Palm rätt anser hon att jag
              och regeringen har rätt i sak. Hon kallar interpellationssvaret
              klokt och genomarbetat och ansluter sig till det, såvitt jag förstår.
              Men det är fel politik i alla fall. Om det är inrikespolitiken
              eller utrikespolitiken det är fel på kan vi lämna därhän.
            </seg>
            <seg n="0855f1d6">
              För mig är det faktiskt så att skyldigheten att ingripa, skyldigheten
              att hjälpa och skyldigheten till konfliktlösning inte har någonting
              med den juridiska definitionen att göra. Ty följande skulle jag
              helst vilja att vi inte förde denna diskussion. Vi såg vad som
              inträffade och försökte göra så mycket vi över huvud taget kunde.
              Gjorde vi tillräckligt 20032004? Jag vet inte. Förmodligen gjorde
              vi inte det. Det säger jag utan att rikta något anklagande pekfinger
              mot den dåvarande svenska regeringen. Jag kan rikta det anklagande
              pekfingret mot världssamfundet i dess helhet.
            </seg>
            <seg n="971e7b4c">
              Det nya som har inträffat under senare år är att vi har börjat
              bygga upp institutioner för att ställa ansvariga till svars för
              brott som definieras enligt folkrätten. Det kan vara krigsförbrytelser,
              brott mot mänskligheten eller i allra yttersta fall folkmord jämförbara
              med det som Europa upplevde genom Förintelsen. Jag tycker att
              det är viktigt att stödja de institutionerna, att stödja det arbetet,
              att inte underminera dem. Det är möjligt att detta är en folkrättsligt
              alltför strikt inställning, men jag tror att den i sak långsiktigt
              är oerhört viktig för att vi ska kunna bekämpa folkmord i framtiden.
              Det är det det handlar om. Vi kan inte återuppväcka de döda i
              Darfur, men vi kan möjligtvis förhindra att fler dör annorstädes
              i framtiden i världen. Då handlar det om att bygga folkrätten
              och att bygga de internationella institutionerna. Det är det som
              Veronica Palm säger är rätt i sak. Och det är faktiskt rätt i
              sak.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="40df375e">
            10 § Svar på interpellationerna 2006/07:367 och 378 om situationen
            i Irak
          </note>
          <note type="speaker" n="dc0cb7b7">
            Anf. 71 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-28" n="bc54e589">
            <seg n="4faf40b4">
              Fru talman! Hans Linde har frågat om Sveriges regering avser
              att uppmana USA och dess allierade att omedelbart avbryta ockupationen
              av Irak och vilka initiativ som regeringen kommer att ta för att
              fördöma brott mot de mänskliga rättigheterna begångna av den irakiska
              regimen. Luciano Astudillo har frågat hur Sveriges regering kommer
              att agera för att världssamfundet aktivt ska bidra till en utveckling
              mot fred och demokrati i Irak. Jag väljer att besvara de två interpellationerna
              i ett sammanhang.
            </seg>
            <seg n="79232ee9">
              FN:s säkerhetsråd antog den 8 juni 2004 enhälligt resolution
              1546. Denna resolution fastslog att ockupationen skulle upphöra
              den 30 juni genom att Iraks interimsregering då skulle överta
              fullt ansvar över landet. På uppmaning av den irakiska interimsregeringen
              beslöts även om ett nytt mandat för den multinationella styrka
              som tidigare upprättats genom resolution 1511. Själva överförandet
              av makten skedde sedan den 28 juni 2004. Det är sålunda inte korrekt
              att hävda att Irak i dag är ockuperat.
            </seg>
            <seg n="148ba180">
              Närvaron i Irak av USA och den multinationella styrkan grundar
              sig alltså på den irakiska regeringens uttryckliga begäran. Dess
              närvaro förlängdes senast genom säkerhetsrådets resolution 1723.
              Detta mandat sträcker sig fram till den 31 december 2007. Det
              formella irakiska övertagandet av ansvaret för säkerheten från
              USA och dess allierade har inletts men kommer att ta tid eftersom
              den irakiska kapaciteten fortfarande är låg och utmaningarna stora.
            </seg>
            <seg n="f7034868">
              Den svenska regeringen ser med oro på utvecklingen i Irak, med
              en förvärrad säkerhetssituation och ett våld med tydliga sekteristiska
              förtecken. Den irakiska regeringen har ett ansvar för att garantera
              lag och ordning och verka för en försoningsprocess som minskar
              våldet och förbättrar livsbetingelserna för befolkningen. Den
              irakiska regeringen har också ett ansvar för att möta de humanitära
              behoven hos de ca 1,9 miljoner internflyktingarna i Irak.
            </seg>
            <seg n="6cc37329">
              Europeiska unionen och Sverige för en regelbunden politisk dialog
              med den irakiska regeringen. Vi diskuterar den irakiska regeringens
              ansvar och prioriteringar. Där ingår även den irakiska regeringens
              skyldigheter att respektera och upprätthålla respekten för de
              mänskliga rättigheterna. Bland de frågor vi berör märks också
              hur det internationella samfundet kan bistå ansträngningarna för
              att skapa ett fredligt, demokratiskt och stabilt Irak. Jag hade
              möjlighet att tala om detta med utrikesminister Zebari vid hans
              besök i slutet av förra månaden. Jag har också vid upprepade tillfällen
              uppmanat den irakiska regeringen att avskaffa dödsstraffet. Det
              är centralt att regeringen, trots det svåra säkerhetsläget, gör
              sitt yttersta för att upprätthålla respekt för mänskliga rättigheter
              och på så vis även stärka sin egen legitimitet. Kvinnors rättigheter
              och deltagande i det konfliktlösande och statsbyggande arbetet
              är av största vikt.
            </seg>
            <seg n="48fe28d7">
              Regeringen är aktiv för att bidra till att öka världssamfundets
              engagemang för fred, demokrati och stabilitet i Irak. Här har
              Europeiska unionen och FN särskilt viktiga roller. Jag välkomnar
              det initiativ som den irakiska regeringen tillsammans med FN har
              lanserat för att skapa ett internationellt partnerskap med Irak.
              Initiativet, det så kallade International Compact with Iraq ,
              ska antas vid en högnivåkonferens under våren. Det stadfäster
              den irakiska regeringens vision för framtiden och lägger fast
              nödvändiga mål och åtgärder för de kommande fem åren. Genom Iraq
              Compact ges världssamfundet tillfälle att endossera de prioriteringar
              som den irakiska regeringen, tillsammans med det nationella parlamentet,
              har lagt fast. Både det politiska och finansiella internationella
              stödet till Irak förutses i fortsättningen ta sin utgångspunkt
              i Iraq Compact. Den irakiska regeringen betonar tydligt sitt ägarskap
              över landets utveckling. Detta välkomnar och uppmuntrar jag. Vi,
              det internationella samfundet, ska stödja Irak på vägen mot demokrati
              och stabilitet. Vi måste ha tålamod samtidigt som vi ställer krav
              på den att respektera de grundläggande mänskliga rättigheterna.
            </seg>
            <seg n="b0b0b48e">
              Genom ett bistånd från den europeiska kommissionen om drygt 700
              miljoner euro till Irak sedan 2003 är EU en viktig partner till
              Irak. Sverige verkar för ett fördjupat politiskt engagemang av
              EU i Irak med stor vikt på regional dialog och förbättrad respekt
              för mänskliga rättigheter. Institutionsbyggande och grundläggande
              rättssäkerhet är avgörande. Som ett led i detta bidrar Sverige
              bland annat till EU:s gemensamma rättsstatsinsats Eujust lex som
              syftar till att utbilda domare, poliser och andra befattningshavare
              inom rättsstatsområdet. Dessutom har Sverige aktivt drivit en
              diskussion om hur Europeiska unionen i rådande säkerhetsläge kan
              arbeta med irakiska myndigheter för att stärka de mänskliga rättigheterna.
              En viktig komponent i relationen mellan EU och Irak är också de
              förhandlingar som nu äger rum om ett handels- och samarbetsavtal
              med Irak.
            </seg>
            <seg n="258c9c1a">
              Sverige är en betydande givare till FN:s arbete med återuppbyggnad
              och humanitärt bistånd i Irak och i närregionen för att underlätta
              mottagandet av irakiska flyktingar. Sverige önskar förbättra förutsättningarna
              för FN att kunna verka i landet och bidrar därför dessutom till
              den internationella styrka som skyddar FN:s personal. Centralt
              för att öka FN:s stöd till den politiska processen och återuppbyggnaden
              av landet är att öka säkerheten för personalen.
            </seg>
            <seg n="847e5d42">
              Låt mig påminna om att EU gemensamt står för ca 60 procent av
              finansieringen för FN:s återuppbyggnadsarbete i Irak. Sverige
              stöder särskilt det irakiska planeringsministeriets arbete med
              att utarbeta strukturer för att samordna irakiska prioriteringar
              med internationellt stöd. Denna koordinering ökar den irakiska
              regeringens möjlighet att prioritera och finansiera viktiga investeringar.
              Den stärker också det internationella samfundets förtroende för
              att bidra till det irakiska samhällsbygget och en fredlig utveckling.
              På så sätt tar Sverige sitt ansvar för framväxten av det demokratiska
              Irak.
            </seg>
          </u>
          <note type="speaker" n="4924ddf6">
            Anf. 72 LUCIANO ASTUDILLO (s):
          </note>
          <u who="Q4355921" xml:id="i-90b5295bf8b328c4-0" n="bf4e2de2">
            <seg n="00b30dbc">
              Fru talman! Tidigt i helgen, på lördagens morgon, exploderade
              ytterligare en bomb i staden Karbala. Den exploderade vid en busshållplats
              ett par hundra meter från den för shiamuslimer heliga imamen Husseins
              helgedom. En sjukhuskälla angav antalet döda till minst 56. Många
              av offren var kvinnor och barn.
            </seg>
            <seg n="63828441">
              Jag vill inleda med att tacka utrikesministern för svaret.
            </seg>
            <seg n="912117a1">
              Hur kunde vi hamna här, i den spiral av våld som vi nu ser i
              Irak? Hur tar vi oss ur den situation som Irak befinner sig i?
              Vad kan världssamfundet göra för att underlätta detta?
            </seg>
            <seg n="5e9e5373">
              Jag tror att vi för att över huvud taget kunna hantera frågan
              måste ha förståelse för hur vi hamnade där vi hamnat. Det blev
              ett krig, trots att det fanns en massiv opinion mot det. Det startade
              den 15 februari 2003. Jag minns själv att jag läste att 10 miljoner
              människor gick ut och demonstrerade mot kriget mot Irak. Vi samlades
              på olika ställen i 600 länder i världen. I Rom gick 1 miljon människor
              ut. Berlusconi fick där till och med påven mot sig. I Spanien
              var högerledaren Aznar helt isolerad i sitt parlament. I Madrid,
              Valencia och Barcelona fylldes gatorna med 3 miljoner demonstranter.
              I London gick fler människor ut den 15 februari än självaste den
              dag då andra världskrigets slut firades. I New York samlades den
              största demonstrationen i den stadens historia. Också i Sverige
              såg vi massiva protester mot kriget.
            </seg>
            <seg n="4dca4e14">
              Det folkrättsvidriga kriget utbröt den 20 mars 2003, inte bara
              mot världssamfundets vilja utan också mot FN:s uttryckliga vilja
              och mot vapeninspektörernas vilja. De leddes av svensken Hans
              Blix.
            </seg>
            <seg n="1b3e456c">
              Krigshetsarna ville ha krig till varje pris. Först var det kopplingarna
              till al-Qaida som var orsaken. Sedan handlade det om massförstörelsevapen,
              och sist men inte minst om Saddam Husseins oerhörda grymhet. Grym
              var han, Saddam Hussein. Det står bortom några som helst tvivel.
              Men allt annat har visat sig vara falsk propaganda.
            </seg>
            <seg n="3974dcda">
              Kriget är så fruktansvärt och blev så långvarigt som vi fruktade.
              Lite talar för att det ska bli bättre just nu. I dag har 2 miljoner
              människor flytt landet, främst till Syrien och Jordanien. Vi har
              lika många på flykt i landet. 3 200 amerikanska soldater har dött
              och nästan 150 brittiska soldater. I dag har mellan 61 000 och
              67 000 civila dödats enligt hemsidan Iraq Body Count. Av dessa
              har nästan 35 000 dött under 2006 enligt FN 94 personer per dag.
            </seg>
            <seg n="791e47a8">
              Precis som vi sade då blev det. Kriget drabbade ett folk som
              redan lidit mycket, ett folk som under många decennier hade förtryckts
              och kontrollerats av Saddam Hussein, ett folk som redan hade tvingats
              uthärda flera fruktansvärda krig, ett folk som på grund av omvärldens
              sanktioner länge hade levt i nöd och fattigdom.
            </seg>
            <seg n="351cde5c">
              Fyra år efteråt är det säkert många som undrar: Vad säger de
              som då hetsade till krig nu? Finns det någon gnutta självkritik?
              Vad säger Bildt om händelserna kring Abu Ghraib eller innehållet
              i de skadeståndsanspråk som nu finns i USA, offentliggjorda av
              den amerikanska medborgarrättsrörelsen ACLU?
            </seg>
            <seg n="2a1ca4e0">
              För att kunna påverka den situation som Irak befinner sig i nu
              måste vi också stå stadigt i hur vi ser på orsaken till att vi
              hamnade där vi hamnade.
            </seg>
          </u>
          <note type="speaker" n="c2b35fd2">
            Anf. 73 HANS LINDE (v):
          </note>
          <u who="Q1581082" xml:id="i-e44ab9934946830f-0" n="4a7a828d">
            <seg n="5bd15d29">
              Fru talman! Jag får börja med att tacka utrikesministern för
              svaret.
            </seg>
            <seg n="3b1678d2">
              Jag har frågat utrikesministern om Sverige avser att uppmana
              USA och dess allierade att avbryta ockupationen av Irak. Det är
              i dag en naturlig fråga att ställa. Sedan den amerikanska invasionen
              inleddes har drygt fyra miljoner irakier drivits på flykt. Så
              många som 650 000 irakier kan ha mördats som en följd av ockupationen.
              Exakt hur många irakier som har dödats vet vi inte. Till skillnad
              från de utländska trupper som stupar orkar ingen längre räkna
              de irakier som med sina liv får betala för USA:s ekonomiska och
              säkerhetspolitiska intressen. Men en sak vet vi, och en sak kan
              vi vara säkra på: Den USA-ledda ockupationen är en av vår tids
              mest omfattande humanitära katastrofer.
            </seg>
            <seg n="2d1a5b5c">
              Det våld vi ser i dag i Irak sker inte trots den utländska närvaron
              utan i stor utsträckning tack vare den utländska närvaron. New
              York Times rapporterar att av de 1 666 bomber som sprängdes i
              Irak i juli 2006 riktades 70 procent mot ockupationsmakten, 20
              procent mot de irakiska säkerhetsstyrkorna och 10 procent mot
              de civila. Förtryck föder desperation ockupation föder motstånd.
            </seg>
            <seg n="8c399295">
              Vi ser i dag en eskalering av våldet i Irak med en kraftigt negativ
              våldsspiral. Det är en utveckling som USA och dess allierade har
              det avgörande ansvaret för.
            </seg>
            <seg n="fc1087d3">
              Fru talman! Carl Bildt menar att Irak inte är ockuperat eftersom
              de utländska trupperna finns i landet på regeringens begäran.
              Formellt har Carl Bildt alldeles rätt. Men sedan finns det också
              en verklighet på marken i Irak, och den ser annorlunda ut. Visst
              skedde en formell maktöverföring 2004, men den reella maktöverföringen
              till det irakiska folket väntar vi fortfarande på.
            </seg>
            <seg n="12af7ebd">
              Iraks nuvarande regering skulle inte vara möjlig utan USA:s starka
              militära närvaro. Regeringen saknar därför i mångt och mycket
              legitimitet. Genom sin kraftiga militära närvaro i landet kan
              USA sätta upp tydliga ramar för vad den irakiska regeringen kan
              och inte kan göra. Det visar inte minst den nya oljelag som USA
              trumfat igenom. Jag tror inte att ens Carl Bildt verkligen menar
              att Iraks regering i dag under rådande omständigheter på allvar
              kan ifrågasätta den amerikanska närvaron i landet. Att då tala
              om den irakiska regeringens ägandeskap för landets utveckling
              känns i sammanhanget som oerhört verklighetsfrämmande.
            </seg>
            <seg n="e435ed56">
              Enligt regeringens utrikespolitiska deklaration ska Sverige vara
              en röst för fred, frihet och försoning. Men frågan är hur många,
              om någon, irakier som hör denna svenska röst. I samma utrikespolitiska
              deklaration nämndes inte med ett enda ord de omfattande brott
              mot de mänskliga rättigheterna som regimen i Bagdad är ansvarig
              för.
            </seg>
            <seg n="5a70e227">
              I Bildts svar i dag blir denna röst för fred, frihet och försoning
              ett kort stycke allmänt hållna plattityder om mänskliga rättigheter.
              Det är nästan så att man frågar sig om det är ett standardsvar
              från UD. Det enda konkreta exempel som ges där regeringen har
              engagerat sig är frågan om dödsstraffet i Irak. De omfattande
              och grova brotten mot de mänskliga rättigheterna som utförts av
              de utländska trupperna och av den egna regeringen i form av tortyr,
              försvinnanden och utomrättsliga avrättningar säger man inte ett
              ord om.
            </seg>
            <seg n="3788c1c2">
              Varför är du så tyst, Carl Bildt, om brotten mot de mänskliga
              rättigheterna i Irak? Är det det här som är den transatlantiska
              länken, det vill säga att blunda och tystna när USA och dess allierade
              kränker mänskliga rättigheter?
            </seg>
          </u>
          <note type="speaker" n="92911c30">
            Anf. 74 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-29" n="bc54e589">
            <seg n="f9d53f7f">
              Fru talman! Jag nämnde i mitt interpellationssvar att vi har
              tagit upp frågorna, inte minst i samtal som jag har haft med den
              irakiske utrikesministern i samband med hans besök här. Det gäller
              respekten för mänskliga fri- och rättigheter och också konkreta
              fall som kan vara aktuella.
            </seg>
            <seg n="18960b8d">
              Jag återvänder till huvudfrågan. Jag vill inte göra vare sig
              Luciano Astudillo eller Hans Linde orättvisan att säga att det
              låter som om de tycker att allt hade varit frid och fröjd om vi
              bara hade låtit Saddam Hussein sitta kvar i orubbat bo. Det tror
              jag inte riktigt att ens de tycker.
            </seg>
            <seg n="b8f48b95">
              Frågan infinner sig då: Fanns det en annan, en fredligare, väg
              till regimskifte och till förändring för demokrati, frihet och
              bestämmande av olika slag i Irak än den som nu har beträtts? Kanske,
              kanske inte. Men att låta Saddam Hussein sitta kvar i orubbat
              bo med fortsatta sanktioner kan inte ha varit någon lösning.
            </seg>
            <seg n="7c5b53c6">
              Luciano Astudillo ställde den synnerligen relevanta frågan: Hur
              kunde vi hamna här? Han tar sin utgångspunkt i de inledande månaderna
              2003. Jag tror att det är att göra det hela alldeles för enkelt
              för sig.
            </seg>
            <seg n="5b208609">
              Hans Linde sade att förtryck föder desperation och våld. Det
              tror jag är alldeles rätt. Men det har varit förtryck i Irak ända
              sedan denna stat upprättades. Det har varit förtryck av en minoritet
              i olika former, i detta fall en auktoritär, av en gruppering dominerad,
              regim som med mycket stort våld och mycket stor brutalitet har
              förtryckt grupperingar som ansett sig vara antingen i majoritet
              shiamuslimer eller i minoritet med rätten att kräva respekt för
              sina rättigheter kurderna. Delar av det vi i dag ser är att den
              tryckkokare som Irak blev under decennier av brutalt förtryck
              har detonerat.
            </seg>
            <seg n="4d81523a">
              Shiamuslimerna känner sig fortfarande förtryckta, trots att de
              är i majoritet efter de demokratiska valen. De fruktar att det
              kommer tillbaka en sunnidiktatur. Mycket av det etniskt drivna
              våld vi i dag ser, inte minst i Bagdad, handlar till stor del
              om detta. Sunnimuslimerna känner sig då förtryckta, potentiellt
              av den shiamajoritet som demokratin nu låter komma till uttryck
              i det nya Irak, och de tillgriper våld av den anledningen. Framför
              allt efter bombattentatet i Sāmarrā i februari förra året har
              vi en situation där det sekteristiska våldet blir alltmer dominerande.
            </seg>
            <seg n="7c085f44">
              Hur tar vi oss ur det? Det måste komma till en historisk, en
              politisk, en konstitutionell kompromiss mellan de olika ledande
              grupperingarna i Irak. Shiamuslimerna måste acceptera som den
              dominerande befolkningsgruppen att det är så. Men i detta ingår
              också att de fullt ut måste respektera de rättigheter som andra
              grupperingar har. De som företräder de olika sunnimuslimska grupperingarna
              måste inse att det icke längre är de som har rätten att styra,
              ställa och förtrycka på det sätt som vissa av dem, dock inte alls
              alla, har gjort under decennier. Kurderna måste få sina rättigheter
              respekterade.
            </seg>
            <seg n="abbbbb82">
              Det här är inte alls enkelt. Det kommer att ta sin tid. Hans
              Linde säger att man kan ifrågasätta om den irakiska regeringen
              är så stark och kan säga ifrån i alla frågor. Så är det alldeles
              säkert. Betänk att här skulle bildas en regering i ett land som
              i grunden var förstört av en diktator jag lägger gärna till sanktionerna
              och med politiker som inte hade rätt att syssla med politik under
              hela hans levnad, eller som levt i exil, i premiärminister al-Malakis
              fall i Syrien. Det är klart att det tar sin tid innan detta blir
              en fungerande regering av samma styrka, handlingskraft och reformvilja
              som den svenska regeringen har diskuterat och demonstrerat med
              anledning av dagens vårproposition.
            </seg>
            <seg n="b042542a">
              Med detta ville jag ge några bidrag till debatten.
            </seg>
          </u>
          <note type="speaker" n="7d2814d9">
            Anf. 75 LUCIANO ASTUDILLO (s):
          </note>
          <u who="Q4355921" xml:id="i-90b5295bf8b328c4-1" n="bf4e2de2">
            <seg n="2bcf32a5">
              Fru talman! Jag kan inledningsvis retoriskt ställa frågan till
              Carl Bildt: Vilka andra länder som utövar förtryck kan utrikesministern
              tänka sig är värda att bomba till demokrati och frihet? Men jag
              avstår från det.
            </seg>
            <seg n="2d053f3d">
              Det mesta är prat när Carl Bildt svarar. Det är prat, prat. Det
              är inte en gnutta självkritik. Med det personliga ansvar som han
              som tidigare statsminister och nu utrikesminister ändå har finns
              det inte en gnutta kritik mot våra vänner på andra sidan Atlanten
              för de misstag som också de ibland då och då kan begå.
            </seg>
            <seg n="a74d08e5">
              I ett historiskt perspektiv tror jag att den tid vi i dag lever
              i, med den utrikespolitik vi i dag har, kommer att få historikerna
              att resa ögonbrynen lite och tänka: Vad var detta för tid egentligen?
            </seg>
            <seg n="b6b69e62">
              Jag tycker personligen att vi med Carl Bildt vid rodret har mist
              trovärdighet, inte minst vad gäller situationen i Irak. Det är
              ett historiskt brott mot den stolta tradition Sverige haft på
              det här området. Det är ändå klädsamt att Carl Bildt inser att
              läget i landet nu är allvarligt.
            </seg>
            <seg n="4ed9b21f">
              Det finns väldigt få positiva tecken. För bara en tid sedan kunde
              Röda Korset presentera en ny rapport om det enorma lidandet, som
              ständigt blir värre.
            </seg>
            <seg n="021a253c">
              Bara i går kunde vi läsa att Muqtada al-Sadr lämnar regeringen.
              Han har stöd av en fjärdedel av parlamentet. Syftet från hans
              sida är uppenbart, och det är att öka pressen på USA för att de
              ska sätta upp en tidtabell för att lämna sina insatser och åtaganden
              i Irak.
            </seg>
            <seg n="cbf15574">
              Vi har å andra sidan Bush, som begär ytterligare pengar från
              kongressen, 100 miljarder, för att bekosta kriget både i Irak
              och i Afghanistan. Både representanthuset och senaten har sagt
              ja men kopplat besluten till någon form av tidsplan för en amerikansk
              avslutning av sitt åtagande i Irak. Det är något som Bush förvisso
              inte accepterar. Bush vill skicka ytterligare trupp till Irak.
              Det handlar nu om att visa den knutna näven innan man får motståndet
              till förhandlingsbordet.
            </seg>
            <seg n="3cbecca3">
              Vi har en irakisk regering i sönderfall, amerikanska trupper
              som i allt väsentligt har misslyckats med att upprätthålla säkerhet
              och stabilitet, samtidigt som USA är enormt trött och där allt
              fler pekar på att det är viktigt att lämna landet så snart som
              möjligt. Tyvärr tror jag att vi står på randen till en fullständig
              balkanisering av situationen i Irak, fast mycket värre.
            </seg>
            <seg n="a0c7e82c">
              Carl Bildt! Helvetet är på väg att bryta loss i Irak, för att
              hänvisa till en tidigare debatt om Darfur. Jag tror på sikt att
              de amerikanska styrkorna där tyvärr stjälper mer än hjälper. Jag
              tror att vi tillsammans i världssamfundet nu måste hjälpas åt
              att sätta press på våra vänner i USA så att vi med FN, under FN-flagg,
              kan ordna situationen där, inte minst med stöd av den irakiska
              befolkningen.
            </seg>
          </u>
          <note type="speaker" n="fee607c0">
            Anf. 76 HANS LINDE (v):
          </note>
          <u who="Q1581082" xml:id="i-e44ab9934946830f-1" n="4a7a828d">
            <seg n="c307e9b1">
              Fru talman! Omfattningen när det gäller kränkningar av de mänskliga
              rättigheterna i Irak är så stor att situationen förtjänar mer
              än de allmänt hållna plattityder som regeringen kommer med. Det
              här räcker inte, Carl Bildt.
            </seg>
            <seg n="7173194e">
              Vi hörde dig tidigare målande beskriva situationen och kränkningen
              av mänskliga rättigheter i Darfur. Du saknar ju inte ord, och
              du saknar inte möjligheter att uttrycka dig. Är det kanske den
              politiska viljan att lyfta fram kränkningarna av mänskliga rättigheter
              som saknas den här gången?
            </seg>
            <seg n="ae5af4ef">
              Samar Saad Abdullah, Wassan Talib, Zeynab Fadhil och Liqa Qamar
              är namnen på de fyra irakiska kvinnor som tidigare i år dömdes
              till döden genom hängning. De har inte träffat sina advokater
              och inte fått se några bevis. De vet inte ens vad de är anklagade
              för.
            </seg>
            <seg n="aab28be9">
              Dessa fyra kvinnor är bara ett exempel på Iraks godtyckliga rättsväsende.
              Mellan 2005 och 2006 genomfördes 65 avrättningar, många efter
              rent farsartade rättegångar och på högst oklara grunder. Olagliga
              gripanden, tortyr, inhuman behandling av fångar och utomrättsliga
              avrättningar tillhör vardagen i dagens Irak. När Iraks utrikesminister
              Zebari besökte Sverige i mars försvarade han dessa dödsdomar.
              Kvinnorna var terrorister, sade han, som hade fått en rättssäker
              rättegång.
            </seg>
            <seg n="1f331c9e">
              Att utländska potentater försvarar brott mot mänskliga rättigheter
              i sina egna länder tillhör tyvärr inte ovanligheterna. Men det
              är betydligt mer uppseendeväckande att en svensk utrikesminister
              skriver hyllningsartiklar i den största morgontidningen till samma
              potentater.
            </seg>
            <seg n="269dbb6d">
              Den 1 mars skrev Bildt om Zebari på DN Debatt att vi välkomnar
              en person som arbetat för en mer demokratisk utveckling för alla
              delar av sitt land. Om Zebari skulle vara en demokratins förkämpe
              tror jag att jag och Carl Bildt har väldigt olika definitioner
              av demokrati. I debattartikeln fanns det inte ett enda kommatecken
              om de brott mot mänskliga rättigheter som utförs av den regim
              som Zebari representerar. Debattartikeln är bara ytterligare ett
              exempel på hur regeringen har valt hyllningar när det skulle ha
              varit mer klädsamt med kritik av Iraks regim.
            </seg>
            <seg n="b4666474">
              Fru talman! Carl Bildt beskrev tidigare hur Irak i dag är ett
              land i ruiner, förstört av många olika anledningar. Men han nämner
              inte och det är väl talande för den här regeringens Irakpolitik
              ett av de mest avgörande skälen till att situationen är så allvarlig
              som den är i Irak i dag, nämligen de amerikanska bombningarna,
              de omfattande amerikanska bombningarna bland annat med utarmat
              uran. Vi vet att det innebär att även om USA skulle lämna landet
              i dag kommer irakier att dö i cancer och cancerrelaterade sjukdomar
              i decennier framöver. Det lidandet kommer att fortsätta.
            </seg>
            <seg n="8022b26d">
              Carl Bildt ställde tidigare den klassiska fråga vi får från högern
              när det gäller Irak: USA eller Saddam Hussein? Valet är inte det.
              Världen är inte svart-vit. Det finns inte bara två alternativ.
              Det vet också Carl Bildt mycket väl.
            </seg>
            <seg n="a3742166">
              Vi i Vänsterpartiet är stolta över att vi konsekvent har lyft
              upp brotten mot de mänskliga rättigheterna i Irak. Vi gjorde det
              under 80-talet när Saddam Hussein var allierad med USA. Vi gjorde
              det under 90-talet när han hamnade i konflikt med USA. Vi fortsätter
              att göra det med den regim som sitter i Bagdad i dag. Frågan är
              om hela borgerligheten kan säga att de haft samma konsekventa
              linje när det gäller Irak. Det har snarare varit så att man har
              följt konjunkturen i förhållandet mellan Bagdad och Washington.
            </seg>
            <seg n="a7c7980c">
              Jag vill avsluta med att fråga Bildt om den okritiska syn på
              ockupationen som han börjar bli tämligen ensam om: Börjar det
              inte kännas väldigt ensamt, Carl Bildt, att så oreserverat stödja
              den amerikanska ockupationen?
            </seg>
          </u>
          <note type="speaker" n="d217a7da">
            Anf. 77 PATRIK BJÖRCK (s):
          </note>
          <u who="Q5577436" xml:id="i-a717d8237e73b233-0" n="0a3f2e02">
            <seg n="5640c671">
              Fru talman! Jag begärde ordet när Carl Bildt frågade Luciano
              Astudillo och Hans Linde om de hade föredragit status quo, där
              Saddam Hussein hade suttit kvar som diktator. Hans Linde var lite
              inne på det i sitt anförande. Luciano undandrog sig den debatten
              han tyckte kanske att den var lite för låg. Jag kan förstå Luciano
              lite grann, men någonstans tycker jag inte att utrikesministern
              skulle slippa undan att naglas fast med den typen av argumentation
              i en så här viktig fråga när man försöker hantera det här som
              en seriös debatt genom att ställa sina motståndare till svars.
              Trots att Luciano i sitt anförande mycket tydligt konstaterar
              att Saddam Husseins diktatur är någonting som han i mycket starka
              ordalag fördömer jag kommer inte ihåg det exakta ordvalet försöker
              Carl Bildt smeta ned Luciano Astudillo och Hans Linde med Saddam
              Hussein.
            </seg>
            <seg n="58cb3595">
              När det gäller den här taktiken att agera är det viktigt att
              ta vid där Hans Linde beskriver hur konjunkturen för stödet för
              Saddam Hussein har skilt sig genom åren. USA har stött Saddam
              Hussein både med vapen och med ekonomi och politiskt i angreppskrig
              mot Iran, ett krig som man nu själv Gud förbjude kanske kommer
              att försöka återuppta. Där Saddam Hussein, deras tidigare följeslagare,
              inte riktigt rådde på den iranska krigsmakten kommer den amerikanska
              krigsmakten att försöka ta över och starta ytterligare en kedja
              med våld där civila, oskyldiga människor drabbas.
            </seg>
            <seg n="6e65c7d8">
              När jag säger detta vill jag samtidigt understryka att jag inte
              stöder den iranska regimen. Jag stöder inte att den iranska regimen
              skaffar sig kärnvapen. För att förekomma att utrikesministern
              försöker påstå detta om mig vill jag säga att jag är mycket kritisk
              både till den iranska regimens hållning när det gäller mänskliga
              rättigheter och demokrati och till att man har ett kärnprogram
              som eventuellt kan syfta till att man skaffar sig kärnvapen. Inom
              parentes kan jag säga att jag är lika kritisk mot det israeliska
              kärnvapenprogrammet. Det kan väl vara viktigt att nämna det för
              att få lite balans i den här debatten.
            </seg>
            <seg n="c3e286c6">
              Min fråga till utrikesministern är den som Luciano avstod från
              att ställa: Vilka fler regimer ska Carl Bildt bomba?
            </seg>
          </u>
          <note type="speaker" n="afab52cb">
            Anf. 78 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-30" n="bc54e589">
            <seg n="2578edfa">
              Fru talman! Jag är inte medveten om att Sverige har bombat några
              regimer eller avser att bomba några regimer. Den typen av torgdebatter
              tror jag att vi ska föra på torget, och Patrik Björck kan gärna
              delta i den, men det är inte värdigt en diskussion som denna.
            </seg>
            <seg n="b50aa4e6">
              Världen består inte alltid av de val som vi vill att den ska
              göra. Den fråga vi måste ställa är: Hade det varit bättre eller
              sämre om Saddam Hussein hade suttit kvar? Jag säger inte att Hans
              Linde eller Luciano Astudillo ville ha kvar Saddam Hussein. Det
              har jag inte sagt. Men det är kanske Saddam Hussein som var det
              reella alternativet. Är det bättre eller sämre i dag? Jag vet
              inte, men vi ska ha respekt och en viss ödmjukhet inför en komplicerad
              historisk verklighet.
            </seg>
            <seg n="e834771f">
              Nu har diktaturen i Irak fallit. Det var en diktatur som Saddam
              Hussein utvecklade till brutal fulländning men som har rötter
              ända tillbaka till det att Irak sattes upp i början av 1920-talet.
              Det har utlöst spänningar mellan olika befolkningsgrupper som
              byggts upp under lång tid. Vi hade alla önskat att detta hade
              gått att lösa på ett mera fredligt sätt. Jag är personligen övertygad
              om att det fanns steg i politiken som kunde ha utformats på ett
              långt bättre sätt än vad som har varit fallet och som möjligen
              åtminstone förhoppningsvis hade gett en lugnare och stabilare
              utveckling, även om man förstås aldrig kan vara säker.
            </seg>
            <seg n="82e3a20c">
              Luciano Astudillo säger att han nu ser risken för en balkanisering
              av situationen. Jag kan hålla med om det. Det kan inte uteslutas.
              Vi ska erinra oss att Jugoslavien och Irak sattes upp samtidigt
              ur spillrorna av det sönderfallande osmanska imperiet och med
              samma mångnationella mosaik som det har visat sig svårt att infoga
              i den moderna nationalstaten, som vissa uppfattar som en tvångströja.
              Då har man försökt finna konstitutionella, politiska lösningar
              som inom ramen för, i det irakiska fallet, bevarad territoriell
              integritet ger de olika befolkningsgrupperna möjlighet att forma
              sitt liv i enlighet med sina önskningar.
            </seg>
            <seg n="4918f797">
              Hans Linde beklagar sig över det irakiska rättsväsendet. Jag
              har alls ingen anledning att invända mot den beskrivning som han
              ger. Jag skulle önska att det fanns en metod eller mekanism som
              gjorde det möjligt att ur ruinerna av diktaturer över en natt
              åstadkomma ett fungerande rättsväsende. Om de mekanismerna finns
              har jag ännu inte sett dem. Kan de uppfinnas ska vi stödja dem
              med en gång.
            </seg>
            <seg n="ca6cde11">
              Detta tar dessvärre sin tid. Det kan vi beklaga. I detta ligger
              också en skyldighet för oss att hjälpa till, och det gör vi. Sverige
              hjälper till med utbildningen av domare, poliser och rättsväsende.
              Det är begränsat; kanske skulle vi göra mera. Men ett rättsväsende
              är väldigt viktigt. Det kommer att ta tid. Detta går tyvärr inte
              över en natt. Det har vi sett i många andra länder. Det innebär
              inte att vi inte har en skyldighet att hjälpa till, för det har
              vi, och det ska vi göra.
            </seg>
            <seg n="18665536">
              Till slut vill jag nämna utrikesminister Zebari, som Hans Linde
              tyckte att det var illa att jag hade talat väl om. Det fanns personer
              som kämpade nästan hela sitt liv mot diktatorn Saddam Hussein,
              ibland med fara för sitt eget liv. De personerna kan i dag ha
              svårt att hantera den situation som råder i dag. Men vi ska ge
              dem det stöd vi kan. Det fanns demokrater i Irak. De finns fortfarande.
              Han är en av dem. Då ska vi även i svåra situationer ge honom
              vårt stöd. Det är inte fel att tala väl om demokrater.
            </seg>
          </u>
          <note type="speaker" n="98acbe6d">
            Anf. 79 LUCIANO ASTUDILLO (s):
          </note>
          <u who="Q4355921" xml:id="i-90b5295bf8b328c4-2" n="bf4e2de2">
            <seg n="6f8483cc">
              Fru talman! Vi kommer ingen vart här. Precis som min kollega
              Patrik Björck konstaterade valde jag att inte ta upp frågan om
              det skulle ha varit bättre eller sämre med Saddam Hussein. Jag
              uppfattar det precis som en torgdebatt. Men det blev ett sätt
              för Carl Bildt att glida undan frågan om rätt och fel och i stället
              tala om bättre eller sämre. Var det rätt eller fel?
            </seg>
            <seg n="711d9db4">
              En hel värld ställde sig upp. 10 miljoner protesterade. FN-inspektörerna
              sade att det var fel. Det är också viktigt att vi har en utrikesminister
              som står fast vid att det var fel.
            </seg>
            <seg n="6953a332">
              Men tyvärr känner vi Carl Bildts historia på den här punkten.
              Det finns inte en gnutta självkritik i dag. Han väljer inte att
              resonera om läget och om våra amerikanska vänners upptrappning.
              Med Bush i spetsen har man nu beslutat att skicka dit 21 000 militärer
              till. Vad kan det tillföra en konflikt som redan nu riskerar att
              balkaniseras och som eskalerar enligt alla som betraktar det som
              händer där. Carl Bildt passar på dessa frågor också.
            </seg>
            <seg n="1268244e">
              Detta sätt att hantera situationen, och att man uttrycker sig
              så, skadar Sveriges anseende djupt. I längden skadar det vår förmåga
              att hjälpa dem som i dag lider i våldets och krigets Irak. Detta,
              menar jag, är ett brott i vår historiska tradition, där Sverige
              har stått upp för de utsatta länderna och för de folk som förtrycks,
              antingen de har förtryckts av öst eller väst, av kommunism eller
              kapitalism. Som litet land har vi ändå hävdat befolkningens rätt.
              Med Bildt i spetsen har man nu brutit denna stolta historiska
              tradition.
            </seg>
          </u>
          <note type="speaker" n="50cbd49c">
            Anf. 80 HANS LINDE (v):
          </note>
          <u who="Q1581082" xml:id="i-e44ab9934946830f-2" n="4a7a828d">
            <seg n="3f2f93dc">
              Fru talman! Jag vill börja med detsamma som Luciano Astudillo
              började med, nämligen med att tacka Carl Bildt för hans bidrag
              till torgmötesretoriken i den här kammaren. Man skulle kunna fortsätta
              på samma linje och fråga sig om borgerligheten i Sverige tyckte
              att det var värt priset att 650 000 irakier skulle dödas för att
              Saddam Hussein skulle försvinna. Men jag väljer att inte ställa
              den frågan, för jag vill inte lägga mig på den nivån.
            </seg>
            <seg n="68a1bb41">
              Vi har diskuterat mycket om historien här. Jag tror att det är
              helt avgörande att vi också diskuterar framåt och talar om framtiden.
              Hur ska man kunna bygga fred i Irak? Hur ska vi ge det irakiska
              folket dess frihet? En avgörande del är att man synliggör förtrycket.
              Man synliggör de kränkningar av mänskliga rättigheter som pågår
              i Irak.
            </seg>
            <seg n="3fae2108">
              Carl Bildt har i dag haft gott om tid på sig att beskriva problemen
              i Irak. Men det blir allmänt hållna attityder som man kan återanvända
              om och om igen, debatt efter debatt om land efter land. Jag är
              inte nöjd med det engagemanget.
            </seg>
            <seg n="387f6b87">
              Nej, Carl Bildt, det är inte fel att tala väl om demokrater.
              Men det är fel att tala väl om dem som försvarar brott mot mänskliga
              rättigheter och kränkningar av demokratin. Det är precis vad Zebari
              gör.
            </seg>
            <seg n="fc68fb04">
              Om ett fredligt Irak i frihet ska kunna byggas krävs det att
              USA omedelbart och villkorslöst lämnar landet. Därför är frågan,
              även till de socialdemokrater som är med i debatten: Ställer ni
              er bakom kravet att USA omedelbart och villkorslöst ska lämna
              Irak?
            </seg>
            <seg n="6f262dd5">
              Vad tycker vår regering nu när till och med en majoritet i kongressen
              i USA säger att man måste upprätta en snabb tidsplan för när USA
              ska lämna Irak? Kommer Carl Bildt att stödja ett amerikanskt tillbakadragande,
              eller kommer han att fortsätta sitt oreserverade stöd?
            </seg>
          </u>
          <note type="speaker" n="a90990e8">
            Anf. 81 PATRIK BJÖRCK (s):
          </note>
          <u who="Q5577436" xml:id="i-a717d8237e73b233-1" n="0a3f2e02">
            <seg n="51bea415">
              Fru talman! Utrikesministern säger att det här inlägget inte
              är värdigt. Fine , säger jag då. Då gick budskapet hem. Utrikesministern
              har förstått. Det var liksom det som var min lilla poäng med mitt
              inlägg. Jag tycker att det är viktigt att vi för en sådan här
              seriös debatt på ett seriöst sätt, och så långt får jag väl säga
              att den här debatten åtminstone har gett något resultat.
            </seg>
            <seg n="65c5f4f3">
              Annars handlar det om det här med den dubbla bokföringen, att
              man på något sätt måste försöka att döma alla efter samma måttstock.
              Och har man måttstocken att man ställer krav på mänskliga rättigheter
              och att man ställer krav på folkrätt är det klart att det måste
              gälla alla. Då måste det gälla i alla situationer.
            </seg>
            <seg n="1ee151c8">
              Det är just för att sådana här situationer och konflikter är
              så komplicerade och det får sådana fruktansvärda konsekvenser
              om man bryter mot de här principerna som man måste hålla tungan
              rätt i mun. Då är det väldigt viktigt att man dömer, så att säga,
              varje regim efter samma måttstock, att man bedömer de amerikanska
              agerandena i strid mot folkrätten på samma sätt som man bedömer
              de sovjetiska agerandena, på sin tid, i strid mot folkrätten eller
              tidigare och kommande konflikter. Det är viktigt att vi behåller
              det här perspektivet, att vi inte har en dubbel bokföring. Det
              är viktigt att vi hanterar Irans kärnvapenprogram med samma kritiska
              hållning som ett israeliskt kärnvapenprogram, att vi kritiserar
              brott mot folkrätten i Irak på samma sätt som vi kritiserar brott
              mot folkrätten i alla andra länder, inklusive Sverige och USA,
              för den delen.
            </seg>
          </u>
          <note type="speaker" n="9a439e60">
            Anf. 82 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-31" n="bc54e589">
            <seg n="fe467477">
              Fru talman! Luciano Astudillo vill inte föra en diskussion om
              bättre eller sämre. Han vill föra en diskussion om rätt eller
              fel, 2003. Om det kan jag bara säga: Det är fel debatt. Den diskussionen
              förde vi i denna kammare för en timme sedan. Han har ställt en
              interpellation och en fråga till mig om vad vi ska göra för att
              aktivt bidra till utveckling mot fred och demokrati i Irak. Den
              har jag svarat på. Det var en framåtsyftande fråga, och jag har
              redogjort för den svenska regeringens inställning i denna del.
              Jag har inte hört någonting om vad han vill göra över huvud taget.
              Hela hans diskussion är bara tillbakablickande.
            </seg>
            <seg n="bc247d49">
              Hans Linde har rätt såtillvida att vi inte bara kan diskutera
              bakåt, även om vi kan göra det på det sätt som jag gjorde, ända
              från 1920-talet över 2003 och framåt, om hur vi har hamnat där
              vi har hamnat. Vi måste också diskutera framtiden. Då har vi Iraq
              Compact, där en stor ministerkonferens om bara några veckor kommer
              att samlas och där Sverige kommer att vara representerat för att
              se vad vi kan göra mer för att hjälpa till med institutionsbyggande,
              för att hjälpa till med rättsväsendet och för att stödja oberoende
              organisationer. Palmecentret, för att ta ett konkret exempel,
              stöder vi för dess arbete inne i Irak. Det handlar om att hjälpa
              till med allt detta, så svårt som det faktiskt är. Det måste vara
              det som vi koncentrerar våra ansträngningar på.
            </seg>
            <seg n="4b8ad4ed">
              Hans Linde vill att vi ska kräva att USA och andra, utgår jag
              ifrån, ovillkorligen och omedelbart drar tillbaka alla sina trupper.
              Det är inte vad den irakiska regeringen begär. Det är inte heller,
              tror jag, vad Socialdemokraterna vill ska ske, om jag uppfattade
              vad som sades i den utrikespolitiska diskussionen på denna punkt
              rätt. Där står Hans Linde isolerad. Jag tror inte att han har
              så mycket emot det, men det finns anledning att konstatera detta.
            </seg>
            <seg n="746951f8">
              Sedan ska vi hoppas att irakiska säkerhetsstyrkor kan ta över
              så snabbt som möjligt, så omfattande som möjligt, att vi kan bygga
              rättsväsende, att vi kan bygga demokrati, att vi kan få den där
              konstitutionella kompromissen, som jag tror är alldeles nödvändig
              för att landet ska kunna stå på egna ben. Och vi ska undvika den
              här balkaniseringen, som jag medger är en betydande fara. Där
              ska Sverige hjälpa till självständigt och inom ramen för den europeiska
              unionen och inom ramen för Förenta nationerna så mycket som vi
              kan.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="3d252563">
            11 § Svar på interpellation 2006/07:455 om könsfördelningen bland
            utnämnda ambassadörer
          </note>
          <note type="speaker" n="6364e252">
            Anf. 83 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-32" n="bc54e589">
            <seg n="fc6d1b48">
              Fru talman! Kenneth Forslund har frågat mig vad jag avser att
              göra för att könsfördelningen inom UD ska bli jämnare på alla
              befattningsnivåer.
            </seg>
            <seg n="a6230280">
              Tjänsterna inom UD, liksom inom den övriga statsförvaltningen,
              tillsätts på sakliga grunder, såsom förtjänst och skicklighet.
              UD har självklart intresse av att använda alla tjänstemäns kompetens
              på bästa sätt. En jämn könsfördelning eftersträvas inom alla befattningskategorier.
            </seg>
            <seg n="6b464bcf">
              När det gäller chefsbefattningarna görs urvalet med stöd av utrikesförvaltningens
              chefspolicy, där kraven och förväntningarna på cheferna klargörs.
              Till varje befattning kortlistas alltid tre personer. Båda könen
              är representerade.
            </seg>
            <seg n="4f2d32d0">
              Drygt 30 procent av cheferna i vår utlandsorganisation är kvinnor.
              Detta är självfallet inte tillräckligt, och situationen beror
              till stor del på den kraftigt mansdominerade rekryteringen för
              2030 år sedan.
            </seg>
            <seg n="2088ebbe">
              För närvarande är sju av enhetscheferna i hemmaorganisationen
              kvinnor. Andelen kvinnor bland biträdande enhetscheferna däremot
              är 60 procent och bland gruppcheferna 42 procent.
            </seg>
            <seg n="d61db084">
              Vi vill se fler kvinnor på chefsposterna och arbetar aktivt för
              att uppnå vårt långsiktiga mål om minst 40 procent kvinnliga chefer.
              Innan vi är där tar det sannolikt några år, men förutsättningarna
              att nå dit är goda eftersom många kompetenta kvinnor redan finns
              på biträdande- och gruppchefsnivån. Detta i sin tur är resultatet
              av en medveten satsning på att identifiera och ledarskapsutveckla
              yngre såväl kvinnor som män i utrikesförvaltningen.
            </seg>
          </u>
          <note type="speaker" n="c2c8a072">
            Anf. 84 KENNETH G FORSLUND (s):
          </note>
          <u who="Q3373169" xml:id="i-ba7f0edec1b640ad-0" n="ba351737">
            <seg n="7d0dcf69">
              Fru talman! Till att börja med vill jag tacka utrikesministern
              för svaret på den här interpellationen.
            </seg>
            <seg n="4932837a">
              Vissa saker i svaret kan man vara lite tveksam till hur man ska
              tolka. Självfallet ska tjänster tillsättas utifrån sakliga grunder,
              kompetens och skicklighet. Men UD är faktiskt en organisation
              som i någon mån är unik, Carl Bildt. Den fullkomligt kryllar av
              kompetenta anställda, både manliga och kvinnliga sådana. Därför
              blir det lite slående när man tittar på de tio utnämningar som
              har gjorts under den borgerliga regeringens tid. Nio av de utnämnda
              ambassadörerna är män. Således är en kvinna; den matematiken behärskar
              vi alla.
            </seg>
            <seg n="2cdb9c23">
              Hur har det kunnat bli så här? Och vad avser regeringen egentligen
              att göra för att i fortsättningen jobba mot att nå det mål som
              utrikesministern pekar på i sitt svar, om 40 procent kvinnliga
              chefer? Det kommer sannolikt att ta några år, säger utrikesministern
              i sitt svar, att nå det målet. Ja, det kommer väl att ta en evighet
              om det här är kännetecknande för den fortsatta utnämningspolitiken
              med nio män av tio utnämnda. Det måste ske en förändring.
            </seg>
            <seg n="51b18c2c">
              Sedan pekar utrikesministern på att situationen har sin grund
              i den rekryteringsprocess och rekryteringspolitik som man hade
              för 2030 år sedan. Man kan då tänka sig tillbaka i tiden. Detta
              var mellan 1977 och 1987, ungefär. Vi kan konstatera att Sverige
              under de tio åren styrdes av olika borgerliga regeringar under
              sex år och av olika socialdemokratiska regeringar under fem år.
              Det finns möjligen något slags ironisk rättvisa i att det nu är
              en företrädare för en borgerlig regering som får stå till svars
              för i någon mån, kanske, gamla synder vad gäller rekryteringspolitiken
              på UD.
            </seg>
            <seg n="8f2f6406">
              Sedan har jag en konkret fråga. Hur många enheter finns på UD?
              Det är nog en viktig sakupplysning i sammanhanget när det sägs
              att det för närvarande finns sju enhetschefer i hemmaorganisationen
              som är kvinnor. Om det är många eller få beror naturligtvis på
              antalet enheter. Det kan ju vara en väldig framgång. Vad vet jag?
              Men det får vi kanske höra snart.
            </seg>
            <seg n="4e9e05cf">
              Det är bra att det finns ett konkret mål om 40 procent kvinnliga
              chefer och en ambition att jobba långsiktigt för att nå detta
              mål. Men hur ska det gå till om rekryteringen ska fortsätta att
              se ut på det här viset nio av tio är män? Jag har i sammanhanget
              en fråga i kanten. Har regeringen utnämnt några ytterligare ambassadörer
              efter det att denna interpellation lämnades in?
            </seg>
          </u>
          <note type="speaker" n="2a7827fe">
            Anf. 85 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-33" n="bc54e589">
            <seg n="0e64e9e9">
              Fru talman! Det finns 25 enheter på UD. Jag är den första att
              hålla med om att UD:s organisation kanske inte är ett mönster
              av klarhet i alla delar, men det är en separat frågeställning.
            </seg>
            <seg n="da8a4ab5">
              Det här handlar om en långsiktig utveckling. Det tror jag att
              Kenneth Forslund och jag är alldeles överens om. Det är möjligt
              att detta är produkten av en rekrytering som skedde under slutet
              av 1970-talet och början av 1980-talet. Innan dess var det väl
              ännu värre. Och jag tror kanske inte att det har så stor betydelse
              vem som regerade då.
            </seg>
            <seg n="8ce382f9">
              För det handlar om en värderingsutveckling i samhället, där vi
              försöker lyfta fram kvinnor på ett annat sätt än vad som var fallet
              men också kompetenta yngre män.
            </seg>
            <seg n="c249ef41">
              Kenneth Forslund noterar att nio av tio som har utsetts är män.
              Så kan det bli här i världen. Betydande delar jag tror hälften
              var sådant som vi ärvde av den tidigare regeringen. Det tillgår
              ju så när man utser ambassadörer att först har regeringen sitt
              ställningstagande. Sedan söker man agremang i det land som de
              ska komma till. Därefter, när man har fått detta agremang, det
              vill säga tillstånd, utannonserar man det. Så hälften av ambassadörerna,
              samtliga män, var beslutade av den tidigare regeringen. Men agremangen
              kom inte att bli färdiga förrän under denna regering. Vi utannonserade
              då alla de män på de här positionerna som den tidigare regeringen
              tidigare hade fattat beslut om.
            </seg>
            <seg n="eab4efce">
              Det är inte säkert att jag lugnar men jag kan i alla fall informera
              Kenneth Forslund om att det nu pågår en ännu mer omfattande process
              av personförändringar vad gäller chefsbefattningar inom utrikesförvaltningen.
              Det kommer att ta sin lilla tid innan detta kan utannonseras av
              den enkla anledningen att när vi har haft ett ställningstagande
              till vem vi tycker är lämplig så söker man agremang hos staten
              i fråga. Staten i fråga måste då ge sitt tillstånd. När de har
              gett tillståndet och sagt att de tycker att den kvinnan eller
              mannen är lämplig fattar regeringen det formella beslutet. Först
              då kan vi utannonsera det. Jag tror att när Kenneth Forslund och
              Veronica Palm ser den lista som kommer ut ur denna process så
              kommer den här diskussionen att te sig något annorlunda.
            </seg>
          </u>
          <note type="speaker" n="0482a0b5">
            Anf. 86 KENNETH G FORSLUND (s):
          </note>
          <u who="Q3373169" xml:id="i-ba7f0edec1b640ad-1" n="ba351737">
            <seg n="aaf8d895">
              Fru talman! Jag får naturligtvis tacka utrikesministern för den
              ambition som utrikesministern uttrycker här att långsiktigt åstadkomma
              en jämnare könsfördelning bland hela personalen inom UD och framför
              allt också på chefsbefattningar. För det är viktigt att för den
              rekrytering som sker i dag på 2000-talet av unga aspiranter, som
              kommer att vara de framtida cheferna om några decennier fram i
              tiden, ge en tydlig signal om att detta är en arbetsplats, en
              organisation där det just är förtjänst och skicklighet som är
              det som värderas och som gör att också kvinnor kommer i fråga
              för de ledande befattningarna.
            </seg>
            <seg n="6d0822e2">
              Carl Bildt är säkert alldeles utmärkt medveten om situationen
              vad det gäller rekryteringen till våra högre lärosäten där i dag
              en majoritet av de som börjar sina utbildningar är kvinnor. Långsiktigt
              kommer det att påverka situationen i samhället vad det gäller
              personer som har en examen från en högre utbildning. Det kommer
              att finnas gott om kvinnor att rekrytera in i inloppet, så att
              säga, till UD:s tjänstgöringsbana och därmed också en god möjlighet
              att i framtiden tillgodose målet om en jämn könsfördelning. Men
              det förutsätter att det är en tydlig signal från den organisationen
              vad det gäller tjänstetillsättningen att den som är kvinna och
              inleder sin bana där också vet att hon kan komma till heders i
              den organisationen på alla nivåer. Det är en viktig signal.
            </seg>
            <seg n="8f7a1169">
              25 enheter fick vi klart för oss att det är. Det är en inte alldeles
              enkel organisation att reda ut. Jag var själv lite osäker på hur
              olika rubriker skulle värderas. Jag var därför bara säker på 17
              enheter. Det är bra att vi har rett ut det. Det innebär, med lite
              snabb matematik, att drygt 25 procent av enhetscheferna är kvinnor.
              Det är naturligtvis en viktig grund för fortsatt rekrytering.
              Här krävs det en rejäl insats också. Vi kan, som det framgår av
              svaret, se att bland de biträdande enhetscheferna är till och
              med kvinnorna i majoritet. Det ger en bild av en verksamhet som
              man kan se i många olika verksamheter egentligen. På lite lägre
              positioner, de som gör oerhört värdefulla insatser för verksamheten
              men som kanske inte alltid är de som står längst fram och syns,
              är det kvinnor. Det är väldigt ofta de som gör de insatserna.
              Det är viktigt att de kvinnorna också får möjlighet att ta steget
              vidare i organisationen, i sin karriär och också nå de högsta
              befattningarna.
            </seg>
            <seg n="b7cb4212">
              Med formuleringen att det sannolikt tar några år öppnar utrikesministern
              lite för att något kommer att ske, kanske inte under den närmaste
              tiden men över tid i alla fall. Hur ska det tolkas? Går det att
              vara mer konkret när det gäller några år? Är det under mandatperioden,
              eller vad ska vi förvänta oss?
            </seg>
          </u>
          <note type="speaker" n="5ab78198">
            Anf. 87 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-34" n="bc54e589">
            <seg n="6b60d704">
              Fru talman! Jag kan inte exakt säga vad några år kommer att innebära.
              Det är beroende på de vakanser som uppstår och de personer som
              söker. Det förutsätter att de ska söka de befattningar som blir
              aktuella. Annars fungerar det inte riktigt. Men ambitionen är
              att nå minst detta. Om det går snabbare tror jag att både Kenneth
              Forslund och jag blir nöjda, för jag delar helt hans uppfattning
              att detta är viktigt. Jag tror inte att vi har några problem när
              det gäller rekryteringen, tvärtom. Den här situationen är ju ungefär
              den som Kenneth Forslund beskriver när det gäller den högre utbildningen
              i stort. Det finns många synnerligen meriterade och synnerligen
              kompetenta kvinnor som tar sig fram inom utrikesförvaltningen.
            </seg>
            <seg n="e31a436f">
              Sedan handlar det om att vi inte kan hamna i en situation där
              vi åsidosätter krav det tror jag inte Kenneth Forslund menar heller
              på saklighet och kompetens, det vill säga att vi åsidosätter män
              som då inte får möjlighet att komma fram. Men det är klart att
              vi ska försöka lirka detta på ett sätt så att man kommer fram
              till detta mål så snabbt som möjligt. Jag kan som sagt säga att
              när vi kommer till totaliteten över de tillsättningar av sändebud
              som denna regering har haft en möjlighet att ha inflytande över
              så kommer bilden att bli bättre än den som Kenneth Forslund icke
              alldeles utan rätt har kritiserat i sin interpellation.
            </seg>
          </u>
          <note type="speaker" n="d67474a8">
            Anf. 88 KENNETH G FORSLUND (s):
          </note>
          <u who="Q3373169" xml:id="i-ba7f0edec1b640ad-2" n="ba351737">
            <seg n="95d4369b">
              Fru talman! Av svaret framgår att till varje befattning kortlistas
              tre personer som det kallas, alltså tre möjliga högst kvalificerade
              kandidater som finns att välja på i slutändan, tolkar jag det
              som. Där är båda könen representerade. Till de tio utnämningar
              som har gjorts skulle det alltså teoretiskt kunna vara så många
              som 30 som har kortlistats. Det kan naturligtvis vara färre, för
              de kan vara kortlistade flera gånger. Det kan man möjligen tänka
              sig. Går det att säga något om hur många av dessa som har varit
              kortlistade, kanske en andel eller något sådant, som har varit
              kvinnor eller är kvinnor? Finns det möjlighet att svara på en
              sådan fråga?
            </seg>
            <seg n="0b83ced9">
              När det gäller att utnämningarna över en längre tid får vara
              det som är talande, så att säga, noterade jag i något sammanhang
              att utrikesministern via sin pressekreterare hade sagt: Kom tillbaka
              och bedöm det här om ett år, när vi har en längre tidsrymd att
              se tillbaka på! Jag kan bara som riksdagsledamot säga: Tack för
              tipset, utrikesministern! Vi får anledning att diskutera detta
              fler gånger, tror jag.
            </seg>
          </u>
          <note type="speaker" n="0b992569">
            Anf. 89 Utrikesminister CARL BILDT (m):
          </note>
          <u who="unknown" xml:id="i-8b3813c23c2414b9-35" n="bc54e589">
            <seg n="5cf97c24">
              Fru talman! Jag är alldeles övertygad om att Kenneth Forslund
              och jag kommer att ha fler tillfällen att diskutera detta. Jag
              kan bara nämna, utan att göra någon större sak av det, för det
              vill jag inte, men eftersom Kenneth Forslund tog upp de olika
              konkreta utnämningarna, att utnämningarna av ambassadörerna i
              Rwanda, OECD, Kampala, New Delhi och Bagdad är sådant som har
              fallit på vårt konto men som i realiteten kommer från en äldre
              regering, vilken den nu kan ha varit. Jag gör ingen större sak
              av detta. Jag vill bara konstatera att när man ska föra det här
              på olika regeringars konto så ligger kanske detta inte på regeringen
              Reinfeldts konto, därmed inte sagt att inte den tidigare regeringen
              också hade dessa ambitioner. Vi har ambitionerna, och jag hoppas
              att vi ska kunna leverera ett resultat som över tiden blir bättre,
              80-talet bättre än 70-talet, 90-talet bättre än 80-talet, och
              vi ska bli väsentligt bättre än 90-talet under kommande år.
            </seg>
          </u>
          <note n="2f7c55c7">
            Överläggningen var härmed avslutad.
          </note>
          <note n="0637b8a8">
            12 § Hänvisning av ärenden till utskott
          </note>
          <note n="093a3d42">
            Föredrogs och hänvisades
          </note>
          <note n="da83b340">
            13 § Bordläggning
          </note>
          <note n="b0f50464">
            Anmäldes och bordlades
          </note>
          <note n="ca75616f">
            Kammaren biföll talmannens förslag att motioner fick väckas på
            denna skrivelse.
          </note>
          <note n="b0f50464">
            Anmäldes och bordlades
          </note>
          <note n="24a37cee">
            14 § Kammaren åtskildes kl. 15.39.
          </note>
          <note n="a9a9e1f6">
            Förhandlingarna leddes
          </note>
          <note n="e37938d5">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
