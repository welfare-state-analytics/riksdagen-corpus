<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--39</head>
          <docDate when="2006-12-13">2006-12-13</docDate>
        </div>
      </front>
      <body>
        <div>
          <note n="340fb956">
            ﻿
          </note>
          <note n="8c5cf03d">
            Riksdagens protokoll
          </note>
          <note n="992de3d7">
            2006/07:39
          </note>
          <note type="date" n="aedb3213">
            Onsdagen den 13 december
          </note>
          <note n="b3db9a9a">
            Kl. 09:00 - 18:50
          </note>
          <note n="ec9919a3">
            1 § Justering av protokoll
          </note>
          <note n="a417392c">
            Justerades protokollet för den 7 december.
          </note>
          <note n="a59c7462">
            2 § Anmälan om fördröjda svar på interpellationer
          </note>
          <note n="8f99971e">
            Till riksdagen hade inkommit följande skrivelser:
          </note>
          <note n="c7a8d00b">
            Interpellation 2006/07:114
          </note>
          <note n="71a9f6ea">
            Interpellation 2006/07:114 Introduktion av nyanlända invandrare
          </note>
          <note n="814274a5">
            Interpellationen kommer att besvaras tisdagen den 16 januari
            2007.
          </note>
          <note n="c0462c1e">
            Skälet till dröjsmålet är sedan tidigare inbokade engagemang.
          </note>
          <note n="c5a6f088">
            Cecilia Bergman
          </note>
          <note n="de88687b">
            Interpellation 2006/07:130
          </note>
          <note n="5073a021">
            Interpellation 2006/07:130 Uranbrytning i Sverige
          </note>
          <note n="814274a5">
            Interpellationen kommer att besvaras tisdagen den 16 januari
            2007.
          </note>
          <note n="c0462c1e">
            Skälet till dröjsmålet är sedan tidigare inbokade engagemang.
          </note>
          <note n="9b877240">
            Fredrik Ahlén
          </note>
          <note n="314c4463">
            Interpellation 2006/07:132
          </note>
          <note n="aca22339">
            Interpellation 2006/07:132 Europeiska året 2007 för lika möjligheter
            för alla
          </note>
          <note n="814274a5">
            Interpellationen kommer att besvaras tisdagen den 16 januari
            2007.
          </note>
          <note n="c0462c1e">
            Skälet till dröjsmålet är sedan tidigare inbokade engagemang.
          </note>
          <note n="c5a6f088">
            Cecilia Bergman
          </note>
          <note n="63ab31b4">
            Interpellation 2006/07:133
          </note>
          <note n="b58ff2bf">
            Interpellation 2006/07:133 Medelhavsmuseet
          </note>
          <note n="814274a5">
            Interpellationen kommer att besvaras tisdagen den 16 januari
            2007.
          </note>
          <note n="ef5b80fe">
            Skälet till dröjsmålet är resa.
          </note>
          <note n="fc7a3cb6">
            Lena Adelsohn Liljeroth
          </note>
          <note n="95fea27c">
            Interpellation 2006/07:134
          </note>
          <note n="05380fd5">
            Interpellation 2006/07:134 Kungl. myntkabinettet
          </note>
          <note n="814274a5">
            Interpellationen kommer att besvaras tisdagen den 16 januari
            2007.
          </note>
          <note n="ef5b80fe">
            Skälet till dröjsmålet är resa.
          </note>
          <note n="fc7a3cb6">
            Lena Adelsohn Liljeroth
          </note>
          <note n="50049d69">
            Interpellation 2006/07:139
          </note>
          <note n="a1a05126">
            Interpellation 2006/07:139 Förbud mot klusterbomber
          </note>
          <note n="7bcec6c1">
            Interpellationen kommer att besvaras fredagen den 22 december
            2006.
          </note>
          <note n="6208c726">
            Skälet till dröjsmålet är att statsrådet befinner sig på tjänsteresor
            under de svarstillfällen som finns före den 22 december 2006.
          </note>
          <note n="726b47d4">
            Helena Lindberg
          </note>
          <note n="fa3c7326">
            3 § Anmälan om inkomna faktapromemorior om förslag från Europeiska
            kommissionen
          </note>
          <note n="9ccc18ba">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="fd8da95a">
            KOM(2006)567
          </note>
          <note n="a018f055">
            KOM(2006)338
          </note>
          <note n="7435a4cc">
            4 § Meddelande om ändring i kammarens sammanträdesplan
          </note>
          <note n="60598f19">
            Andre vice talmannen meddelade att torsdagen den 21 december
            skulle interpellationssvar lämnas med början 30 minuter efter
            avslutningen, dock tidigast kl. 13.00.
          </note>
          <note n="f979a53c">
            Meddelandet hade delats ut till kammarens ledamöter.
          </note>
          <note n="747ce520">
            5 § Förnyad bordläggning
          </note>
          <note n="43dd408e">
            Föredrogs och bordlades åter
          </note>
          <note n="b6754847">
            6 § Rättsväsendet
          </note>
          <note n="9558bd6f">
            Föredrogs
          </note>
          <note type="speaker" n="62b2dc30">
            Anf. 1 KRISTER HAMMARBERGH (m):
          </note>
          <u who="Q5786666" xml:id="i-5bfc8e79708dc8ea-0" n="8096bbe6" next="i-cde7999c2ac5ce8e-0">
            <seg n="f7b0a833">
              Fru talman! Kammaren ska nu behandla justitieutskottets första
              betänkande för detta riksmöte och denna mandatperiod. Det gäller
              regeringens budgetproposition, utgiftsområde 4 Rättsväsendet,
              och omfattar polismyndigheterna, Säkerhetspolisen, Åklagarmyndigheten,
              Ekobrottsmyndigheten, domstolsväsendet, Kriminalvården, Brottsförebyggande
              rådet, rättsmedicinsk verksamhet, Gentekniknämnden och många andra
              områden. Det är alltså ett mycket omfattande utgiftsområde, och
              det har också en mycket stor budget.
            </seg>
          </u>
          <note n="f420b04a">
            Utskottsmajoriteten har tillstyrkt regeringens proposition och
            förslag om budgetförstärkningar. Utskottet kommer i dag att även
            debattera oppositionens förslag, dels de kompletta budgetmotionerna
            från Vänstern och Miljöpartiet, dels Socialdemokraternas förslag.
          </note>
          <u who="Q5786666" xml:id="i-cde7999c2ac5ce8e-0" n="8096bbe6" prev="i-5bfc8e79708dc8ea-0">
            <seg n="e6355e17">
              I betänkandet behandlas också 86 motioner med synpunkter på allt
              från polisens prioritering av sin verksamhet, vilken kompetens
              och vilket bemötande som ska finnas inom de olika rättsvårdande
              myndigheterna, var häkten ska kunna placeras till övrigt som rör
              rättsväsendet.
            </seg>
            <seg n="2488f479">
              Fru talman! Detta var en kort inledning. Debatten kan börja.
            </seg>
          </u>
          <note type="speaker" n="0551e078">
            Anf. 2 THOMAS BODSTRÖM (s):
          </note>
          <u who="Q3141607" xml:id="i-32c1d9272388eca9-0" n="80d6b47d">
            <seg n="3a6f8d0f">
              Fru talman! När vi för ett år sedan hade budgetdebatt i kammaren
              sade Beatrice Ask att Moderaterna ville lägga 1,2 miljarder mer
              än den socialdemokratiska regeringen på rättsväsendet. 1,2 miljarder!
              Det står att läsa i protokollet. Var och en kan se hur det blev.
              Höll de löftet? Nej, det gjorde de inte. Det blev 253 miljoner
              mer. Det handlar om en större satsning på polisen, som dock inte
              kommer att ge flera poliser. Jag återkommer strax till det.
            </seg>
            <seg n="6c3aa73d">
              Resterande 947 miljoner har man ännu inte förklarat. Jag hoppas
              få svar på en rak fråga: Vart tog de vägen, Beatrice Ask? Vad
              har gjort att du inte uppfyllt ditt löfte? Jag vet att det inte
              är något som du önskar kanske är det Fredrik Reinfeldt och Anders
              Borg som ligger bakom detta men hur kommer det sig att du misslyckats
              så kapitalt så att 947 miljoner försvunnit från ditt löfte?
            </seg>
            <seg n="376a6786">
              Oavsett vad man säger, oavsett vilka prioriteringar man har,
              handlar det om att väljarna måste kunna lita på det som politikerna
              säger. Om man gör en sådan avvikelse måste man också ha en mycket
              bra förklaring till det. Man kan inte låtsas som om det inte hänt
              och i stället börja prata om andra satsningar som man gjort. Det
              vi vill höra är varför det blev så mycket mindre än det som sades.
              Vart tog de 947 miljonerna vägen under det gångna året?
            </seg>
            <seg n="72c918a3">
              Det löftesbrottet innebär att högerregeringen nu satsar mindre
              än Socialdemokraterna, Miljöpartiet och Vänstern på Åklagarmyndigheten,
              på domstolsväsendet, på Kriminalvården. Är det någon som någon
              gång hört Beatrice Ask i opposition säga att om de kommer till
              makten så kommer åklagare, domstolar och kriminalvård att få mindre
              pengar än om den socialdemokratiska regeringen fortsätter att
              styra landet? Har det någonsin hänt? Nej, det har det inte.
            </seg>
            <seg n="0661fcbe">
              Däremot har vi många gånger hört att om de kommer till makten
              ska de satsa på domstolarna, ska åklagarna få resurser, ska vi
              ha en riktig kriminalvård. Verkligheten blev det motsatta mindre
              pengar till åklagarna, mindre pengar till domstolarna, mindre
              pengar till kriminalvården än vad Socialdemokraterna, Miljöpartiet
              och Vänstern föreslagit. Då kan man inte säga att man gjort satsningar.
              Nu är det inte fråga om det, utan det skulle ju bli 1,2 miljarder
              mer än Socialdemokraternas satsning.
            </seg>
            <seg n="5b97f8f2">
              Det görs en större satsning på polisen. Samtidigt flaggar Moderaterna
              för att korta ned utbildningen, och vidareutbildningen ska ske
              under den tid man arbetar som polis. I stället för att utreda
              brott, i stället för att vara ute och arbeta bland ungdomar ska
              poliserna gå i något slags vidareutbildning. Detta har polisfacket,
              som organiserar och företräder 99,8 % av Sveriges poliser, gjort
              till en stridsfråga. Beatrice Ask har alltså på ett par månader
              lyckats hamna i total konflikt med polisfacket och är faktiskt
              just nu polisens fiende nummer ett.
            </seg>
            <seg n="aebfb518">
              Frågan har diskuterats, och den kommer att ha direkt beröring
              på budgeten. Om man gör på det här sättet behövs det ytterligare
              flera hundra miljoner och många flera poliser för att vi verkligen
              ska uppnå målet att poliser kommer ut i större utsträckning.
            </seg>
            <seg n="ef026386">
              Sedan måste jag fråga: Vart tog Folkpartiets åsikter vägen? Jag
              tror att det även gäller Centern, men i varje fall gäller det
              Folkpartiet och Kristdemokraterna, som var så positiva till detta.
              Hur kan ni, som drivit denna fråga, låta er bli överkörda av Regeringskansliets
              moderater? De styr ju detta helt och hållet kanske inte Beatrice
              Ask, men andra. Hur kan ni som drivit dessa frågor acceptera detta
              när ni ser hur polisen och Polisförbundet reagerar och skriver
              artiklar som de inte ens får svar på från Beatrice Ask?
            </seg>
            <seg n="ede91184">
              Jag kan efter dessa månader konstatera att det finns en stor
              kompetens bland borgerliga ledamöter i justitieutskottet och i
              riksdagen. Därför undrar jag hur länge ni ska finna er i förnedringen
              att från Regeringskansliets moderatstyrda positioner bli överkörda
              i era hjärtefrågor. Jag vet inte hur många diskussioner jag haft
              med bland annat Folkpartiet, som drivit frågan att vi ska ha en
              akademisk utbildning för poliser. Det har varit en av deras viktigaste
              frågor. Förklara hur ni står ut med förnedringen. Jag tror inte
              att ni ens blivit tillfrågade, och nu förbereds direktiven om
              en kortare utbildning.
            </seg>
            <seg n="2a224d6d">
              Jag tycker att detta är viktigt, för det handlar om riksdagens
              och ledamöternas integritet att man inte låter sig behandlas på
              detta sätt. Vi har sett kompetensen. Det är här den finns. Den
              tycker jag att man ska ta vara på.
            </seg>
            <seg n="394350aa">
              Vi socialdemokrater vill fortsätta att bekämpa grov organiserad
              brottslighet. Det tror jag inte att det råder något tvivel om.
              Det finns ingen splittring bland oss i den frågan. Vi vill se
              till att det blir flera poliser. Vi har sett till att det blivit
              så sex år i rad tillsammans med Vänsterpartiet och Miljöpartiet.
              Det ska bli flera poliser, men de får inte bli något slags Kling
              och Klang som bara struttar runt hursomhelst. Det ska vara poliser
              som verkligen gör ett bra arbete förebyggande genom att vara ute
              på gator och torg och de ska arbeta de tider då de bäst behövs
              och alltså inte sitta i skolbänken som utbildade poliser.
            </seg>
            <seg n="449c94b9">
              Vi ska fortsätta med samverkan. Det handlar om barnahus och om
              stöd för brottsoffer. Vi ska se till att polis och åklagare samarbetar
              ännu bättre än i dag. Vi ska se till att kompetensen och forskningen
              ökar så att vi får just den kunskap som behövs för att kunna bekämpa
              brott. Vi ska också fortsätta driva en linje som går ut på att
              vi ska bekämpa den internationella brottsligheten.
            </seg>
            <seg n="a9de4401">
              Allt detta har vi nått stora framgångar med, men det är klart
              att det är mycket som återstår. Vi kan aldrig vara helt nöjda.
            </seg>
            <seg n="4c9a9ebb">
              Vi måste se till att kvinnor och barn får ett ännu bättre skydd.
              Enligt forskarna har vi i dag världens bästa lagstiftning när
              det gäller brottsoffer och det är Socialdemokraterna tillsammans
              med Vänsterpartiet och Miljöpartiet som har drivit igenom den.
              Ändå kan vi inte vara nöjda. Vi måste gå vidare. Redskapen för
              polis och åklagare och de möjligheter som finns är också viktiga
              i budgethänseende, för de sparar resurser. Man kan alltså spara
              stora pengar om man fortsätter arbetet med att utveckla besöksförbud
              med kombinerad fotboja. Jag hoppas att regeringen kan sätta ytterligare
              lite fart på det arbetet och att vi ska bli först i världen med
              ett sådant skydd.
            </seg>
            <seg n="83aa1f02">
              Vi får aldrig glömma, hur mycket vi än vill bekämpa brottsligheten,
              att vi också måste bekämpa de sociala orsakerna bakom brott. Dessa
              företeelser går hand i hand och är minst lika viktiga. Vi vet
              sedan gammalt att det är sociala orsaker och sociala skillnader
              som är grogrunden för brottslighet. Det behöver man inte ägna
              en enda sekund i forskningen, för detta vet vi. Ju större sociala
              och ekonomiska skillnader, desto större är risken för brottslighet,
              och den ökar. Vi har sett det i Sverige och i andra länder, och
              det behövs ingen forskning om det.
            </seg>
            <seg n="fa209108">
              Därför är det ytterst allvarligt att den moderatledda regeringen
              driver en högerpolitik som man aldrig någonsin tidigare har sett
              i Sverige. Det gör man med förevändningen att man ska minska utanförskapet
              och minska arbetslösheten. Visst, det är klart att man ska göra
              det, men vi ska komma ihåg att vi nu har nästan störst andel personer
              i arbete i hela Europa. Det är alltså inte detta regeringens politik
              handlar om. I stället är det vanlig högerpolitik.
            </seg>
            <seg n="06864cdd">
              Vilka får mer jobb för att jag, Thomas Bodström, får 10 000 eller
              15 000 mer i plånboken? Varför ska jag få det på bekostnad av
              dem som har det allra sämst? Detta har också stor betydelse för
              brottsbekämpandet. Vi skulle kunna spara stora resurser om vi
              i stället bekämpade de sociala orsakerna.
            </seg>
            <seg n="7767bb31">
              Jag är förvånad över att Folkpartiet, med de socialliberala värderingar
              som man tidigare har haft, och Kristdemokraterna, som har haft
              ett socialt engagemang, och även Centern kan acceptera att det
              i praktiken nu förs en högerpolitik som bokstavligen innebär att
              människor i Rinkeby och Tensta ska ge pengar till dem som bor
              i villorna i Täby. Det är så det blir. Moderaterna skrattar, men
              det är så här det blir.
            </seg>
            <seg n="847c5061">
              Man blir fattigare i Rinkeby och Tensta. De i Täby och Djursholm
              blir rikare. Också i Nacka, där jag bor, blir man rikare. Det
              är politiken. I Göteborg är det familjerna i Hammarkullen och
              Bergsjön som blir fattigare medan familjerna i Örgryte blir rikare.
              Det är en medveten högerpolitik där man har tagit Kristdemokraterna,
              Folkpartiet och Centern som gisslan. Man skapar spänningar och
              ökar grogrunden för brottslighet.
            </seg>
            <seg n="5d54a9e7">
              I Malmö är det i Rosengård man blir fattigare, för man ger pengar
              till Vellinge och andra rika kommuner. Detta är en politik som
              kommer att innebära att vi får just de spänningar vi inte vill
              ha.
            </seg>
            <seg n="9b9d16e0">
              Allt har inte varit bra. Det finns problem, och det är jag den
              förste att säga. Det är klart att det skulle kunna bli mycket
              bättre. Men inget kan väl bli bättre av att man tar från dem som
              har det allra sämst och ge till dem som har allra mest. Detta
              är den moderata, högerledda politiken.
            </seg>
            <seg n="ecbb91c8">
              Om vi ska lyckas bekämpa brottsligheten måste vi fortsätta att
              göra satsningar för att bekämpa brottsligheten. Vi ska se till
              att det blir flera poliser. Det är alla sju partier överens om.
              Där kan vi ha något slags auktionsmarknad och försöka bjuda över
              varandra. Att de borgerliga partierna ville detta också när de
              var i opposition råder det ingen tvekan om. Det är inget snack
              om den saken. Det har alla partier vetat.
            </seg>
            <seg n="b15f2e85">
              Det handlar inte bara om flera poliser. Det handlar också om
              att polisen ska ha redskap, så att de klarar sitt arbete. Vi har
              gett detta genom DNA och mycket annat. Vi har hunnit långt med
              detta, och vi är nästan klara. Nu får den borgerliga regeringen
              ta över och slutföra de arbeten som vi har gjort när det gäller
              buggning och preventiva tvångsmedel.
            </seg>
            <seg n="3beffd3f">
              Men vi får aldrig glömma bort att bekämpa de sociala orättvisorna.
              Det är en sak att man inte lyckas fullt ut. Vi kan inte vara nöjda
              med hur det ser ut. Men det är en helt annan sak att aktivt driva
              en politik som innebär att man medvetet bidrar till att öka klyftorna
              och utanförskapet i samhället. Det är det som den moderatledda
              regeringen nu gör. Detta kommer att få konsekvenser när det gäller
              brottsligheten. Varför skulle Sverige vara det första landet i
              världen där sådana konsekvenser inte märks? Nej, vi kommer att
              få se dem.
            </seg>
            <seg n="6394221d">
              Beatrice Ask! Du ska ju ta till orda sedan, och då får du gärna
              förklara vart de 947 miljonerna tog vägen på ett år. Det har försvunnit
              3 miljoner om dagen sedan du senast stod här i en budgetdebatt.
            </seg>
          </u>
          <note n="01701f1f">
            Jag yrkar bifall till reservationerna 1, 4 och 6.
          </note>
          <note n="c27a3ad2">
            I detta anförande instämde Christer Adelsbo, Kerstin Andersson,
            Elisebeht Markström, Margareta Persson och Maryam Yazdanfar (alla
            s).
          </note>
          <note type="speaker" n="1e27cb59">
            Anf. 3 LENA OLSSON (v):
          </note>
          <u who="Q4971169" xml:id="i-cd0d97e0b50def55-0" n="8e970eae">
            <seg n="5e50d7e9">
              Fru talman! Jag vill börja med att säga att jag naturligtvis
              står bakom Vänsterpartiets reservationer, men för tids vinnande
              yrkar jag bifall endast till reservationerna 1 och 7.
            </seg>
            <seg n="0fcdb8bf">
              Vänsterpartiet vill se en offensiv ekonomisk-politisk satsning
              på jobb, utbildning och välfärdspolitik. Att vi ska minska klyftorna
              mellan dem som har och dem som inte har har varit grundläggande
              i vårt budgetalternativ.
            </seg>
            <seg n="92245197">
              I motionen om riktlinjer för den ekonomiska politiken, som antogs
              av riksdagen, har vi förslag till en helhet när det gäller hur
              rikets budget ska se ut, hur den ska fördelas och hur den ska
              prioriteras. Därför har Vänsterpartiet valt att i ett särskilt
              yttrande utveckla vad vi vill ha för fördelning, ram och prioriteringar
              på justitieområdet.
            </seg>
            <seg n="510e7a4a">
              Fru talman! Ett väl fungerande rättsväsende är grundläggande
              för en väl fungerande demokrati. Människor ska uppleva att de
              blir rättvist behandlade och bemötta oavsett ursprung, kön, sexuell
              läggning eller tjockleken på deras plånbok.
            </seg>
            <seg n="93a9bc70">
              Vänsterpartiet lägger en ram på justitieområdet som bara är 34
              miljoner lägre än regeringens. Vi säger bara eftersom högeralliansen
              var ute så sent som i våras och lovade att rättsväsendet skulle
              få mycket större resurser än vad den dåvarande majoriteten lovade.
              Det var också det vi kom överens om våren 2006 tillsammans med
              Socialdemokraterna och Miljöpartiet.
            </seg>
            <seg n="22f37c50">
              Vi var då uppe i en historiskt stor budget för rättsväsendet.
              Vi kan nu notera att i den budget som regeringen nu lägger fram
              saknas det mycket pengar. Det har Socialdemokraterna redan varit
              uppe i debatten och aviserat. Frågan har i den allmänpolitiska
              debatten ställts till utskottets majoritet: Vart tog pengarna
              vägen?
            </seg>
            <seg n="90a2f622">
              Svaret blev då att man prioriterat annat för att helheten skulle
              gå ihop. Detta borde man väl tänkt på när man i valrörelsen gick
              ut och lovade väldigt stort. Man kan också ställa sig frågan om
              regeringspartierna fuskade när de skrev motioner tidigare.
            </seg>
            <seg n="6e4fc5c6">
              När det kommer till kritan med högeralliansens partier är stora
              skattesänkningar för redan välbeställda viktigare, liksom att
              dessa välbeställda ska få subventionerad städhjälp i sina hem
              på skattebetalarnas bekostnad.
            </seg>
            <seg n="a857bb35">
              Fru talman! Vi i Vänsterpartiet vill att polisens anslag ska
              ligga på den höjda nivå på 700 miljoner kronor som vi i vårpropositionen
              kom överens om med Socialdemokraterna och Miljöpartiet. Vi säger
              att man inom polisen bör prioritera resurserna så att polisen
              blir mer synlig för samhället och allmänheten.
            </seg>
            <seg n="746b55f7">
              Vi i Vänsterpartiet lägger fokus på att det ska synas på landsbydgen.
              Regeringen säger att det ska bli 20 000 poliser. Men man nämner
              inte med ett ord hur det ska gå till för att man ska få poliser
              att söka sig exempelvis till landsbygden.
            </seg>
            <seg n="4908d209">
              Vi i Vänsterpartiet vill också öronmärka 7 miljoner kronor av
              tillskottet till polisens budget för att förstärka det viktiga
              arbetet mot miljöbrott också i förebyggande syfte.
            </seg>
            <seg n="6ccd81d1">
              Vänsterpartiet har länge drivit att man ska förbättra, bredda
              och akademisera polisutbildningen. Denna fråga utreds nu, och
              det ska vara klart i januari. Det är glädjande. Ett särskilt yttrande
              som Vänsterpartiet stöder om polisutbildningen finns i betänkandet.
              Jag är också orolig för polisutbildningen. Hur blir den? När kommer
              tilläggsdirektiven? Det är lite bråttom nu.
            </seg>
            <seg n="03747c56">
              Fru talman! När det gäller Säkerhetspolisens anslag stannar vi
              på den föreslagna summa vi kom överens om med Socialdemokraterna
              och Miljöpartiet om 25 miljoner, detta med tanke på en ökad omfattning
              av personskyddet. Det är en minskning med 75 miljoner jämfört
              med regeringens förslag.
            </seg>
            <seg n="5bf14a46">
              Vi vill samtidigt utdela kritik mot att riksdagen inte har rimlig
              insyn i Säkerhetspolisens användning av anslagen. Eftersom riksdagen
              ska besluta om Säkerhetspolisens anslag borde riksdagen när man
              år efter år vill ha ett högre anslag inom Säkerhetspolisen få
              en rimlig förklaring till varför man vill ha den ökningen. Ingen
              förtroendevald kommunalpolitiker som jag har varit skulle godta
              ständigt ökade anslagsäskanden utan att få något hum om vad anslagen
              ska användas till.
            </seg>
            <seg n="552cb43f">
              Fru talman! Det är mycket tydligt att den ekonomiska brottsligheten
              måste bekämpas hårdare. Vi kan inte stillatigande se och höra
              att den omfattar 150 miljarder kronor om året och att man där
              undanhåller skatter och avgifter på ca 100 miljarder kronor. Detta
              ska och måste bekämpas.
            </seg>
            <seg n="ee759a63">
              Vi kan inte acceptera att ministrar i Sveriges regering fuskar.
              Vi kan heller inte acceptera att de rika männen inom näringslivet
              begår grova brott eller att den svarta sektorn tillåts breda ut
              sig. Vad ska den vanliga Svensson tänka? Kan de så kan jag.
            </seg>
            <seg n="48ec7b07">
              Kampen mot den ekonomiska brottsligheten är viktig för tilltron
              till hela skattesystemet och rättsväsendet i den meningen att
              alla typer av brott måste bekämpas effektivt. Vänsterpartiet föreslår
              därför att man ska anslå 13 miljoner extra till Ekobrottsmyndigheten.
            </seg>
            <seg n="b5b0b5de">
              Fru talman! I vårt förslag förstärker vi Kriminalvården med 67
              miljoner kronor. Vi föreslår också ett nytt anslag på 5 miljoner
              kronor till en fångombudsman. Inom kriminalvården föreslår vi
              också en halvtidsfrigivning. Jag kommer inte att närmare gå in
              på det. Det kommer Alice Åström att utveckla i sitt anförande
              längre fram i debatten.
            </seg>
            <seg n="77c84559">
              Fru talman! När det gäller rättsliga biträden finns det anledning
              att vara bekymrad i och med att staten frånsade sig huvudansvaret
              för rättshjälpen och överlät den åt försäkringsbolagen, en förändring
              som vi i Vänsterpartiet gick emot.
            </seg>
            <seg n="6f511a3d">
              Vi skriver i vår reservation 7 att rättshjälpen måste utvärderas.
              Vi kan inte ha det som i dag där det för att föra en process vidare
              krävs en fet plånbok. Den som har små inkomster ställs åt sidan.
              Vi anser inte att det är förenat med rättvisa att man som medborgare
              med väldigt små resurser inte ska ha möjlighet till att rättvisa
              skipas.
            </seg>
            <seg n="2d922ed0">
              Därför anser vi att en förändring av rättshjälpen snarast ska
              utredas. I väntan på detta föreslår vi att anslaget höjs med ytterligare
              100 miljoner jämfört med regeringens förslag, eftersom även det
              nuvarande systemet är underfinansierat.
            </seg>
            <seg n="55b957b5">
              Fru talman! Sist men inte minst föreslår vi en stor utbildningssatsning
              när det gäller det sexualiserade våldet för personal inom rättsväsendet
              och de sociala myndigheterna. För rättsväsendets del öronmärker
              vi 15 miljoner inom polisen, 2 miljoner inom Åklagarmyndigheten
              och 3 miljoner inom domstolsväsendet.
            </seg>
            <seg n="9d4741ff">
              Vi föreslår dessutom att en nationell haverikommission inrättas
              för att utreda brister i myndigheters åtgärder vid mord på kvinnor
              som utförs av närstående män. Om detta kan vi också i dag läsa
              i Dagens Nyheter. Det gäller alltså 75 000 kvinnor om året. Grovt
              räknat kostar det samhället 3 miljarder kronor. Det är väldigt
              viktigt. Polisen får det ekonomiska ansvaret för detta. Vi beräknar
              att det kommer att kosta 5 miljoner per år. Samtidigt är det glädjande
              att det bildas alltfler familjevårdsenheter i landet.
            </seg>
            <seg n="65e9a9f5">
              Fru talman! Rättsväsendet är för oss i Vänsterpartiet viktigt.
              När man läst regeringens förslag till budget har det varit lite
              svårt att hänga med i svängarna där de ökar och minskar till och
              från i olika anslag. Men summerar man anslagen blir ni oss svaret
              skyldiga. Ni lovade så stort att höja ganska kraftigt på anslaget
              till rättsväsendet. Det lovade ni väljarna. Vi tycker att ni ska
              ha vänligheten att tala om för dem varför det inte blev så.
            </seg>
            <seg n="548b1edf">
              Vänsterpartiet anser att det är väldigt viktigt att bekämpa brottsligheten.
              Det grundläggande, som också har sagts här, är att det är väldigt
              viktigt att vi bekämpar de sociala orättvisorna. Det är grogrunden
              för den brottslighet som finns i dag.
            </seg>
          </u>
          <note type="speaker" n="949f9d47">
            Anf. 4 MEHMET KAPLAN (mp):
          </note>
          <note n="f3c67098">
            Fru talman! Jag börjar med att yrka bifall till reservation 2
            under punkt 8 och naturligtvis också de särskilda yttrandena från
            Miljöpartiet under punkterna 3 och 6.
          </note>
          <u who="Q4822657" xml:id="i-aaa386ae03e6d812-0" n="77b54a19">
            <seg n="700619e9">
              Mäns våld mot kvinnor är ett stort samhällsproblem. Det gäller
              oavsett vilket samhälle vi lever i och oavsett vilken del av världen
              vi kommer ifrån. Våldet sker ofta inom familjen, och brottsoffret
              är i regel mer eller mindre värnlöst mot gärningsmannens angrepp.
            </seg>
            <seg n="83d7a0ac">
              Att utreda och beivra denna typ av brottslighet kräver ofta stora
              utredningsinsatser och mycket stöd till brottsoffret och de närstående,
              till exempel barnen.
            </seg>
            <seg n="6568dd02">
              Insatserna från samhällets sida är inte tillräckliga i dag. Bekämpandet
              av mäns våld mot kvinnor måste därför intensifieras och prioriteras
              mer inom polisväsendet. Det är Miljöpartiets övertygelse.
            </seg>
            <seg n="68ebb4ed">
              I Sverige utsätts i dag 75 000 kvinnor för detta våld från sin
              nuvarande eller före detta partner detta enligt Socialstyrelsens
              uppskattning. Förutom det lidande och den smärta där depressioner,
              ångest, självmordsbenägenhet och posttraumatiskt stress-syndrom
              snarare är regel än undantag kostar detta pengar. Enligt Socialstyrelsen
              kostar det 3 miljarder kronor lågt räknat. 1 miljard av dessa
              3 miljarder härrör till rättsväsendet det område som vi i dag
              diskuterar. Det är alltså mer än anslaget till Säpo eller till
              Åklagarmyndigheten. Betänk då att detta område ändå är prioriterat,
              relativt sett, här i Sverige jämfört med i många andra länder!
            </seg>
            <seg n="83ed3626">
              Rättsväsendet är ett stort och viktigt politikområde. Kriminalpolitiken
              måste vara oupplösligt kopplad till demokrati, rättssäkerhet och
              trygghet. Kriminalpolitiken måste också vara kopplad till en allmän
              välfärdspolitik som främjar rättvis fördelning och solidaritet
              människor emellan.
            </seg>
            <seg n="ac84c128">
              Det är för oss i Miljöpartiet nödvändigt att ha med det större
              helhetsperspektivet när vi diskuterar innehållet och delarna i
              kriminalpolitiken. Ibland får jag intrycket att en del debattörer
              vill bryta loss kriminalpolitiken från detta större sammanhang
              och inte vill se vidare orsakssamband med problemområden inom
              rättsväsendet. Om man angriper problemen med ett alltför snävt
              perspektiv riskerar man att inte komma åt dessa problem i grunden
              eller så riskerar man oförutsedda effekter på andra områden.
            </seg>
            <seg n="e8c7e13d">
              Kriminalvården måste alltså ses i ett större sammanhang och hänga
              ihop med andra politikområden. Det är mot bakgrund av detta perspektiv
              naturligt att se det brottsförebyggande arbetet som en utgångspunkt
              för debatten. Det är mot bakgrund av detta som jag är besviken
              på Miljöpartiets vägnar över att Brottsförebyggande rådet inte
              har fått de pengar som skulle vara nödvändiga för att man ska
              kunna utföra ett arbete av kvalitet.
            </seg>
            <seg n="1dd99ec6">
              Detta är ett arbete som har många aktörer, allt från medborgare
              och föreningsliv över kommunala myndigheter och beslutsfattare
              till rättsväsendets myndigheter. Inom rättsväsendet handlar det
              bland annat om polisens medverkan och synlighet, om kriminalvårdens
              arbete för att förhindra återfall och om Brå.
            </seg>
            <seg n="97342c8d">
              Inledningsvis nämnde jag den generella välfärdens betydelse också
              i det brottsförebyggande arbetet, inte minst bland ungdomar. Jag
              hörde ledande företrädare för polisen här i Helsingfors när jag
              själv bodde i Rinkeby, där jag har växt upp, i början av 90-talet.
              Det var ett stort bekymmer med utvecklingen när det skedde kraftiga
              neddragningar av resurser till fritidsgårdar och fältassistenter.
              Det var en befogad oro, och det är Miljöpartiets absoluta övertygelse
              att en konsekvent strävan efter att minska de ekonomiska och sociala
              klyftorna och att värna den generella välfärden är en mycket viktig
              brottsförebyggande grund.
            </seg>
            <seg n="03eb64ed">
              De här områdena benämns lite olika beroende på betraktarens glasögon.
              Ibland säger man invandrartäta områden. Man kan också kalla dem
              paraboltäta områden och socialt utsatta områden och stigmatisera
              dem ännu mer. Just här handlar det mycket om vart ungdomar ska
              ta vägen efter skoltidens slut. Ungdomar har normalt så mycket
              kreativitet att de ska kunna lägga den tiden på många andra, intressanta
              och utvecklande saker.
            </seg>
            <seg n="6c09d78c">
              Jag menar inte att det handlar om ett förutbestämt handlingsmönster
              och att man bara för att man är uppvuxen i Rinkeby kommer att
              hamna i finkan, utan jag menar att det beror mycket på hur samhället
              ser på alla sina medborgare. Därav denna betoning på den generella
              välfärden. Det ska inte spela någon roll om man är uppvuxen i
              Rinkeby eller i Täby, när avståndet bara handlar om några få mil.
            </seg>
            <seg n="3c2bfde5">
              Många länder i världen med stora klyftor och starka sociala spänningar
              uppvisar också en mycket omfattande och våldsam brottslighet.
              Det drabbar inte minst människor som redan tidigare är utsatta
              socialt och ekonomiskt. Det är också fallet här i Sverige. Därför
              måste kriminalpolitiken utvecklas och ges resurser.
            </seg>
            <seg n="92810056">
              Men om man tittar på hur dessa resurser fördelas måste man också
              se hur prioriteringar kan göras. För några år sedan visade ett
              delbetänkande i en utredning att polisen kan hantera frågorna
              mycket bättre om man koncentrerar sig på de kärnområden man har.
              Man tog upp ett antal områden och menade att polisen inte ska
              behöva jobba med hantering av till exempel djur, vapentillstånd,
              jakttillstånd och många andra områden där det inte behövs polisiär
              kunskap eller vetskap. Där pekade man på att man skulle kunna
              frigöra ett antal hundra tjänster. Det här är något som vi i Miljöpartiet
              tycker att man borde ha tittat närmare på.
            </seg>
            <seg n="c558357d">
              En viktig del av det brottsförebyggande arbetet är att bekämpa
              drogmissbruket och att arbeta konsekvent för en restriktiv alkoholpolitik.
              Det är glädjande för mig att se att den nya regeringen faktiskt
              har tagit fasta på detta, även om det finns en del övrigt att
              önska.
            </seg>
            <seg n="cc2e8271">
              Våldsbrotten tycks tyvärr öka i vårt samhälle, och det finns
              ett mycket väl dokumenterat samband mellan missbruk och våldsbrott.
              De flesta våldsbrott har koppling till drog- eller alkoholintag.
              Nu sker också en snabb ökning av totalkonsumtionen av alkohol,
              där vi på några få år har kommit över den magiska gränsen på tio
              liter sprit per person och år. En restriktiv alkoholpolitik är
              brottsförebyggande verksamhet, anser Miljöpartiet. Jag undrar
              om alla partier är överens om detta.
            </seg>
            <seg n="ba87bb4d">
              När vi pratar om brottsförebyggande verksamhet och Brås verksamhet
              vill jag understryka att vi tillsammans med Socialdemokraterna
              och Vänsterpartiet under föregående mandatperiod lyfte fram frågan
              och menade att det behövdes mer pengar inom detta område.
            </seg>
            <seg n="58d2cfbc">
              Ett särskilt skäl framfördes. Det var att Brå skulle ha ansvar
              för statistiken över hatbrott. Det har nämligen länge varit så
              att enbart vissa typer av hatbrott har statistikförts, medan andra
              helt har lyst med sin frånvaro i statistiken. Bland människor
              har det varit annorlunda. Det är väldigt tydligt att just den
              typ av hatbrott som riktar sig mot en viss grupp i samhället,
              som är stor men har få röster det är muslimer jag pratar om har
              lyst med sin frånvaro i siffrorna. Det var bland annat just den
              islamofobiska typen av hatbrott, tillsammans med antisemitiska
              och homofobiska hatbrott, som Brå skulle jobba extra med. Nu finns
              inte pengarna, och den kvalitativa verksamheten kommer inte att
              kunna utvecklas inom just detta område.
            </seg>
            <seg n="4742f355">
              Fru talman! Jag vill avsluta med att ta upp Integritetsskyddskommittén,
              som tillsatts och som jobbar på. Det är allvarligt och högst anmärkningsvärt
              att de under den tidigare mandatperioden bordlagda lagförslagen
              om buggning och preventiva tvångsmedel kommer att genomföras utan
              hänsyn till resultatet i kommitténs betänkande.
            </seg>
            <seg n="482126a3">
              Det här rör vårt område, och därför vill jag ta upp det. Det
              skickar nämligen ett tydligt budskap till svenska folket: att
              regeringens avvägningar för att säkerställa medborgarnas rättssäkerhet
              inte är något annat än tomma ord. Integritetsskyddskommitténs
              slutsatser kommer alltså inte att bli föremål för avvägningar,
              detta på grund av regeringens iver att införa så kallade antiterrorlagar.
            </seg>
            <seg n="06f98fd3">
              Vi ser det således som ofrånkomligt att regeringen inväntar Integritetskommitténs
              betänkande för att därefter föreslå lämpliga åtgärder för att
              tillförsäkra medborgarna reella rättssäkerhetsgarantier.
            </seg>
            <seg n="309b4df0">
              Med dessa ord tackar jag för mig och önskar er en trevlig lucia.
            </seg>
          </u>
          <note type="speaker" n="f8cf5d17">
            Anf. 5 INGER DAVIDSON (kd):
          </note>
          <u who="Q4944305" xml:id="i-f7b54a6a8233014c-0" n="cdc51380">
            <seg n="7b93ae10">
              Fru talman! Låt mig börja med att önska detsamma till Mehmet.
            </seg>
            <seg n="c94fecd4">
              Inför den här debatten, som är den första för min del i justitieutskottet,
              har jag ägnat mig lite grann åt att läsa tidigare inlägg som har
              gjorts i debatter om rättsväsendet. Det var intressant. Då var
              det sällan Thomas Bodström som deltog, har jag förstått när jag
              har läst. Det var andra företrädare för Socialdemokraterna, och
              förra året var det Britta Lejon. Hon sade så här i debatten: Utanförskap,
              marginalisering och arbetslöshet ger ett otryggare Sverige. Hennes
              inlägg var tänkt att varna för vad en kommande alliansregering
              eventuellt skulle ställa till med. Men ironiskt nog slår det i
              stället tillbaka på henne själv, på Socialdemokraterna och på
              den regering som har suttit vid makten så länge.
            </seg>
            <seg n="392af98d">
              Utanförskap, marginalisering och arbetslöshet har lett till att
              vårt land har blivit otryggare att leva i.
            </seg>
            <seg n="da450d94">
              Thomas Bodström fortsätter att visa på den nidbild som Britta
              Lejon försökte måla upp inför en eventuell alliansregering. De
              sociala klyftor vi har i Sverige i dag finns verkligen, men de
              beror inte på en alliansregering som har suttit i tre månader.
            </seg>
            <seg n="d7579a4a">
              För att förändra den här situationen krävs det självfallet åtgärder
              inom många olika politikområden. Därför har allianspartierna bland
              annat gjort en mycket kraftfull satsning på jobben för att förbättra
              för de hundratusentals människor som på grund av arbetslöshet
              hamnat i en social situation som har lett till just utanförskap
              och en känsla av de inte är behövda i vårt samhälle. Det är en
              väldigt farlig grogrund det håller jag med Thomas Bodström om
              för kriminalitet och extremism, inte minst när det är ungdomar
              som drabbas.
            </seg>
            <seg n="93d568a2">
              Barn och unga har rätt till en trygg uppväxt i en familjemiljö
              i en omgivning av lycka, kärlek och förståelse. Det är inte jag
              som säger det, utan det är FN:s barnkonvention.
            </seg>
            <seg n="9490a019">
              Forskning och erfarenhet visar också att föräldrarna är samhällets
              viktigaste brottsförebyggande resurs. Om den här naturliga överföringen
              av normer och värden, som de allra flesta föräldrar står för om
              de får tillräckligt mycket tid tillsammans med sina barn, inte
              fungerar fordras det enorma resurser i form av tid och pengar
              för att kompensera det senare i livet, om det över huvud taget
              är möjligt. Därför är också de familjepolitiska satsningar som
              allianspartierna kommer att genomföra direkt relaterade till samhällets
              brottsförebyggande arbete. Det är också satsningarna på trygghet,
              arbetsro och mobbningsförebyggande arbete i skolan. Tyvärr fortsätter
              våldet i skolan att öka. Senast i går eller förrgår kunde vi läsa
              om detta i en undersökning. Det drogförebyggande arbetet, som
              Mehmet var inne på, är också en viktig brottsförebyggande del
              av vårt arbete.
            </seg>
            <seg n="cc42f250">
              Om barn och unga hamnar på villovägar, som man brukar säga, är
              det viktigt med snabba och resoluta reaktioner från föräldrarna,
              skolan, socialtjänsten och polisen. Det är den viktigaste åtgärden
              för att bryta den olyckliga spiral som leder till allt grövre
              brottslighet ju längre tiden går. Därför markerar vi i alliansen
              nu så tydligt att vi vill prioritera kampen mot ungdomsbrottslighet.
            </seg>
            <seg n="47562518">
              Förr sade ordspråket att det börjar med en knappnål och slutar
              med en silverskål. I dag skulle vi nog behöva säga att det börjar
              med en mobiltelefon och slutar med ett värdetransportrån.
            </seg>
            <seg n="e619b7e3">
              Jag har aldrig gillat uttrycket vardagsbrott. Det ger intryck
              av detta är någonting som vi får acceptera och att det är mer
              eller mindre naturligt att snatta och göra inbrott, bara det är
              i mindre skala. Den attityden måste vi förändra. Ingen enda blir
              hjälpt av att det ses genom fingrarna när de första brotten begås,
              men många har blivit stjälpta av just det. Ett brott är ett brott,
              och det ska beivras. Att hitta nya möjligheter för att snabba
              på processen så att tiden från gripande till dom blir kortare
              är en angelägen uppgift för hela rättsväsendet. Jag skulle personligen
              kunna tänka mig någon form av jourdomstolar som finns i många
              andra länder. Det skulle kunna vara ett sätt. Jag vet att polisen
              i Helsingforss län till exempel just nu jobbar med att öppna flera
              närpolisstationer. Det är ett annat mycket bra sätt för att komma
              närmare ungdomarna och arbeta förebyggande.
            </seg>
            <seg n="ec962e67">
              För dem som trots allt hamnar i fängelse måste en individuell
              plan för behandling och rehabilitering inte bara upprättas utan
              också följas. Det kan inte vara rimligt att 40 % återfaller i
              kriminalitet inom tre år, trots att de befunnit sig inom kriminalvården
              under lång tid och det har funnits stora möjligheter att påverka
              attityder, beteendemönster och missbruk av alkohol och narkotika
              om det hade funnits fungerande behandlingsplaner.
            </seg>
            <seg n="00d2ce80">
              Behandling handlar inte om daltande med fångar, som en del verkar
              tro, utan det handlar om att varje individs inneboende möjligheter
              till förändring måste tas till vara. Alla har rätt att få en ny
              chans. Det handlar om att antalet brottsoffer minskar för varje
              person som inte återfaller i brott. Det handlar självfallet också
              om att samhället sparar stora resurser för varje person som lyckas
              återvända till ett liv utan kriminalitet.
            </seg>
            <seg n="bae81e3c">
              Fru talman! Den nyss tillträdda alliansregeringen gör i sin första
              budget den största satsningen hittills på rättsväsendet. Det är
              en stark markering av hur viktigt vi anser att det är att vända
              brottsutvecklingen. Vi varken kan eller vill acceptera att antalet
              brottsoffer växer för varje år, att antalet ouppklarade våldtäkter
              ökar i nästan lavinartad fart och att misshandlade kvinnor och
              barn inte får det stöd och den hjälp de behöver och har rätt till.
              Vi kan självfallet inte heller stillatigande se på att den grövre
              brottsligheten och det oprovocerade våldet ökar. Människors verkliga
              eller upplevda otrygghet måste minska genom att flera poliser
              finns tillgängliga när de behövs, att flera poliser också syns
              ute i gatubilden och att flera brott klaras upp.
            </seg>
            <seg n="ea77c3fa">
              Att den socialdemokratiska regeringen stängde polishögskolan
              1996 var ett misstag som vi fortfarande lever med sviterna av.
              Vi kristdemokrater har länge krävt flera poliser, och det har
              flera av de andra partierna också gjort. Nu kommer antalet att
              öka till 20 000 fram till år 2010. Men det räcker förstås inte
              att antalet ökar. Polisen måste ägna sig åt rätt saker. Därför
              behöver ledarskapet och kompetensen höjas. Poliser vill självfallet,
              som alla andra yrkeskategorier, göra ett bra jobb, men om strukturerna
              förhindrar det blir även den mest entusiastiska efter en tid avtrubbad
              och väljer den verksamhet som är enklast och lättast att mäta.
            </seg>
            <seg n="001fe028">
              Det finns ett behov av ökad specialisering, både under utbildningen
              och i kompetensutvecklingen. Den nya polisutbildningen, som är
              under utredning och kommer att fortsätta att vara det, blir ett
              viktigt redskap för en sådan förändring. En utbildning som är
              anpassad till den verklighet som poliserna möter när de kommer
              ut är avgörande för om den stora satsning på polisen som görs
              ska lyckas.
            </seg>
            <seg n="3a200592">
              De alltfler tidiga avgångar som pågår inom polisen väcker också
              viss oro, inte bara för att nettoantalet poliser blir mindre utan
              också för att den kompetens och erfarenhet som finns inte tas
              till vara tillräckligt. Att poliser utför arbete som civilanställda
              kan utföra lika bra eller bättre är ännu ett systemfel som behöver
              åtgärdas.
            </seg>
            <seg n="c182b958">
              De stora satsningar som regeringen nu gör på polisen de närmaste
              åren är ett sätt att komma till rätta med de skevheter som finns
              och underlätta för professionen att ta sitt ansvar för att skapa
              en struktur på arbetet som leder till att polisen kan återfå det
              förtroende hos allmänheten som tyvärr har minskat oroväckande
              de senaste åren.
            </seg>
            <seg n="554b6380">
              Fru talman! De 1,5 miljarder som alliansregeringen utökar budgeten
              för rättsväsendet med satsas på alla delar av rättsväsendet, även
              om polisen är den organisation som får mest. Om jag vore Thomas
              Bodström skulle jag akta mig för att dribbla med siffror, för
              de stämmer inte och de är olika från gång till gång.
            </seg>
            <seg n="4a1e1285">
              Att vi gör satsningen i hela rättskedjan är viktigt, därför att
              om den inte fungerar smidigt uppstår flaskhalsar. Därför tillförs
              Åklagarmyndigheten 25 miljoner, bland annat för att kunna inrätta
              specialtjänster så att lagföringen av familjevåld och övergrepp
              mot barn ska bli effektivare. Kriminalvården tillförs 370 miljoner
              bland annat för att kunna fortsätta utbyggnaden av platser. Sveriges
              domstolar tillförs 125 miljoner bland annat för att häva den balansökning
              som uppstått i samband med de stora organisationsförändringar
              som domstolsväsendet har genomgått. Den förändringen, som har
              gått snabbt, kommer nu för övrigt också att följas upp och utvärderas
              av alliansregeringen.
            </seg>
            <seg n="3bbc7213">
              Sammanfattningsvis: Den största satsningen som har genomförts
              på rättsväsendet hittills innebär, Thomas Bodström, att varje
              enskild anslagspost, utom en som står kvar på samma nivå, ökar
              i förhållande till den budget Socialdemokraterna tillsammans med
              Vänsterpartiet och Miljöpartiet presenterade förra hösten. Vem
              som helst kan gå in och titta i papperen, jämföra och se att detta
              stämmer.
            </seg>
            <seg n="2bd418bc">
              Den här massiva ekonomiska satsningen, tillsammans med en rad
              lagändringar som förbereds inom olika områden, är ett viktigt
              led i att vända brottsutvecklingen. Men inte heller det räcker.
              Hela samhället måste mobiliseras. Därför räknar vi med att föräldrar,
              lärare, ideella organisationer och, naturligtvis, företrädare
              för hela rättsväsendet deltar i arbetet, som förhoppningsvis ska
              leda till att Sverige blir ett tryggare och varmare land att leva
              i.
            </seg>
          </u>
          <note n="21700a74">
            Fru talman! Jag yrkar bifall till förslagen i betänkandet i dess
            helhet och avslag på reservationerna.
          </note>
          <note type="speaker" n="51d7c786">
            Anf. 6 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-1" n="8e970eae">
            <seg n="65a2639f">
              Fru talman! Vi får ofta höra i den här kammaren att det skylls
              ganska mycket på den gamla majoriteten. Då kan vi gå ännu längre
              tillbaka, Inger Davidson det kostade väldigt mycket att städa
              efter er sist också, och det tog tid.
            </seg>
            <seg n="810af833">
              Man talar om ökade klyftor, och då skulle jag vilja ställa en
              fråga: Hur minskar man klyftorna när man sänker skatterna för
              de redan välbeställda? Vad ska du säga till de barn som växer
              upp med föräldrar som blir arbetslösa, sjukpensionärer eller sjuka?
              Vad ska du säga till barn med föräldrar som finns i olika arbetsmarknadsåtgärder
              eller som hade hoppats få en ny utbildning som ni drar in? Ska
              du säga till dem att ni minskar de ekonomiska klyftorna i de här
              familjerna?
            </seg>
          </u>
          <note type="speaker" n="da1c517f">
            Anf. 7 INGER DAVIDSON (kd) replik:
          </note>
          <u who="Q4944305" xml:id="i-f7b54a6a8233014c-1" n="cdc51380">
            <seg n="86918e2c">
              Fru talman! Jag tar gärna en finanspolitisk debatt där vi går
              igenom alla de olika förslag som alliansregeringen har lagt. Jag
              kan bemöta dem på varje punkt. Men jag tycker nog att vi ska hålla
              oss till den debatt som vi har här, nämligen den som handlar om
              rättsväsendet. Den nämnde inte Lena Olsson över huvud taget.
            </seg>
            <seg n="b7f06438">
              Jag tycker att det är lite märkligt att budgetprocessen har gått
              till så som den har gjort. Vänsterpartiet, Miljöpartiet och Socialdemokraterna,
              som tidigare har sagt sig vilja samarbeta, har nu lagt fram helt
              olika förslag. Vi har fått olika uppgifter från gång till gång
              om vad som skulle gälla och om det är utökningar eller neddragningar.
              Men sanningen är att ni i alla tre partierna gör en mindre satsning.
              Det står minus på de satsningar som ni gör. Sedan har ni gjort
              enskilda insatser.
            </seg>
            <seg n="b5313763">
              Alla de satsningar som vi nu gör på rättsväsendet som kan leda
              till jag säger kan leda till, för jag kan inte garantera det,
              men jag tror det att de sociala klyftorna kommer att minska är
              så viktiga, inte minst de familjepolitiska och de drogförebyggande
              satsningarna och satsningarna på skolan, om vi nu ska dra in alla
              de andra områdena.
            </seg>
            <seg n="7b629c30">
              Sedan satsar vi mycket på skattesänkningar för låg- och medelinkomsttagare,
              och det kommer bland annat ensamstående föräldrar och många andra
              med lite pengar i plånboken att bli glada för redan i januari.
            </seg>
          </u>
          <note type="speaker" n="8658cc7f">
            Anf. 8 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-2" n="8e970eae">
            <seg n="c5b6cc7e">
              Fru talman! Att man ska hålla sig till ämnet jag tyckte att Inger
              Davidson svävade ut ganska mycket i sitt anförande. I en budgetdebatt
              är det väl ändå helheten som berörs, och däri ligger rättsväsendet.
            </seg>
            <seg n="d85d62f1">
              Inger Davidson säger ena minuten att hon är ganska säker på att
              man minskar klyftorna, men nu tror hon att man gör det. Som jag
              sade i mitt anförande är de sociala och ekonomiska klyftorna en
              grogrund för den brottslighet vi har i dag, och den måste vi göra
              någonting åt. Det hänger ihop med familjers trygghet, att barn
              ska kunna växa upp tryggt och anständigt.
            </seg>
            <seg n="4985416b">
              Därför frågar jag dig: Minskar du klyftorna i de familjer där
              det finns arbetslösa, sjukpensionärer, sjuka eller personer som
              ni nu drar in åtgärder för?
            </seg>
          </u>
          <note type="speaker" n="abe6249d">
            Anf. 9 INGER DAVIDSON (kd) replik:
          </note>
          <u who="Q4944305" xml:id="i-f7b54a6a8233014c-2" n="cdc51380">
            <seg n="1f12f4cd">
              Fru talman! Om det är någonting jag kan vara säker på är det
              att vänsterkartellens politik har lett till ökade sociala klyftor.
              Det kan man gå in och läsa i vilka genomgångar som helst, där
              det står väldigt tydligt att de sociala klyftorna har ökat under
              den tid som bland andra Vänsterpartiet har varit med och fört
              politiken genom att vara ett stödparti till Socialdemokraterna.
            </seg>
            <seg n="e6f84910">
              Jag är säker på att när vi har gått igenom den här perioden kommer
              vi att visa på att det har blivit en förändring, inte minst när
              det gäller det brottsförebyggande arbetet. Det var där jag gick
              in på några andra områden, eftersom de är så tydligt brottsförebyggande,
              till exempel familjepolitiken, skolpolitiken och det drogförebyggande
              arbetet. Om man arbetar brottsförebyggande motverkar man också
              de sociala klyftorna i samhället.
            </seg>
            <seg n="77c8b14e">
              Vi gör det också på många andra sätt, bland annat det jag var
              inne på, genom att sänka skatter för dem som i dag betalar de
              högsta skatterna i världen. Nu talar jag inte om höginkomsttagarna
              utan om de låg- och medelinkomsttagare som får sänkta skatter
              från och med januari. De får behålla mer av sin lön. Det är samma
              sak som om de hade fått en rejäl löneförändring, höjt barnbidrag
              eller någonting annat.
            </seg>
          </u>
          <note type="speaker" n="e22f3eca">
            Anf. 10 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-1" n="80d6b47d">
            <seg n="bad2f85b">
              Fru talman! Nej, Inger Davidson, det dribblas inte med siffrorna
              från vårt håll. Jag har en liten folder som du ska få av mig där
              det står exakt på kronan hur mycket mer vi satsar på åklagarna,
              domstolarna och kriminalvården. Men eftersom vi nu har en debatt
              ska jag också läsa upp det.
            </seg>
            <seg n="2b2b1460">
              Socialdemokraterna satsar alltså 7 950 000 kr mer än högerregeringen
              när det gäller åklagarna. När det gäller Sveriges domstolar är
              satsningen 39 792 000 kr större. När det gäller Kriminalvården
              är satsningen 86 546 000 kr större. Så mycket mer än moderatregeringen
              vill vi satsa.
            </seg>
            <seg n="1c55dff8">
              Det är just detta som jag tror är en fullständig överraskning
              för många människor. Så här lät det inte från den borgerliga oppositionen,
              utan man skulle vara bättre på andra områden. Jag har aldrig hört
              Beatrice Ask eller någon annan borgerlig politiker säga att när
              de kommer till makten ska de ha mindre pengar till åklagarna,
              domstolarna och kriminalpolitiken. Men detta är dagens sanning,
              Inger Davidson, och det är detta som jag tycker är fel.
            </seg>
            <seg n="a7b758b2">
              Det som kanske är det ännu större sveket är just att man lovar
              saker och sedan inte håller dem. Jag talade om 1,2 miljarder,
              men det gällde Moderaterna och det ska inte ni lastas för. Men
              om man tar det ni sade i våras, om 770 miljoner mer, fattas det
              alltså 569 miljoner.
            </seg>
            <seg n="302a97fd">
              Om jag skulle köpa ett hus för 1,2 miljoner och senare kom och
              sade att vi har gjort så stora satsningar att vi ger några hundra
              tusen och struntar i 700 000800 000 skulle det vara fullständigt
              galet. Men detta är exakt vad ni har gjort. Ni tycker att ni har
              gjort en satsning, vilket ni har gjort, men ni har inte hållit
              vad ni har lovat. Det är där problemet ligger, att man inte kan
              lita på vad ni har sagt.
            </seg>
            <seg n="bc75351e">
              Du ska inte lastas för det personligen, Inger Davidson, för du
              var inte med och skrev det här i våras. Men när man läser exakt
              vad som sades i våras från dina partikamrater och andra partier
              ser man att resultatet är någonting helt annat nu.
            </seg>
          </u>
          <note type="speaker" n="7a9a03f9">
            Anf. 11 INGER DAVIDSON (kd) replik:
          </note>
          <u who="Q4944305" xml:id="i-f7b54a6a8233014c-3" n="cdc51380">
            <seg n="67811d95">
              Fru talman! Jag behöver ingen folder. Jag vet att Socialdemokraterna
              i den här budgeten satsar något mer på de här tre områdena. Men
              det jag också vet är att om man tar fram budgeten från förra året,
              motsvarande den här debatten, och går igenom punkt för punkt ser
              man att vi ökar anslagen på varje punkt, utom på en där vi ligger
              på samma nivå som Socialdemokraterna vid den tidpunkten. Alltså
              kan vi med gott samvete säga att vi har utökat hela ramen för
              rättsväsendet, och vi har gjort den största satsningen hittills.
            </seg>
            <seg n="9df55fde">
              Sedan är jag förvånad, Thomas Bodström. Om en person som inte
              suttit i regeringen hade pratat om de 569 miljoner som har farit
              i luften här hade jag haft en viss förståelse, för då förstår
              man kanske inte riktigt hur det fungerar. Men dessa 569 miljoner
              har ju bland annat använts till att finansiera de propositioner
              som har lagts fram efter vårpropositionen. Pengarna behövs i kommunerna
              för att de ska kunna genomföras. Så har regeringar alltid gjort,
              år efter år.
            </seg>
            <seg n="de7d5d4b">
              Man har alltså inte tagit bort någonting. Pengarna finns, men
              de förs till det område som har gått igenom via hanteringen av
              propositioner som kommit efter vårpropositionen. På så sätt skjuts
              polissatsningen framåt ett år. Jag kan möjligen hålla med om att
              man kanske skulle ha insett att det tar lite tid att ge ut alla
              dessa pengar till löner och annat. Det går inte första året, och
              därför sker en viss förskjutning framåt. Men det är detta som
              Thomas Bodström nu har hållit på och dribblat med i flera debatter.
              Det förvånar mig eftersom han själv har suttit i regeringen.
            </seg>
          </u>
          <note type="speaker" n="0f1269a9">
            Anf. 12 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-2" n="80d6b47d">
            <seg n="eae8bfa6">
              Herr talman! Det är inte fråga om det, Davidson. Du var som sagt
              inte med och skrev detta, så jag ska inte lasta dig personligen.
            </seg>
            <seg n="98b6eda4">
              Det handlar alltså om att Moderaterna i den här budgetdebatten
              förra året sade att man skulle satsa 1,2 miljarder mer på rättsväsendet.
              Då handlar det inte om att man ska portionera ut pengar till polisen
              eller kommunerna, utan det handlar om att man ska satsa 1,2 miljarder
              mer. Det har man inte gjort. Man har inte förklarat detta på något
              sätt. Nu väntar vi spänt på att Beatrice Ask ska förklara vart
              dessa 947 miljoner tog vägen.
            </seg>
            <seg n="00f53f9a">
              Det som hela högeralliansen ska ta ansvar för är dock att man
              i våras sade att man skulle göra den här stora satsningen som
              sedan försvann. Det försvann 569 miljoner. Det är det människor
              upplever som ett svek. Man har hört er säga att det skulle bli
              stor skillnad i alla delar av rättsväsendet.
            </seg>
            <seg n="f97703cd">
              Nu satsar den moderatledda regeringen mindre pengar än Socialdemokraterna
              på åklagarna, domstolarna och kriminalvården, och det gläder mig
              att vi är överens om detta. Jag tror inte att någon enda människa
              har hört en borgerlig politiker i opposition säga att när vi kommer
              till makten kommer vi att se till att det blir mindre pengar till
              åklagare, domstolar och kriminalvård. Den som hittar den borgerliga
              politiker som säger det ska jag faktiskt bjuda på en lussebulle
              så här på lucia. Jag har i alla fall under mina sex år aldrig
              någonsin hört det. Motsatsen har jag däremot hört många gånger:
              Oj, vad det ska satsas pengar! Oj, vad vi ska göra satsningar
              på åklagarna, domstolarna och kriminalvården!
            </seg>
            <seg n="c46f3eb6">
              Nu har vi sett att detta faktiskt inte var något annat än ett
              rent bedrägeri. Det blev mindre pengar, och det är det jag tycker
              är så svekfullt.
            </seg>
          </u>
          <note type="speaker" n="47ffd4b2">
            Anf. 13 INGER DAVIDSON (kd) replik:
          </note>
          <u who="Q4944305" xml:id="i-f7b54a6a8233014c-4" n="cdc51380">
            <seg n="c4ac8a8f">
              Herr talman! Beatrice Ask kan säkert svara för sig själv. Jag
              kan bara konstatera att alliansregeringen som helhet ökar satsningarna
              med 1,5 miljarder, alltså inte med de 1,2 miljarder som du är
              ute efter. Och vi ökar på varje punkt.
            </seg>
            <seg n="4548b89b">
              Ja, vi har sagt att vi ska satsa mer på åklagare, på polisen
              och på Sveriges domstolar. I förhållande till den budget som vi
              då talade om gör vi det också. Men det är detta som Thomas Bodström
              inte riktigt vill förstå och ta till sig. Det är väldigt knepigt,
              tycker jag, för det är ju inte så svårt att förstå.
            </seg>
            <seg n="9afa46f0">
              Jag hade inte tänkt ta upp de här siffrorna, för jag tycker att
              det är lite fånigt, men i Socialdemokraternas budget står det
              att ni gör en satsning på Säpo, att ni utökar Säpos verksamhet
              eftersom ni vill motverka terrorism. Men det ni gör är en neddragning
              i budgeten i förhållande till regeringen, och det är så man räknar
              här i riksdagen. Det är en neddragning av anslagen till Säpo.
            </seg>
            <seg n="8bf997c6">
              Om man inte kan hålla reda på det här har jag viss förståelse
              för att det också blir svårt med andra siffror. Det tycker jag
              är tråkigt, för vi borde tala mycket mer om vad vi vill göra i
              stället för att stå och dribbla med dessa siffror. Men vi kan
              äta en lussebulle och fortsätta en annan gång.
            </seg>
          </u>
          <note type="speaker" n="093489b6">
            Anf. 14 HILLEVI ENGSTRÖM (m):
          </note>
          <note n="273e2209">
            Herr talman! Jag vill börja med att yrka bifall till utskottets
            förslag i betänkandet och avslag på reservationerna.
          </note>
          <u who="Q772089" xml:id="i-7bbdfb6f18e724d7-0" n="c889e9af">
            <seg n="f29c5ac1">
              I dag kan de som röstade för en ny regering och en ny politik
              inom rättsväsendet och för att få en ny, hungrig, kompetent och
              engagerad justitieminister känna sig både glada och stolta. Ja,
              det finns faktiskt anledning för alla medborgare att med tillförsikt
              se fram emot en tid med förhoppningsvis lägre brottslighet och
              färre brottsoffer. Nu kan det äntligen bli rejäla satsningar på
              polisens brottsbekämpande förmåga. Regeringen har, precis som
              Inger Davidson tog upp, lagt fram ett budgetförslag som innebär
              den enskilt största satsningen ett enskilt år på rättsväsendet,
              ett tillskott om 1 530 000 000 kr, och en ambition att redan år
              2010 ha 20 000 poliser.
            </seg>
            <seg n="f6762689">
              Tyvärr är det nödvändigt att nu göra insatser för att människor
              i vårt land ska få en ökad trygghet och slippa bli utsatta för
              brott. Vi har under den socialdemokratiska regeringen sett en
              mycket oroande ökning av antalet människor som utsätts för våldsbrott.
              Bara under första halvåret 2006 har flera än 36 000 människor
              anmält till polisen att de blivit utsatta för våld, och vi vet
              att det också finns ett mörkertal.
            </seg>
            <seg n="6806bfd0">
              Det som gör mig mest bekymrad är alla de kvinnor som har utsatts
              för misshandel av någon som de har eller har haft en nära relation
              med. Utöver det stora psykiska lidande och de ofta fysiska skador
              som våldet har förorsakat har Socialstyrelsen också kunnat visa
              på stora samhälleliga kostnader, i genomsnitt 3 miljarder kronor
              per år. Man talar om att ca 75 000 kvinnor varje år utsätts för
              våld i en nära relation.
            </seg>
            <seg n="b8a6fc10">
              Det har också, herr talman, skett en ökning av våldet mot kvinnor
              utomhus. Det har ökat med ungefär 10 % under den socialdemokratiska
              regeringen, senast det första halvåret 2006. Även övergreppen
              i form av våldtäkter har ökat. Och då talar jag inte om de våldtäkter
              som kan vara föremål för en ändrad lagstiftning utan om överfallsvåldtäkterna,
              som har ökat med 10 % under årets första månader 2006, och kvinnofridskränkningarna.
            </seg>
            <seg n="0a540852">
              För oss moderater blir det uppenbart att polisen måste få stärkta
              resurser för att kunna förebygga brott. Vi kan se i polisens årsredovisning
              att man tyvärr har tvingats minska det förebyggande planerade
              arbetet. Man har haft fullt sjå att med sina små resurser och
              fåtaliga poliser åka på de mest akuta uppdragen.
            </seg>
            <seg n="1756898f">
              Jag menar, herr talman, att polisen måste bli mycket bättre på
              att förebygga brott så att färre riskerar att bli utsatta. Det
              är det jag hoppas att denna debatt kan handla om i stället för
              att uteslutande handla om kronor och ören.
            </seg>
            <seg n="1f1528d5">
              För oss moderater och för alliansregeringen har det varit nödvändigt
              att satsa på polisen. Det är omöjligt att förstå hur Socialdemokraterna
              resonerar när de i stället drar ned på anslagen till polisen.
              Hur kan minskade resurser egentligen leda till en minskning av
              brotten? Hur kan minskade resurser leda till bättre kvalitet,
              modernare teknik, nya metoder, bättre utbildning, flera civilanställda,
              flera uppklarade brott eller flera poliser? Hur kan färre poliser
              med mindre resurser leda till en minskad brottslighet? Det skulle
              vara intressant att få ett svar på den frågan i den här debatten.
            </seg>
            <seg n="349e2da8">
              Tyvärr finns det inget motionsförslag från Socialdemokraterna,
              så det går inte att följa resonemanget och argumenten för hur
              minskade resurser leder till minskad brottslighet. Det kanske
              var lika gott att det inte kom någon motion, för jag tror att
              det är svårt att förklara i text hur den ekvationen går ihop.
            </seg>
            <seg n="be4b90b8">
              Herr talman! Socialdemokraternas och den övriga vänsterkartellens
              budgetförslag leder inte till en förbättrad brottsbekämpning.
              Vi vet hur det ser ut i verkligheten i dagens Sverige. Det vet
              alla. Polisstationer har lagts ned. Man har plockat ned skylten
              eller minskat öppettiderna radikalt. Det är färre poliser som
              jobbar förebyggande ute i lokalsamhället. I stället för en polisnärvaro
              har många tvingats börja med en sorts ideell verksamhet med nattpatruller
              för att försöka freda sin kommun och sin egendom. Vi vet också
              att många kommunalpolitiker till och med har gått så långt att
              de krävt att själva få ta över polisens verksamhet, det vill säga
              krävt en kommunal polis. Många kommuners utgifter har också ökat
              genom ökade bevakningskostnader.
            </seg>
            <seg n="449a1dae">
              Särskilt hårt drabbas människorna med de sämsta förutsättningarna
              och de minsta ekonomiska marginalerna, de som inte har råd att
              köpa sig trygghet, köpa larm, åka bil, sätta in gallergrindar
              eller på annat sätt skydda sig själva och sin egendom.
            </seg>
            <seg n="f64a8d3b">
              Då, herr talman, blir det obegripligt att som Socialdemokraterna,
              Vänsterpartiet och Miljöpartiet föreslå minskningar i anslagen
              i förhållande till regeringens budget. Att Socialdemokraterna
              drar ned med 342 miljoner och samtidigt säger sig vilja satsa
              går inte ihop. Hur har man resonerat?
            </seg>
            <seg n="96d59914">
              Polisen är den första och viktigaste länken i rättskedjan. Det
              är polisen som kan minska inflödet, antalet brott, totalt sett.
              Därför är det nödvändigt att göra stora satsningar på polisen.
              Men polisen har också andra uppgifter inte minst måste polisen
              bli bättre på att klara upp brottslighet. Den personuppklarade
              brottsligheten måste förbättras. I dag klaras färre än vart tionde
              brott upp. Ett led i detta är förstås att ha en välutbildad polis.
            </seg>
            <seg n="012cb419">
              Vi behöver rusta polisen så att man på ett bättre sätt kan möta
              den brottslighet som finns i dag och den som vi kan se i framtiden.
              Det är skillnad på olika sorters polisarbete, och därför är det
              nödvändigt att göra en ordentlig översyn av vad en ny polisutbildning
              ska innehålla. Olika polisarbetsuppgifter ställer olika krav på
              kunskap. Att vara närpolis och arbeta med den viktiga uppgiften
              att förebygga brott i lokalsamhället ställer andra krav än att
              utreda ekobrott, att förhöra barn som har utsatts för sexuella
              övergrepp, att bekämpa internationell grov brottslighet, människohandel
              eller narkotika, eller att vara verksam i den minutoperativa akuta
              verksamheten i en radiobil. Kraven är alltså olika.
            </seg>
            <seg n="7fe3d41c">
              Utan att lägga någon direkt synpunkt på vad som kan anses vara
              svårast måste man helt enkelt utreda hur polisens utbildning bättre
              ska matcha behoven och en ökad specialisering. Det är inte rimligt
              att den kanske allra svåraste polisuppgiften oftast ska hanteras
              av den minst erfarna personalen med den kortaste utbildningen.
              Därför är det nödvändigt att göra en ordentlig genomlysning av
              den framtida polisutbildningen. Den har i sig ingenting att göra
              med regeringens satsning på 20 000 poliser år 2010.
            </seg>
            <seg n="ca634e0f">
              Socialdemokraterna har också avvisat regeringens förslag om en
              särskild brottsofferfunktion på länens 21 polismyndigheter. Devisen
              allas ansvar, ingens ansvar är en modell som prövats tidigare.
              Vi har den i dag, och tyvärr upplever många brottsoffer att de
              inte får ett bra stöd i sin kontakt med polisen och andra inom
              rättskedjan. Vi anser att det inte ska behöva vara någon skillnad
              på var man bor i landet i förhållande till vilket stöd man har
              rätt att påräkna. Det ska vara likartat över hela landet och hålla
              en hög kvalitet.
            </seg>
            <seg n="802c4ef0">
              Vi menar att brottsoffrens ställning behöver stärkas genom hela
              rättskedjan. Det främsta målet är förstås att minska antalet människor
              som över huvud taget utsätts för brott. Därefter ska de som faktiskt
              blivit utsatta för brott få ett reellt stöd och en upprättelse.
              Upprättelsen kan ske till exempel och det är väl det allra bästa
              genom att brottet klaras upp. Men när färre än vart tionde brott
              klaras upp är det inte mycket att hoppas på i dag för många brottsoffer.
              Det är också viktigt med professionellt bemötande för att kunna
              gå vidare i livet.
            </seg>
            <seg n="d72db286">
              Herr talman! När människors fred, frihet och hälsa kränks på
              grund av ökat våld i samhället är det nödvändigt att agera kraftfullt.
              Det allra viktigaste är att aktivt med alla de medel som står
              till buds försöka förebygga och förhindra att ännu flera i värsta
              fall får hela framtiden spolierad och blir utsatta för brott.
              Det är för oss moderater viktigare att minska antalet brottsoffer
              än att tänka på hur jobbigt det kan bli för alla andra myndigheter
              i rättskedjan.
            </seg>
            <seg n="a24ce8fa">
              Socialdemokraterna resonerar i sitt särskilda yttrande om att
              man måste balansera upp övriga myndigheter som har en pressad
              situation. Det blir för oss moderater faktiskt underordnat. Det
              viktiga är att människor inte blir utsatta för brott. Det är det
              jag hoppas att den här debatten kan leda fram till snarare än
              att peka på siffror som är obegripliga för inte minst den förra
              justitieministern. Det går inte att följa den röda tråden.
            </seg>
            <seg n="32d7eabe">
              I årets budget ligger fokus på färre brott och färre brottsoffer.
              Men det är också viktigt att poängtera vilket också Inger Davidson
              gjorde att alla myndigheter får mer i regeringens budget.
            </seg>
          </u>
          <note type="speaker" n="dccd6dcc">
            Anf. 15 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-3" n="80d6b47d">
            <seg n="9f6b488e">
              Herr talman! Vi har problem med Hillevi Engströms sätt att argumentera.
              Om du säger att vi vill dra ned på polisen tror vi att nästan
              alla människor tror att vi vill att polisen ska få mindre pengar
              än tidigare. Är det av ohederlighet eller okunnighet, eller vad
              är det som gör att du säger så? Hillevi Engström borde veta att
              vi vill satsa 700 miljoner mer på polisen inte göra neddragningar.
              Då går det inte att i riksdagens talarstol säga att det är obegripligt
              att Socialdemokraterna vill dra ned. Vi vill höja med 700 miljoner.
            </seg>
            <seg n="4b02fb53">
              Däremot anser vi inte att det är nödvändigt att höja med 950
              miljoner. Det är skillnaden. Det finns två skäl. Först och främst
              kommer det säkert att bli ett överskott i år. Kommer polisen att
              få behålla överskottet eller kommer det att tas tillbaka till
              staten? Då är vi ungefär på samma nivå redan där. Det är en direkt
              fråga.
            </seg>
            <seg n="48282939">
              Mitt andra påstående är att polisfacket säger att en förkortad
              utbildning kommer att innebära att det trots allt blir färre poliser.
              Våra satsningar på 700 miljoner, utan den av moderaterna aviserade
              förkortade utbildningen, skulle innebära flera poliser.
            </seg>
            <seg n="7e8bf092">
              Det allvarligaste är när Hillevi säger att det dras ned när det
              faktiskt sker en ökning med 700 miljoner. Det är så ohyggligt
              viktigt att vi håller oss till sanningen och att medborgarna ska
              uppfatta vad vi säger. Vi kan ha olika uppfattningar, men det
              går inte att uttrycka sig på det sättet om man vill ha den respekt
              som en riksdagsledamot förtjänar. Då ska man inte tala om neddragningar
              när det sker en höjning. Vi kan ha diskussioner om mer höjningar,
              men stå inte och säg sådana saker. Du förlorar på det själv. Jag
              kan försäkra dig det.
            </seg>
          </u>
          <note type="speaker" n="a63392c5">
            Anf. 16 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-0" n="c889e9af">
            <seg n="58a6819a">
              Herr talman! Det intressanta är att Thomas Bodström gör sig till
              ombud för alla, för regeringen, enskilda riksdagsledamöter och
              mig själv.
            </seg>
            <seg n="9b6134b2">
              Jag läser faktiskt i budgetbetänkandet på s. 107. Där finns en
              fin tabell där det står vad regeringen föreslår för budget. Där
              går det att se förslagen för polisen, det vill säga regeringens
              förslag, Socialdemokraternas förslag och en jämförelse mellan
              regeringen och Socialdemokraterna. Det är det som är intressant
              för dem som lyssnar på debatten. Det framgår att Socialdemokraterna
              ger mindre pengar till polisen, det vill säga 342 635 000 kr.
              När det gäller Säkerhetspolisen rör det sig om 35 623 000 kr.
            </seg>
            <seg n="e657eac4">
              Jag tycker att vi har diskuterat dessa siffror mycket fram och
              tillbaka, men det jag saknar är hur brottsligheten ska bekämpas.
              Varför har våldsbrotten ökat så mycket under den socialdemokratiska
              regeringen? 75 000 kvinnor blir varje år misshandlade i en nära
              relation. Är det inte justitieutskottets uppdrag att göra förbättringar
              så att vi kommer till rätta med de problemen snarare än att stå
              i talarstolen och diskutera olika siffror i budgeten? Det räcker
              med att läsa s. 107 i betänkandet.
            </seg>
            <seg n="ab9d084d">
              När det gäller polisutbildningen är jag medveten om att Polisförbundet
              har drivit frågan länge om en kontinuerlig vidareutbildning och
              ökad kompetens för poliserna i Sverige. I dag finns uppenbara
              problem med polisutbildningen. Jag tror inte att mer av samma
              löser de problem som vi står inför. Det är inte fråga om att minska
              utbildningen för poliser. Där har justitieministern varit tydlig.
              Det är fråga om att förbättra utbildningen för poliser så att
              den blir mer adekvat i förhållande till vad uppdraget är, nämligen
              att minska brotten. Där har polisen mycket att göra framöver.
              Jag hoppas att vi kan vara överens om att polisen behöver en bättre
              utbildning och inte en förkortad utbildning.
            </seg>
          </u>
          <note type="speaker" n="5a8f1bf6">
            Anf. 17 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-4" n="80d6b47d">
            <seg n="0ea1868d">
              Herr talman! Vi är överens i Socialdemokraterna, Vänsterpartiet
              och Miljöpartiet om att satsa mer på åklagare, domstolar och kriminalvård.
              Jag skulle aldrig drömma om att säga att borgarna vill dra ned
              på detta, men de satsar inte lika mycket. Precis så är det med
              polisen. Hillevi Engström får kanske finna sig i att man diskuterar
              de ekonomiska förutsättningarna i en budgetdebatt. Jag förstår
              att ni inte vill prata om detta med tanke på de enorma svek ni
              har kommit med här jämfört med vad ni lovade förra året och i
              våras.
            </seg>
            <seg n="59ffce5a">
              Säg inte att det är fråga om neddragningar när det faktiskt är
              fråga om ökningar med 700 miljoner. Jag skulle aldrig drömma om
              att säga detsamma på de andra områdena. Detta vilseleder och är
              inte till gagn för någon allra minst för er.
            </seg>
            <seg n="8a465416">
              När det gäller utbildningen har Polisförbundet varit tydligt
              med att resultatet av den utredning vi satte i gång är det som
              förbundet vill ha.
            </seg>
            <seg n="72b34bb5">
              Det som nu flaggas för från Moderaterna i Regeringskansliet är
              någonting som man absolut inte vill ha och som kommer att innebära
              att även om man satsar på flera poliser kommer färre poliser att
              arbeta, därför att de ska ägna sig åt något slags vidareutbildning.
              Detta skrev också Polisförbundet, som alltså representerar 98
              % av poliserna, den 5 december på DN debatt. Vi har inte sett
              något svar än. Där skriver de just hur viktigt det är att man
              inte nu gör några förändringar i direktiven till den här utredningen.
              Det är det jag menar att man bör lyssna på. Bryr man sig om vad
              poliserna säger det är bara att lyssna på Jan Karlsen, som representerar
              de här poliserna så ska man inte göra de saker som man nu flaggar
              för, utan då ska man i stället låta den utredning som arbetar
              komma med sina förslag i februari och låta poliserna få sin akademiska
              utbildning, precis det som Polisförbundet har drivit som sin allra
              viktigaste fråga.
            </seg>
          </u>
          <note type="speaker" n="cf39e535">
            Anf. 18 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-1" n="c889e9af">
            <seg n="e6556e4c">
              Herr talman! Det kanske är svårt att inse att rollen som riksdagsledamot
              är annorlunda än rollen som ombud. Vi som är valda riksdagsledamöter
              är inte ombud för Polisförbundet eller för enskilda poliser. Vi
              är faktiskt ombud för allmänheten, och vårt uppdrag är att minska
              brottsligheten i Sverige. Det har den förra regeringen misslyckats
              med. Våldsbrotten har ökat, Thomas Bodström. Det är tyvärr så.
              Och det är väldigt tråkigt att det inte är det som diskussionen
              handlar om, även om detta visserligen är en budgetdebatt.
            </seg>
            <seg n="2a6643d7">
              Vi gör oss till ombud för de kvinnor, barn och män vuxna, barn
              och gamla som är utsatta för brottslighet i Sverige. Hur ska de
              få en tryggare tillvaro? Det är det hela uppdraget går ut på.
              Då måste det finnas poliser, Thomas Bodström, i hela Sverige dygnet
              runt, året runt, poliser med rätt kompetens. Och den behöver säkert,
              tror jag, ändras en hel del. Jag tror att man måste satsa mer
              på att de som är ute i den operativa verksamheten ska få en betydligt
              bättre utbildning för att klara sitt uppdrag, samtidigt som barnutredare
              måste få en bättre utbildning liksom ekobrottsutredare och de
              som utreder skattebrott. Det är det vi ska satsa på, och inte
              att gå en facklig organisations ärenden. De har mycket goda förslag
              många gånger, men uppdraget är vidare än så. Det handlar om att
              bekämpa brottsligheten totalt sett.
            </seg>
            <seg n="99339942">
              När det gäller polisverksamheten är jag övertygad om att den
              nya regeringen, med en så engagerad justitieminister som verkligen
              tar det här på fullt allvar, kommer att försöka lösa den här uppgiften
              genom att ge polisen en bättre utbildning.
            </seg>
            <seg n="f33f3427">
              Men glöm inte bort, Thomas Bodström, vad uppdraget är. Det är
              inte att vara ombud, varken för oss i alliansen eller för Polisförbundet,
              här i talarstolen i riksdagen.
            </seg>
          </u>
          <note type="speaker" n="bbf23468">
            Anf. 19 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-3" n="8e970eae">
            <seg n="f55733d6">
              Herr talman! Jag skulle vilja fråga dig, Hillevi Engström, om
              det du också antydde i ditt anförande, och det är att vi anslår
              mindre precis det som Thomas tog upp. Det var så att vi i våras
              kom överens med socialdemokratin och med Miljöpartiet om att anslå
              ytterligare 700 miljoner till polisen. I budgeten gör ni en liten,
              liten höjning till, och den ställer vi inte upp på. Så är det.
            </seg>
            <seg n="815bdc87">
              Däremot lovade ni ganska stort i våras. Ni lovade en kraftig
              höjning när det gäller satsningarna på rättsväsendet. Och jag
              undrar också vart de här pengarna tog vägen. Det var allmänpolitisk
              debatt här i höstas, herr talman, och frågan om de här så att
              säga tappade pengarna ställdes till Hillevi Engström. Det är ju
              inte heller konstigt att vi pratar om pengar, herr talman, därför
              att det här är ju en budgetdebatt. Det har ordats om det lite.
              Då svarade du så här: Jag kan tillstå att jag gärna skulle se
              betydligt större satsningar på rättsområdet. Där finns oerhört
              många hål att fylla. Men en budget ska ju också gå ihop. Så svarade
              alltså Hillevi Engström då. Det är ju beviset på att ni gick ut
              och lovade för stort och höll väldigt lite. Det tycker jag att
              väljarna ska ha en rimlig förklaring till.
            </seg>
            <seg n="eb85974b">
              Hillevi Engström talar om poliserna. Vi vill ju se fler poliser
              allihop, men varför talar majoriteten inte om att man på landsbygden
              har en polisbrist? Jag återkommer till det.
            </seg>
          </u>
          <note type="speaker" n="f4255676">
            Anf. 20 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-2" n="c889e9af">
            <seg n="bcf3ef77">
              Herr talman! Det här är en budgetdebatt, och jag tycker att det
              har getts väldigt många besked om det som står i betänkandet.
              Det kommer också att ges flera besked. Tittar man i betänkandetexten
              ser man att skillnaden mellan regeringens anslag till rättsväsendet
              och Vänsterpartiets är 155 miljoner kronor när det gäller polisen.
            </seg>
            <seg n="bd386e92">
              För oss moderater är det viktigt att satsa på den förebyggande
              verksamheten. Det är därför vi lägger mer pengar på just polisen.
              Det är den viktigaste länken för att vi ska kunna få ett minskat
              tillflöde i brottskedjan. Det är skälet till att vi gör den här
              satsningen på polisen.
            </seg>
            <seg n="61d5d3a7">
              När det gäller poliserna på landsbygden, som Lena Olsson började
              prata om, kan jag ju säga att vi gör den här satsningen precis
              därför att vi ska få ut flera poliser, dygnet runt och året runt.
              På senare år har det stängts mer än hundra polisstationer. Då
              kan någon vän av ordning säga att man inte löser några brott på
              polisstationen. Nej, det gör man inte, men om poliser börjar och
              slutar sin tjänst ute på landsbygden, på de här småorterna, så
              finns det poliser på plats. Om man inte ens har en polisstation
              så kommer polisen bara när man ringer när ett brott redan har
              inträffat. Därför är de här satsningarna på polisen så oerhört
              viktiga för att förebygga brott.
            </seg>
          </u>
          <note type="speaker" n="c423a8fb">
            Anf. 21 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-4" n="8e970eae">
            <seg n="4c318c96">
              Herr talman! Visst är det viktigt att vi satsar på poliserna
              och att vi ska kunna förebygga brott, men det gäller 20 000 poliser.
              Jag ställde frågan: Hur ska vi få dessa att söka tjänsterna på
              landsbygden? Det är ett väldigt stort problem. Man söker helt
              enkelt inte.
            </seg>
            <seg n="2288df9d">
              Hillevi Engström, du undviker i väldigt hög grad att svara på
              den här frågan. Man gick på ordentligt i våras och trummade ut
              kraftiga höjningar inom rättsväsendet. Vart tog de vägen? Socialdemokraterna
              har också frågat efter de här pengarna.
            </seg>
            <seg n="3f19827a">
              Vi satsade 700 miljoner till på polisen. Ni lovade ännu mer,
              och jag tycker att ni är skyldiga väljarna svaret här. Vart tog
              de här pengarna vägen? Du tillstod ju det också i den allmänpolitiska
              debatten i höstas.
            </seg>
            <seg n="c1039d5d">
              När det gäller brottsförebyggande, Hillevi Engström, tycker jag
              faktiskt att det man ska titta mer på är de sociala ekonomiska
              klyftor som finns i samhället. Jag kan inte se i alliansens budgetalternativ
              att det finns några speciella satsningar på just arbetslösa, sjuka
              och förtidspensionerade eller satta i åtgärder. Där skulle man
              kunna göra en insats och se till att även de här familjerna har
              barn som växer upp tryggt, men där rycker man loss mycket pengar.
              Då blir det ju en väldig klyfta socialt och ekonomiskt, och det
              gör man ju ingenting åt. Inger Davidson svarade inte heller på
              frågorna om hur man skulle minska klyftorna hos just de här familjerna.
              Du har ju möjlighet att svara nu.
            </seg>
          </u>
          <note type="speaker" n="af1943db">
            Anf. 22 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-3" n="c889e9af">
            <seg n="e17dcb25">
              Herr talman! Lena Olsson tar upp en viktig fråga som gäller just
              rekryteringen av poliser till landsbygden. Jag håller med Lena
              Olsson om att det är ett bekymmer. Det finns skäl att se över
              rekryteringskraven till polisyrket. Det kanske behöver vara lite
              olika sorters människor. Man kanske behöver vara uppväxt och bosatt
              på vissa orter i Sverige för att kunna trivas där.
            </seg>
            <seg n="543f25df">
              Sedan tror jag att distansutbildning är ett bra exempel. Det
              är också en viktig koppling till akademiseringen av polisutbildningen.
              Det tar vi inte ställning till förrän vi ser förslaget från utredaren.
              Jag tror dock att det är viktigt att det inte blir för stort avstånd
              mellan poliserna och dem de har att ingripa mot.
            </seg>
            <seg n="0bb717e0">
              Det finns alltså många frågor i det här. Vi måste också få flera
              poliser med invandrarbakgrund. Det är också en viktig fråga för
              att minska brottsligheten framöver. Det är angeläget att se över
              hur utbildningen ska se ut och inte bara säga att det ska bli
              mer av samma eller att det bara blir bättre om det blir en högskoleutbildning.
              Vi ska titta på vilka vi vill ha som framtidens poliser: kloka,
              stabila och trygga människor som kan förebygga brott i hela Sverige.
            </seg>
            <seg n="d8b36e96">
              När det gäller budgeten tycker jag att det har getts bra svar
              på den frågan, inte minst av Inger Davidson, och det kommer säkert
              att ställas frågor även till justitieministern om den. Därför
              avstår jag från att gå in ytterligare i pengatricksandet just
              nu.
            </seg>
          </u>
          <note type="speaker" n="20da7ed2">
            Anf. 23 KARIN NILSSON (c):
          </note>
          <u who="Q4969654" xml:id="i-92355c576607b59a-0" n="ba680ec3">
            <seg n="e567d800">
              Herr talman! Mycket har redan sagts av Inger Davidson och Hillevi
              Engström. Det jag kommer att säga blir förmodligen en del upprepningar.
              Men det blir i så fall också ett intyg på att vi är överens i
              alliansen, vilket det finns de som påstår att vi kanske inte är.
            </seg>
            <seg n="f0d82a39">
              Alliansregeringen lägger nu den största summa pengar någonsin
              på rättsväsendets utgiftsområde. Det innebär då att vi kommer
              att kunna ta stora kliv framåt för att öka tryggheten på gator
              och torg. Vi kommer att kunna göra stora satsningar på polisorganisationen,
              precis som det var lovat. Vi kommer att få en synligare polis,
              så att vi får flera brott utredda och uppklarade. Vi kommer också
              att kunna styra undan vilsekomna ungdomar från en kriminell karriär
              genom tidigare och tydliga insatser. Vi tar ungdomsbrottsligheten
              på allvar.
            </seg>
            <seg n="702a76ec">
              En annan ökning av anslagen i budgeten går till Kriminalvården.
              Och i det anslaget finns en särskild satsning för att förstärka
              behandlingen av sexualbrottsdömda män som dömts för våld i nära
              relationer. Det är ett område som jag finner väldigt viktigt.
              En förstärkt behandling under strafftiden kommer ju att begränsa
              upprepade brott och bör kunna leda till en ökad trygghet för berörda
              brottsoffer. Det är ett exempel i den här budgeten.
            </seg>
            <seg n="910f241a">
              Herr talman! Vi hör att Thomas Bodström har svårt att acceptera
              att den nya regeringen tänker satsa mer pengar på flera poliser
              och på kriminalvården än den socialdemokratiska regeringen gjorde
              i budgeten för 2006 och nu för 2007. Man har från s-sidan en kvarts
              miljard mindre än regeringens förslag.
            </seg>
            <seg n="1bc245d1">
              Kan denna frustration bero på att Socialdemokraterna inom rättsväsendets
              budgetområde lägger fram ett lägre budgetförslag än vad regeringen,
              Vänsterpartiet och Miljöpartiet gör? Där Vänsterpartiet vill öka
              med 100 miljoner för rättsliga biträden vill Socialdemokraterna
              ta bort 17 miljoner. Var fanns alternativet där, för att vara
              överens?
            </seg>
            <seg n="27922151">
              Visst, Thomas har rätt när han påstår att det i valrörelsen har
              talats om en ännu större budgetförstärkning, på hundratals miljoner
              kronor, för att klara av att öka polisens närvaro i samhället
              och skapa ett tryggare Sverige för alla. Och yrkandet i alliansmotionen,
              som väcktes före valet, innehöll en målsättning om 20 000 poliser
              före 2010. Vi är inte vid 2010 än.
            </seg>
            <seg n="7312c847">
              Hur kan vi då lugna Thomas Bodströms upprördhet, herr talman?
              Skulle det hjälpa att berätta att de pengarna kommer i takt med
              att det finns poliser att anställa? Den tidigare regeringen har
              inte skapat den framförhållning i polisutbildningen som hade behövts
              2007 för att motsvara alliansregeringens motionsyrkande.
            </seg>
            <seg n="4347ebcc">
              Under s-regeringens tid examinerades det 1 200 poliser samtidigt
              som det pensionerades 500 poliser många av de äldre hade kunnat
              vara kvar några år till. Den matematiken gav inte så stor förstärkning.
              Dessutom skedde nästan en halvering av utbildningsplatserna.
            </seg>
            <seg n="1a695a8b">
              För att komma upp till nivån 20 000 poliser, som är vår målsättning,
              gäller det att klara av att rekrytera och också rekrytera i samma
              takt som pensionsavgångarna och bromsa de förtida pensioneringarna,
              för att ta vara på de äldres erfarenhet och kompetens. Därför
              aviserar regeringen redan nu, inför budgeten 2008, att man vill
              plocka in ytterligare pengar, hundratals miljoner ytterligare,
              för att klara det vallöfte som har givits.
            </seg>
            <seg n="09c9391c">
              Herr talman! Det här innebär att jag vid nästa budgetdebatt,
              nästa år, kommer att kunna stå här i talarstolen och upprepa samma
              budskap som jag inledde med, att alliansregeringen kommer att
              lägga den största summa pengar någonsin på rättsväsendets område,
              för att göra Sverige tryggt att bo i och för att också fortsätta
              att uppfylla givna vallöften.
            </seg>
            <seg n="b527e94b">
              Med de här orden vill jag därför yrka bifall till förslaget i
              sin helhet i justitieutskottets betänkande och yrka avslag på
              reservationerna.
            </seg>
            <seg n="32ab66ae">
              Har jag några minuter kvar skulle jag vilja använda dem också.
            </seg>
            <seg n="94bcec2f">
              Jag tycker att Thomas sätt att räkna pengar är att blanda ihop
              äpplen och päron och sedan kastar han in några bananer på slutet.
              Fruktkompott är ju en mängd det kan jag hålla med om. Men vad
              består mängden av? Ibland utgår han från vårpropositionen 2006
              och från motioner från alliansen före valet. Och ibland utgår
              siffrorna från den budget som regeringen nu har lagt för 2007,
              och ibland utgår han från föregående budget för 2006.
            </seg>
            <seg n="7e090892">
              Om man hade varit överens om att jämföra den budget som lades
              för 2006 med den som läggs nu för 2007 skulle man tydligt se att
              det är en budgetförstärkning på 1 ½ miljard. Det är betydligt
              mer än vad som fanns 2006 när s satt i regeringen.
            </seg>
            <seg n="237048d3">
              Socialdemokraternas skuggbudget för 2007, som i övrigt presenterades
              långt efter motionstidens utgång, innehåller vissa förstärkningar
              på vissa områden inom rättsväsendets ansvarsområde. Det är sammantaget
              en lägre siffra än den som regeringen nu lägger fram. Den siffran
              är alltså en kvarts miljard lägre.
            </seg>
            <seg n="85afed38">
              Om vi kan vara överens om att vi försöker räkna samma siffror
              skulle vi komma långt i den här debatten. Eller så utesluter vi
              siffrorna och pratar om vad vi faktiskt tänker göra.
            </seg>
          </u>
          <note type="speaker" n="4f6b3d43">
            Anf. 24 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-5" n="80d6b47d">
            <seg n="e25e7b26">
              Herr talman! Jag ska först ge Cecilia Wigström en eloge. Du är
              faktiskt den första som medger att det inte blev så mycket som
              man har sagt det tycker jag var väldigt hederligt och att det
              kanske kommer sedan. Det tycker jag faktiskt att man ska ha en
              viss respekt för. Då har man i alla fall tagit till sig det, och
              man erkänner att man har sagt saker i våras och i höstas och så
              vidare. Så det tycker jag faktiskt var hederligt.
            </seg>
            <seg n="98520f06">
              Sedan gällde det att jämföra siffror med varandra. Det är klart
              att hur man än jämför 2006 med 2006, 2007 med 2007 är det inte
              vad man sade tidigare. Man sade nämligen inte att man skulle öka
              2007 jämfört med 2006, utan man sade att det alltid skulle bli
              mer pengar. Det tror jag att alla har hört. Jag sade tidigare
              att jag aldrig någonsin hade hört någon säga att det skulle bli
              mindre pengar till åklagare, domstolar och kriminalvård. Hur du
              än räknar, hur du än ser på vad ni har sagt tidigare, ser man
              att det inte stämmer överens. Men, som sagt, du ska ha en eloge
              för att du faktiskt sade att det kommer att komma mer senare.
            </seg>
            <seg n="d6e0a251">
              Sedan sade du att det har varit en halvering av utbildningen.
              Nej, under de här åren har vi gått från en till tre utbildningar.
              Och här måste jag ställa en fråga. Folkpartiet har under många
              år drivit hur viktigt det är med en akademisk polisutbildning.
              Jag har ju stått sida vid sida med er och slagits för den här
              saken. Det är också någonting som Polisförbundet har tyckt varit
              väldigt viktigt, som sagt. Polisförbundet säger, utöver att man
              annars inte får ut flera poliser, att det om man ska ha en poliskår
              och nu läser jag vad Polisförbundet säger som speglar samhället
              är viktigt att rekrytera både män och kvinnor och personer med
              annan etnisk bakgrund. Risken med en kortare utbildning är att
              den i första hand attraherar unga män som dras till farliga utmaningar.
              Med högskoleutbildning är det tvärtom. Andelen kvinnor och personer
              med annan etnisk bakgrund som söker dessa utbildningar är högre.
              Allt detta har ni slagits för. Då är min fråga till dig: Tycker
              ni inte så här längre? Har ni ändrat uppfattning plötsligt, och
              i så fall varför? Det är en konkret fråga som jag vill ha svar
              på.
            </seg>
          </u>
          <note type="speaker" n="69b8aa9d">
            Anf. 25 KARIN NILSSON (c) replik:
          </note>
          <u who="Q4969654" xml:id="i-92355c576607b59a-1" n="ba680ec3">
            <seg n="20c3ab0e">
              Herr talman! Jag sitter inte inne med de enskilda siffrorna för
              2006 års budget, men med 1 ½ miljard i ökning har du en generell
              ökning som är oerhört stor. Sedan kan jag inte jämföra, som sagt,
              eftersom jag inte har siffrorna för 2006 för de enskilda områdena.
              De siffrorna kanske du har. Men du jämför den nu framlagda propositionen
              med vad ni lägger, och där finns det några kronors ökning från
              er sida. Men jag kan inte utesluta att det redan finns en ökning
              från 2006 års budget i de siffror som faktiskt är framlagda av
              den nuvarande regeringen.
            </seg>
            <seg n="79b4f6f5">
              När det gäller Folkpartiets löfte före valet och vad man kommer
              fram till där tycker jag att nästa talare som just representerar
              Folkpartiet mycket väl ska kunna fylla i och svara.
            </seg>
          </u>
          <note type="speaker" n="67739d1f">
            Anf. 26 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-6" n="80d6b47d">
            <seg n="d0b98bce">
              Herr talman! Ja, men nu frågar jag återigen om utbildningen.
              Och nu vill jag ha ett direkt svar nu kommer Inger Davidson fram
              här.
            </seg>
            <seg n="198bc3cf">
              Nu ställer jag frågan igen. Ni har drivit frågan så hårt om att
              det ska vara en akademisk utbildning. Det här gjordes just för
              att, precis som poliserna själva säger, se till att det blir flera
              kvinnor och personer med annan etnisk bakgrund och att vi verkligen
              också får ut poliserna på gator och torg, så att de inte stannar
              kvar för vidareutbildning. Vad tycker du i dag? Vad tycker ni
              i dag? Har ni lagt er platt och fullständigt bytt åsikt och bara
              blivit ett alibi för Regeringskansliets moderatledda politik?
            </seg>
            <seg n="a86ffb55">
              Vad är det i så fall som har gjort att ni har ändrat uppfattning
              när det gäller polisutbildningen? Jag har hört er så många gånger
              stå och tala er varma för det. Ni har haft möte med Polisförbundet.
              Johan Pehrson har talat om hur viktigt det är med en akademisk
              polisutbildning. Vad har hänt med det löftet? Har ni lagt er platt?
              Eller kommer ni att driva den här frågan med den hederlighet som
              det kräver förstås att tycka likadant före valet som efter?
            </seg>
          </u>
          <note type="speaker" n="4b8fef05">
            Anf. 27 KARIN NILSSON (c) replik:
          </note>
          <u who="Q4969654" xml:id="i-92355c576607b59a-2" n="ba680ec3">
            <seg n="ea519ac1">
              Herr talman! Jag vill att Thomas lyssnar på det jag sade alldeles
              nyss och funderar lite över vilket parti jag företräder. Nästa
              talare är Cecilia Wigström som är Folkpartiets företrädare. Du
              får säkert svaret från henne när hon kommer upp här. Jag företräder
              Centerpartiet.
            </seg>
          </u>
          <note type="speaker" n="2fa6a017">
            Anf. 28 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-5" n="8e970eae">
            <seg n="bcd0a77a">
              Herr talman! Jag vill säga till Karin Nilsson, Centerpartiet,
              att budget innefattar massor med siffror. Det är faktiskt en budgetdebatt
              vi har. Vi måste ha rätten från oppositionens sida att ta upp
              just det som gäller budgeten.
            </seg>
            <seg n="bd49edbe">
              När det gäller satsningen inom rättsväsendet sade vi i våras,
              Socialdemokraterna, Miljöpartiet och Vänsterpartiet, att vi var
              överens om att göra en ytterligare satsning på resurser till poliser
              med 700 miljoner kronor. För att gå vidare satsar vi 2 miljoner
              på Åklagarmyndigheten, 13 miljoner på Ekobrottsmyndigheten, 3
              miljoner på Sveriges domstolar, 67 miljoner på Kriminalvården,
              Brottsförebyggande rådet får 6 miljoner, och rättsliga biträden,
              som det nu heter, får 100 miljoner. Vi har ytterligare ett anslag
              på 5 miljoner för en fångombudsman.
            </seg>
            <seg n="3f1197c6">
              Jag vill ta upp att alla partier har sagt, och vi är överens
              om det, att det behövs ytterligare satsningar på polisen. Karin,
              herr talman, företräder Centerpartiet jag har mött centerpartister
              i åtskilliga debatter som har gjort sig till företrädare för landsbygden.
              Vi kan säga 20 000 poliser, men vilket recept har Centerpartiet
              för att vi just ska få ut dem på landsbygden?
            </seg>
            <seg n="1baf46f5">
              När det gäller de stora satsningarna inom rättsväsendet, vart
              tog den stora satsningen vägen? Det blev ju inte så stor skillnad.
              Vänsterpartiet lägger bara 34 miljoner mindre på hela området.
            </seg>
          </u>
          <note type="speaker" n="e0293d0b">
            Anf. 29 KARIN NILSSON (c) replik:
          </note>
          <u who="Q4969654" xml:id="i-92355c576607b59a-3" n="ba680ec3">
            <seg n="086d4398">
              Herr talman! Om vi går upp till en målsättning på 20 000 poliser
              tror jag att väldigt många poliser på landsbygden skulle känna
              sig mindre ensamma. Det gagnar verksamheten, och det gagnar möjligheten
              att rekrytera poliser när man vet att det finns flera än de enstaka
              poliser som finns i dag. Jag ser ett hopp i detta, att det ska
              finnas en möjlighet att rekrytera, också ute på den riktigt glesa
              landsbygden, med hjälp av att vi får flera poliser totalt att
              rekrytera.
            </seg>
            <seg n="88fecb44">
              Jag hade säkert, precis som du, kunnat stå och räkna upp hur
              vi fördelar de 1,5 miljarderna om jag hade haft siffrorna framför
              mig hur vi fördelar dem i förhållande till 2006 års budget. 1,5
              miljarder är mycket pengar, och de är utspridda på en hel lång
              rad av de konton som ni också har lagt pengar till i ert förslag.
              Det skiljer dock en del. Det regeringsförslag som ligger är större
              än alla övriga förslag som oppositionen har lagt.
            </seg>
          </u>
          <note type="speaker" n="0cedb699">
            Anf. 30 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-6" n="8e970eae">
            <seg n="02980799">
              Herr talman! När det gäller poliser på landsbygd är det faktiskt
              så att man inte vidtar några speciella åtgärder för att poliser
              ska söka sig till landsbygd. Detta borde ju Centerpartiet om något
              parti veta om.
            </seg>
            <seg n="be7ff7a5">
              När det gäller kriminalvården jag har läst budgetpropositionen
              sedan förra året ligger man på om hur viktigt det är att man ska
              satsa på kriminalvården. Med tanke på det som komma skall med
              skärpta straff och så vidare beräknar Kriminalvården själv, utöver
              de platser som hittills är tagna, att man behöver drygt 2 000
              platser till. Då borde man se till att det finns mycket pengar
              att ta och bygga för, för platserna behöver byggas ut när straffen
              ska skärpas.
            </seg>
            <seg n="ed675759">
              Du kan ju börja med att svara på hur man ska åstadkomma att poliser
              söker sig ut på landsbygden. Det kanske behövs lite morötter.
              Men ni har inget recept på det.
            </seg>
          </u>
          <note type="speaker" n="fa029449">
            Anf. 31 KARIN NILSSON (c) replik:
          </note>
          <u who="Q4969654" xml:id="i-dc20fe0f8589837e-0" n="ba680ec3" next="i-413c6c50b71d24c9-0">
            <seg n="17fcac33">
              Herr talman! Du anser att det saknas ett recept för att få ut
              de 20 000 poliserna så att några hamnar på landsbygden. Vi har
              lovat att fram till 2010 ha försett Sverige med 20 000 poliser.
              Det är det som är vallöftet. Har vi lovat detta finns det en möjlighet
              att under den närmaste tiden komma med det receptet. Jag tycker
              inte att allt måste ha skett under det antal veckor som var innan
              budgetpropositionen lades och de få månaderna innan vi står här
              i dag. Vallöftet är inte sviket på något vis för att receptet
              inte fanns med i första omgångens text.
            </seg>
          </u>
          <note n="302d934d">
            Anf. 32 CECILIA WIGSTRÖM i Göteborg (fp):
          </note>
          <u who="Q4969654" xml:id="i-413c6c50b71d24c9-0" n="ba680ec3" prev="i-dc20fe0f8589837e-0">
            <seg n="3a2e3e6f">
              Herr talman! Den nya riksdagen, den nya regeringen och vår nya
              justitieminister Beatrice Ask tar tryggheten för medborgare på
              största allvar och gör därför den största satsningen någonsin
              med en förstärkning av polis, åklagare, domstolar och andra myndigheter
              inom rättsväsendet med 1,5 miljarder nästa år. Detta har vi i
              Folkpartiet länge väntat på, och vi har fått ett tydligt mandat
              från alliansens väljare för att nu genomföra detta.
            </seg>
            <seg n="9af09aba">
              Det behövs. Den organiserade brottsligheten breder ut sig i Sverige.
              För tio år sedan fanns en handfull mc-gäng, och nu räknar polisen
              med att det finns ett fyrtiotal brottssyndikat som härjar i vårt
              land. I min hemstad Göteborg har det sedan i somras skjutits och
              använts både bil- och brandbomber i gänguppgörelser mitt inne
              i centrala Göteborg där vanliga medborgare kan komma till skada.
              I fredags upptäckte polisen en bombverkstad inne i ett industriområde
              i Göteborg.
            </seg>
            <seg n="c80f163e">
              Polisen räknar med att nästan varenda restaurang i min hemstad
              har fått besök av maffiagäng för att utpressas på pengar. Få vågar
              ta kontakt med polisen för att man är rädd för repressalier. Krögarparet
              Garakoei har fått utstå mycket sedan de vågade anmäla den utpressning
              på flera hundra tusen som de utsattes för. Samhället har ett ansvar
              att se till att skydda människor.
            </seg>
            <seg n="97dff5dc">
              Det allvarliga med den organiserade brottsligheten är att den
              är så kallat systemhotande. Genom att man försöker hota vittnen
              till tystnad och genom att man försöker hota polisen till att
              se bort undergrävs tilltron till rättsstaten. Det är mycket allvarligt
              för vår demokrati. Gängen måste stoppas innan de får större utbredning.
            </seg>
            <seg n="9974bebd">
              Stödet från allmänheten till krögarparet Garakoei visar på en
              vilja att stå upp mot gängen. Det kommer den nya regeringen också
              att göra.
            </seg>
            <seg n="b40104ad">
              Herr talman! En annan typ av brottslighet som berör mig och Folkpartiet
              särskilt illa är mäns våld mot kvinnor. Brottsförebyggande rådets
              statistik har flera talare här varit inne på tidigare, men jag
              tycker att det tål att upprepas. Förra året mördades 75 kvinnor
              i Sverige av sina män. 170 kvinnor utsattes för mordförsök. 42
              000 kvinnor misshandlades. 3 800 kvinnor utsattes för våldtäkt.
              Det är stora siffror, men det är inte bara siffror. Bakom varje
              siffra döljer det sig en personlig tragedi. Dessutom beräknar
              Socialstyrelsen i en ny rapport som kom häromdagen de samhällsekonomiska
              kostnaderna till 3 miljarder kronor.
            </seg>
            <seg n="10ac7cc3">
              Vi ska ta fram en bred handlingsplan för att bekämpa dessa övergrepp
              som inte borde förekomma på 2000-talet. Folkpartiet har sedan
              länge drivit konkreta förslag om bland annat elektronisk fotboja
              vid överträdelse av besöksförbud och haverikommission då en kvinna
              mördas av en närstående. Detta kan vi nu förverkliga i och med
              att vi har fått en ny regering.
            </seg>
            <seg n="7dace581">
              Polisens omhändertagande av brottsoffer förbättras när regeringen
              nu ger varje polismyndighet i uppdrag att utse en person med ansvar
              för brottsofferfrågor.
            </seg>
            <seg n="349da09c">
              När alliansen regerade på 90-talet inrättades Brottsoffermyndigheten
              uppe i Umeå. Därför har jag stor tilltro till att både polisens
              och domstolsväsendets möjligheter att bemöta brottsoffer på ett
              professionellt sätt kommer att förbättras under de kommande åren.
            </seg>
            <seg n="b5feff0f">
              Regeringen gör nu den största satsningen någonsin genom att stärka
              rättsväsendet med 1,5 miljarder kronor nästa år. Vi i Folkpartiet
              har tillsammans med våra allianssystrar och alliansbröder länge
              kämpat för att öka antalet poliser i Sverige från 17 000 till
              20 000.
            </seg>
            <seg n="77920941">
              Socialdemokraterna säger i den här debatten att de också vill
              öka antalet poliser i Sverige. Men det är skillnad på att vilja
              och att också ha handlingskraft.
            </seg>
            <seg n="8a8b42f3">
              Under den förra, socialdemokratiska regeringens tid lades flera
              än 100 närpolisstationer ned i landet, och polisens närvaro minskade.
              Under senare år insåg regeringen sitt misstag och man såg till
              att flera poliser utbildades. Men eftersom det också var många
              pensionsavgångar blev nettotillskottet av poliser inte mer än
              ungefär 200 förra året.
            </seg>
            <seg n="3c6b8007">
              Vi i alliansregeringen vill se till att flera poliser utbildas
              så att vi om fyra år har 3 000 flera poliser.
            </seg>
            <seg n="f106f42e">
              Det blir väldigt tomma ord när Thomas Bodström står här och säger
              att han också vill öka antalet poliser när Socialdemokraterna
              föreslår totalt 380 miljoner kronor mindre än vi på polisen nästa
              år.
            </seg>
            <seg n="1444b697">
              Med flera poliser kan polisen klara av sin uppgift att vara närvarande,
              förebygga och utreda brott. Polisen kommer att få i uppgift att
              utreda alla brott som begås även när förövaren är under 15 år.
              Det är en oerhört viktig signal från samhällets sida gentemot
              unga tonåringar att vi på det sättet visar att brottsliga handlingar
              inte är acceptabla. Om vi kan få stopp på ungdomsbrottsligheten
              kan vi också stoppa rekryteringen till den grövre brottsligheten.
            </seg>
            <seg n="90b22094">
              Folkpartiet liberalerna anser det vara högprioriterat att polisen
              jobbar förebyggande genom att arbeta preventivt med ungdomar.
              Det ska inte vara som det är i Göteborg i dag där ungdomspolisen
              på grund av polisbristen tvingas skydda valstugor från anarkister
              och tvingas åka till Skövde för att spana på dagisbrännare i stället
              för att vara ute och möta ungdomar i Göteborg.
            </seg>
            <seg n="7417e43c">
              Polisen behöver samarbeta med andra. Familjen och skolan spelar
              en viktig roll. Men den socialdemokratiska skolpolitiken har lämnat
              ungdomar i sticket. Var femte elev går ur grundskolan utan godkänt
              i svenska, engelska och matte med de svårigheter som det innebär
              för deras framtid. Som tur är har skolminister Jan Björklund redan
              kavlat upp ärmarna för att ge alla barn en bra start i livet.
            </seg>
            <seg n="0cf8070a">
              Det är inte bara socialdemokratisk skolpolitik som har misslyckats
              och därmed givit en grogrund för brott. Socialdemokraternas bidragspolitik
              har också lett till att mer än en miljon människor i Sverige befinner
              sig utanför arbetsmarknaden. Klyftorna har ökat, och det är Socialdemokraternas
              politik som bara går ut på bidrag, bidrag och bidrag som har lett
              till den här sociala katastrofen.
            </seg>
            <seg n="ff1e3b5b">
              Vi i alliansen står inte för bidrag, bidrag och bidrag, utan
              vi har gått till val och fått väljarnas mandat för en politik
              för jobb, jobb och jobb. Det ska löna sig att arbeta, och vi vill
              att alla människor ska ha ett jobb att gå till och få hundraprocentig
              lön att leva på.
            </seg>
            <seg n="c29a467f">
              Herr talman! Det behöver inte bara bli flera poliser. Polisen
              behöver också få nya verktyg för att bekämpa den organiserade
              brottsligheten. Regeringen kommer därför att se till att en rättssäker
              lagstiftning med tillstånd att använda hemlig rumsavlyssning,
              så kallad buggning, kommer på plats. Det är oerhört viktigt att
              integritetsaspekterna beaktas.
            </seg>
            <seg n="57c17cc4">
              Nyligen presenterades en utredning med förslag på att buggade
              människor i efterhand ska underrättas om att de buggats och kunna
              få skadestånd om fel har begåtts. Dessutom ska ett kontrollorgan
              inrättas för att övervaka polisens användning av buggning. Utredningen
              var ett direkt resultat av Folkpartiets krav på ökad rättssäkerhet
              när det gäller buggning.
            </seg>
            <seg n="46e15d16">
              Att öka tryggheten och minska brottsligheten i Sverige tar tid.
              Det är långsamma processer. Varje ny polis måste utbildas. Med
              en satsning på 1,5 extra miljarder i år börjar regeringen starkt.
              Och jag är övertygad om att väljarna om fyra år kommer att vara
              nöjda med det som vi har åstadkommit och kommer att ge oss förnyat
              mandat att leda landet och se till att polis, åklagare och domare
              har de bästa möjligheterna för att bekämpa de kriminella gängen,
              mäns våld mot kvinnor och ungdomsbrottsligheten allt med det överordnade
              syftet att skapa ett tryggare Sverige för alla oss som bor här.
            </seg>
          </u>
          <note type="speaker" n="446c5634">
            Anf. 33 THOMAS BODSTRÖM (s) replik:
          </note>
          <u who="Q3141607" xml:id="i-8aa4d309464dd5a0-0" n="80d6b47d" next="i-a66d6927a0b4ff2a-0">
            <seg n="a8a1114a">
              Herr talman! Jag ska först be om ursäkt för att jag förväxlade
              dig, Cecilia Wigström, och Karin Nilsson. Men allvarligt talat,
              Cecilia Wigström, när man hör dig tala om bidrag, bidrag, bidrag
              och jobb, jobb, jobb, så är det ju taget direkt från Carl Bildt.
              Du tar det rakt av. Och det är inte alldeles lätt att känna igen
              socialliberaler längre när ni så direkt har lagt er platt för
              Moderaterna. Och jag undrar när er integritet ska börja göra sig
              gällande hos lite flera riksdagsledamöter än bara hos Birgitta
              Ohlsson, när man till och med använder samma uttryck som Carl
              Bildt.
            </seg>
            <seg n="2eedadb3">
              Ja, vi är helt överens, och vi har haft ett bra samarbete med
              Folkpartiet när det gäller bekämpning av organiserad brottslighet.
              Och det är klart att det ska genomföras buggning. Men då är min
              första fråga till dig: Kommer preventiva tvångsmedel, det vill
              säga möjligheten att förhindra brott, förslag som vi drev igenom
              och som nu finns i riksdagen, också att bli en realitet i vår?
              Om du kan garantera det här vore det bra. Det är nämligen någonting
              som polisen verkligen behöver för att kunna bekämpa och förhindra
              terrorism men också grov organiserad brottslighet.
            </seg>
            <seg n="71023155">
              Det andra som jag vill ta upp handlar om just det som jag har
              sagt tidigare, nämligen Folkpartiets oerhörda kamp för att vi
              skulle få en akademisering av polisutbildningen. Och från Polisförbundet,
              och även från Folkpartiet, har man sagt att det behövs därför
              att man ska få in flera kvinnor, flera med annan etnisk bakgrund
              och framför allt för att få ut de poliser som du talar om och
              för att man ska få ut dem direkt så att de kan arbeta bland ungdomar.
              Och det som man varnar för i artikeln från den 5 december är just
              att dessa poliser annars inte kommer att komma ut.
            </seg>
            <seg n="7c2beb88">
              Jag har en annan fråga, utöver frågan om huruvida vi får preventiva
              tvångsmedel. Var står Folkpartiet i denna fråga i dag? Jag har
              hört det så många gånger i debatter, och jag vet att ni har haft
              samtal med polisen och med Polisförbundet om detta, och ni har
              lovat att stå för dessa saker. Kan man lita på att ni i Folkpartiet
              fortfarande står upp för att polisutbildningen ska akademiseras?
            </seg>
          </u>
          <note n="d8524ae6">
            Anf. 34 CECILIA WIGSTRÖM i Göteborg (fp) replik:
          </note>
          <u who="Q3141607" xml:id="i-a66d6927a0b4ff2a-0" n="80d6b47d" prev="i-8aa4d309464dd5a0-0">
            <seg n="ecc7702e">
              Herr talman! Jag godtar Thomas Bodströms ursäkt, alltså att ordföranden
              i justitieutskottet inte känner igen mig och Karin Nilsson som
              är ledamöter i samma utskott. Jag kan väl tipsa den förre justitieministern
              om att det finns en talarlista som man kan titta på. Och om man
              inte känner igen en person kan man där hålla koll på vem det är
              som talar. Det kan vara bra att veta hur det går till här i riksdagen.
            </seg>
            <seg n="8fe3e747">
              När jag talade om jobb, jobb, jobb så visste jag faktiskt inte
              att jag travesterade Carl Bildt. Men det visar väl bara helt enkelt
              att vi i alliansen faktiskt är väldigt överens om att det är jobben
              som gäller. Så på den punkten är jag helt överens med Carl Bildt
              och helt oense med dig Thomas Bodström. Jag tror att det är jobb
              som leder Sverige framåt inte höga bidrag. Och det är jobb tillsammans
              med en bra och vettig skolpolitik som lägger en bra grund för
              det brottsförebyggande arbetet, alltså att man minskar de sociala
              klyftorna i Sverige.
            </seg>
            <seg n="cb411ddf">
              Jag ska svara på dina frågor. Preventiva tvångsmedel är någonting
              som vi i Folkpartiet har varit för, och vi kommer att ta upp denna
              diskussion med våra alliansvänner för att se vad regeringen kommer
              att göra framöver. Jag kan inte ge några andra besked här i dag.
            </seg>
            <seg n="91af22b4">
              Jag får säga samma sak när det gäller akademiseringen av polisutbildningen.
              Där har vi från Folkpartiet och de övriga allianspartierna helt
              enkelt sagt att vi ska vänta på utredningen. Vi kan inte föregripa
              en utredning. Vi får se vad utredningen föreslår. Och jag tror
              att det är precis som Hillevi Engström sade här i debatten, att
              det är väldigt viktigt att vi också går vidare och tittar lite
              mer professionellt på vad polisen ska göra.
            </seg>
            <seg n="fb11429f">
              Men jag skulle också vilja ha besked från Thomas Bodström. Du
              står här i debatten och säger att ni vill ha flera poliser i landet.
              Men jämfört med regeringens budget för nästa år så föreslår ni
              380 miljoner kronor mindre till polisen och Säpo. Hur ska ni då
              se till att få flera poliser ute i landet? Det är de poliser som
              behövs för att människor inte ska mista tilltron till vårt rättsväsende.
            </seg>
          </u>
          <note type="speaker" n="3ab2ce97">
            Anf. 35 THOMAS BODSTRÖM (s) replik:
          </note>
          <u who="Q3141607" xml:id="i-8aa4d309464dd5a0-1" n="80d6b47d" next="i-a66d6927a0b4ff2a-1">
            <seg n="60e7b892">
              Herr talman! Jag tror att det kan bli viss upprepning när man
              har sådana här debatter. Men återigen: Vi satsar 700 miljoner
              mer på polisen. Det kommer gott och väl att räcka till, särskilt
              som vi inte vill ha den förkortade utbildning som Moderaterna
              föreslår. Därutöver kommer det sannolikt att bli ett överskott
              för polisen i år. Därför vill jag nu ha svar på frågan om polisen
              kommer att få behålla de pengarna eller om de kommer att dras
              in till staten då är vi på samma nivå. Men tala inte om en minskning!
            </seg>
            <seg n="587d5b92">
              Vi vill alltså satsa 700 miljoner mer än tidigare. Sedan vill
              ni satsa 950 miljoner. Det är samma sak när det gäller åklagare,
              domstolar och kriminalvård. Vi vill satsa mer. Men jag skulle
              aldrig påstå att ni skulle vilja minska här. Det är inte hederligt
              att uttrycka sig så.
            </seg>
            <seg n="6358a572">
              När det gäller polisutbildningen frågar jag efter er åsikt. Ni
              säger att ni ska vänta på den utredning som nu ska komma i februari.
              Men det är ju det man säger från Moderaterna de har fullständigt
              kört över er att man inte vill. De vill komma med nya tilläggsdirektiv,
              till och med nu före jul tilläggsdirektiv där de fullständigt
              kör över er. Man flaggar till och med för att det ska bli en kortare
              utbildning. Man gör detta därför att man inte vill akademisera
              utbildningen just detta som är så viktigt för polisen.
            </seg>
            <seg n="2c2e2731">
              Kommer ni att ta strid för detta och driva era frågor det ni
              sade före valet? Ni stod ju upp och sade att detta är en oerhört
              viktig fråga för polisen. Kommer ni att kunna stå upp för det
              löfte som ni gav, eller kommer ni bara att säga att vi får se
              hur det blir med tilläggsdirektiven.
            </seg>
            <seg n="1d3ad97e">
              Men utredningen är klar i februari. Det behövs ingenting mer.
              Där kommer förslagen, och då kan man ta ställning till utredningens
              förslag.
            </seg>
            <seg n="fd9028fa">
              Du måste ju i dag ha en åsikt. Vill du ha en akademiserad utbildning
              eller inte? Skyll inte på detta med utredningen, utan svara bara
              ja eller nej på följande fråga: Vill du att det ska bli en akademisk
              utbildning? Det är min andra fråga.
            </seg>
          </u>
          <note n="4cb53449">
            Anf. 36 CECILIA WIGSTRÖM i Göteborg (fp) replik:
          </note>
          <u who="Q3141607" xml:id="i-a66d6927a0b4ff2a-1" n="80d6b47d" prev="i-8aa4d309464dd5a0-1">
            <seg n="6b617e81">
              Herr talman! Det stämmer inte att regeringen har sagt att polisutbildningen
              ska kortas. Regeringen har pratat om att eventuellt använda olika
              vidareutbildningsmoduler, men utbildningen blir antagligen lika
              lång som den i dag.
            </seg>
            <seg n="b78ce31e">
              Vi har, som sagt, en utredning som är på gång. Vi får vänta på
              resultatet av den. Det är mycket troligt att vi behöver titta
              närmare på eller ytterligare utreda också polisutbildningens innehåll.
              I den utredning som hittills varit har man inte gjort det utan
              bara fått ett enkelt snabbspår när det gäller att titta på akademiseringen.
              Jag tycker att det är ganska oseriöst att inte också titta på
              vilka uppgifter polisen ska ha framöver, om 1020 år. Vilka utmaningar
              står polisen då inför? Vi behöver ha en utbildning som är anpassad
              inför det.
            </seg>
            <seg n="4035ffd0">
              Det är som Karin Nilsson nästan min namne; du blandade ju ihop
              mig med henne så väl uttryckte det här i debatten. Jag tänker
              på detta med bananer, äpplen och päron. Du står här och säger
              mindre, mindre, mindre. Mindre än vad? Man måste ju ha referenspunkter
              att utgå från.
            </seg>
            <seg n="bb7e7bf2">
              I rättsväsendebetänkandet på s. 108 framgår det mycket tydligt
              att vi från regeringens sida bedömer att vi behöver göra satsningen
              på 1,5 miljarder, varav det mesta går till polisen, för att ha
              20 000 poliser ute senast år 2010.
            </seg>
            <seg n="cee2e60c">
              Ni lägger 380 miljoner kronor mindre än vad vi satsar. Det är
              precis vad jag sade i en replik. Ni lägger alltså 380 miljoner
              kronor mindre. Hur ska ni då kunna få flera poliser ute på gatan?
              Det skulle det vara intressant att veta. Jag ser det som helt
              omöjligt, men det är ju vad vi i dag behöver.
            </seg>
            <seg n="54cb317b">
              I mitt anförande tog jag upp frågan om ungdomspoliserna i Göteborg
              som inte kan ägna sig åt ungdomar utan som får åka ut och speja
              efter dagisbrännare i Skövde därför att vi har en sådan brist
              på poliser. Det är bristen på poliser, bland annat ute i våra
              förorter, som gör att många medborgare i dag inte längre har tilltro
              till rättsväsendet. Det vill vi åtgärda.
            </seg>
          </u>
          <note type="speaker" n="2ed9564f">
            Anf. 37 Justitieminister BEATRICE ASK (m):
          </note>
          <u who="Q297850" xml:id="i-b85157401ab0caba-0" n="a01ff41c">
            <seg n="10a9c0aa">
              Herr talman! Jag har sett fram emot den här debatten. Mina erfarenheter
              från riksdagsarbetet gör att jag vet att det i kammaren finns
              mycket kunskap och många erfarenheter som är värdefulla när det
              gäller brottsbekämpning.
            </seg>
            <seg n="4a276e9a">
              Jag vet inte om vi har fått ut så mycket matnyttigt av detta.
              Men lite underhållande är det att konstatera att justitieutskottets
              ordförande inte har riktig koll vare sig på detta med att yrka
              i samband med betänkanden eller på vilka ledamöter och partier
              som finns representerade i justitieutskottet för att nu inte tala
              om hur han räknar! Men det är svårt. Ta gärna råd av Margareta
              Persson eller kanske Kerstin Andersson som har lång politisk erfarenhet
              och erfarenhet av kammaren, så ska vi nog kunna reda ut detta.
              Jag tror nämligen att Sveriges riksdag och regering tillsammans
              har uppdraget att faktiskt försöka säkerställa ett rättsväsende
              värt namnet.
            </seg>
            <seg n="b37a2740">
              Utgångspunkten för den regering i vilken jag har ansvaret för
              justitiefrågorna är att alla människor ska känna sig trygga i
              sina hem och i sin vardag. Sverige ska vara ett tryggt land att
              leva i för alla, vare sig man bor i Malmö eller Helsingfors eller
              man bor i Sveg. Så är det inte i dag.
            </seg>
            <seg n="cd40b66c">
              Många människor lever i områden med stora sociala problem, inklusive
              hög brottslighet. Såväl i staden som på landet drabbas oskyldiga
              människor av stölder, våld och annan kriminalitet. På Internet
              utsätts människor för övergrepp och bedrägerier. Tusentals unga
              testar droger, fastnar och hamnar i missbrukarträsket. Vi har
              också ett växande antal extremister och ett gränsöverskridande
              nätverk av kriminella som ständigt gör oss påminda om detta.
            </seg>
            <seg n="f5a201c6">
              I och med budgetpropositionen har vi sjösatt den mest ambitiösa
              satsningen någonsin på polisen. Det ska möjliggöra en kraftig
              ökning av antalet poliser med målet att vi ska ha 20 000 poliser
              senast år 2010. Sammantaget har anslaget till rättsväsendet för
              år 2007 ökat med 1,5 miljarder kronor jämfört med den förra regeringens
              anslag för år 2006. För polisens del innebär det en ökning med
              875 miljoner kronor.
            </seg>
            <seg n="52bb53dd">
              Under vänsterkartellens regering såg vi en skrämmande utveckling.
              Brotten blev flera på många områden. Människors tilltro till polisen
              sviktade. I dess ställe tog bevakningsföretagen över, och ropen
              på kommunala poliser från desperata kommunalråd blev alltfler.
              Den utvecklingen är den här regeringen fast besluten om att bryta.
            </seg>
            <seg n="ce6ba626">
              En av de absolut viktigaste frågorna för den borgerliga alliansregeringen
              är att polisen ska bli mer synlig. Vi skapar förutsättningar för
              det genom att öka antalet poliser med ungefär 2 500 på fyra år.
            </seg>
            <seg n="47c3d590">
              Men tilltron till rättsväsendet är också beroende av annat, till
              exempel av att antalet uppklarade brott ökar. Därför kommer mängdbrotten
              att stå i centrum för regeringens satsning på rättsväsendet. Inbrott,
              skadegörelse och misshandel är inte alla gånger de mest spektakulära
              brotten men många gånger de brott som har mest påverkan på människors
              livskvalitet och som kanske allra mest bidrar till otryggheten.
            </seg>
            <seg n="2ea275b2">
              Den som drabbas av brott ska veta att han kan få hjälp, stöd
              och skydd av samhället. Brottsoffer måste känna förtroende för
              rättsväsendet. Vi måste motarbeta tendenser till att människor
              inte tycker att det är lönt att anmäla brott därför att det ofelbart
              leder till en risk för att medborgare förr eller senare själva
              ordnar rättskipningen. Den nya regeringen kommer därför att lyfta
              brottsofferfrågorna högre upp på dagordningen.
            </seg>
            <seg n="23c2c7f3">
              Att bekämpa mäns våld mot kvinnor kommer att vara en prioriterad
              fråga för alliansregeringen. Utöver det oändliga lidande som tusentals
              kvinnor och barn drabbas av fick vi i morse, vilket har varit
              uppe här i debatten, siffror på vad detta kostar samhället.
            </seg>
            <seg n="c304100e">
              Tillsammans med jämställdhetsministern och socialministern kommer
              jag att se till att vi tar fram en nationell handlingsplan en
              handlingsplan som ska fyllas med konkreta åtgärder för att både
              förebygga och öka skyddet för kvinnor som utsätts för mäns våld.
            </seg>
            <seg n="cf8ada47">
              Regeringen kommer bland annat att se till att det hos polisen
              i hela landet finns specialiserad kompetens för att utreda mäns
              våld mot kvinnor och barn. Relationsrelaterad brottslighet är
              svårutredd. Men det finns kunskaper och framgångsrika arbetsformer.
              De måste spridas. Vi ska också förbättra användningen av besöksförbud
              så att det i framtiden utgör ett bättre skydd än i dag. Här är
              vi beredda att pröva nya grepp, till exempel elektronisk övervakning
              när det gäller vissa besöksförbud. Det gläder mig att i debatten
              höra att det till och med över blockgränsen finns ett slags stöd
              där.
            </seg>
            <seg n="21919076">
              I det internationella perspektiv som blir allt viktigare är arbetet
              mot den grova internationella brottsligheten ständigt närvarande.
              Arbetet med att förebygga och bekämpa den internationella terrorismen
              är komplicerat och tar tid. Den nya regeringen har därför tillfört
              säkerhetspolisen ytterligare 75 miljoner kronor för att säkerställa
              att de kan rekrytera den kompetens de behöver och för att de ska
              klara sitt svåra och viktiga uppdrag. Inte minst samordningen
              inom landet och internationellt behöver mer kraft för att fungera
              väl.
            </seg>
            <seg n="1009ef65">
              Herr talman! Alliansregeringen fick ett mycket tydligt uppdrag
              av väljarna i höstens val. Väljarna underkände också det alternativ
              som andra stod för. Svenska folket var innerligt trötta på en
              regering och en vänsterkartell som inte såg människorna utan tjusades
              av den egna tillrättalagda statistiken. Det är slut på det nu.
            </seg>
            <seg n="8d166509">
              Vi har lyssnat och kommer att lyssna på de människor som upplever
              otrygghet i sin vardag, som tycker att rättsväsendet många gånger
              abdikerar och att bus och kriminalitet får breda ut sig. Den här
              regeringen har hört det och förstått det. Jag är stolt över att
              kunna säga att vi nu har lagt fram förslag till den största satsningen
              någonsin på en upprustning och en förstärkning av rättsväsendet.
            </seg>
            <seg n="6198a481">
              Herr talman! Det är dags att ta tillbaka våra gator och torg
              så att människor känner sig trygga. Jag vill att min mamma ska
              våga gå ut med hunden på kvällarna. Vi tycker att det är rimligt
              att folk ska våga sova över i sina sommarstugor utan speciallarm.
              Jag vill inte att föräldrar ska ligga sömnlösa på nätterna därför
              att deras barn är ute och de vet vad som händer. Det är dags att
              sätta stopp för den tolerans mot brottsligheten som har fått breda
              ut sig alldeles för mycket. Det arbetet har vi nu inlett, och
              det finns mycket att göra.
            </seg>
            <seg n="4876d473">
              I den här debatten har jag lyssnat på många intressanta replikskiften,
              och jag kanske återkommer till det, men det allra mest intressanta
              är ändå den nya inriktning som Socialdemokraterna har tagit. Det
              är ett tema som också medierna är så intresserade av. Varken Miljöpartiet
              eller Vänsterpartiet har utmärkt sig här i riksdagen för att vara
              de som kommer med störst satsningar på polisen. Tvärtom brukar
              det ingå i Vänsterpartiets och Miljöpartiets profil att sätta
              sig till motvärn när det här i kammaren blir tal om extra poliser
              och mer satsningar på det området. Både Miljöpartiet och Vänsterpartiet
              föreslår i sina budgetalternativ något lägre, kraftigt lägre kan
              man säga, polisanslag jämfört med regeringens budget. Av de tre
              partierna i vänsterkartellen är Vänstern och Miljöpartiet ändå
              de som vill skära minst i förhållande till regeringen på polisanslaget.
              Socialdemokraterna utmärker sig nu för första gången genom att
              föreslå allra minst resurser till polisen. Till och med om man
              lägger ihop Miljöpartiets och Vänsterns besparingsförslag vill
              Socialdemokraterna dra ned mer ytterligare 140 miljoner kronor
              på regeringens anslag till polisen.
            </seg>
            <seg n="1205f8b4">
              Min fråga till Thomas Bodström, som ju representerar Socialdemokraterna
              i den här debatten, är: Är det en del i Socialdemokraternas nya
              profil på kriminalpolitikens område att vara det mest polisfientliga
              partiet i Sveriges riksdag? Vilken analys är det som ligger bakom
              den här tanken? Har ni rest land och rike runt och upptäckt att
              det finns för många poliser i Sverige och att människor känner
              sig tillräckligt trygga? Är det er bild att polisen har för mycket
              resurser och för modern utrustning och att vi har tagit i för
              mycket? Tycker ni att brottsligheten är på en lagom nivå i dag?
              Eftersom ni inte har skrivit någon budgetmotion är det svårt att
              veta hur ni har resonerat när ni har bestämt er för den nya inriktningen,
              som så kraftfullt håller igen på polisen och lägger något på en
              del andra anslag?
            </seg>
            <seg n="879c487a">
              Det vore därför klargörande om Thomas Bodström i den här debatten
              kunde redovisa för svenska folket hur ni tänkte när ni bestämde
              er för den här nya polisfientliga politiken, som ni har lagt fram
              förslag inför riksdagen om. Det vore naturligtvis också intressant
              att få en redovisning av om det finns andra så här spännande nyheter
              i den socialdemokratiska politiken. Det finns inga resonemang
              ens i den reservation som redovisas i betänkandet. Vi får inte
              veta någonting om hur ni tänker, mer än att ni tycker att alliansen
              naturligtvis har fel. Men det räcker inte så långt, för det är
              ingen överraskning direkt.
            </seg>
            <seg n="bde82973">
              Jag har respekt för att oppositionen på flera punkter vill lägga
              mer pengar på åklagare, domstolar och annat. Jag skulle jättegärna
              lägga ännu mer pengar, men min bedömning är att de resurser som
              tillförts de andra myndigheterna är tillräckliga. Vi har tagit
              itu med det som känns allra mest akut, nämligen problemet att
              vi har städer i Sverige Sandviken brukar jag ta som ett bra exempel
              och orter och kommuner, till exempel Bollebygd, där det inte finns
              någon polis i dag. Bollebygd är en liten kommun mellan Borås och
              Göteborg där Göteborgs förorter snabbt växer ihop med kommunen,
              med ganska så mycket som händer. De har ingen polis utan måste
              lita på en annan.
            </seg>
            <seg n="48c0d56c">
              Det här är akut om man vill förebygga brott. Vi har Riksrevisionens
              rapport som pekar på att det mest allvarliga problemet hos polisen
              i dag är att man inte gör tillräckligt mycket när det gäller brottsförebyggande
              insatser. Vi svarar upp mot det genom att tillföra kraftfulla
              resurser, genom att tydligt markera att poliser ska vara ute bland
              människorna, möta människor, ta del av deras erfarenheter och
              synpunkter och på olika sätt arbeta brottsförebyggande. Det måste
              gå först. Utan tilltro till rättsväsendets förmåga hos människorna
              spelar det nästan ingen roll om vi lyckas få ett eller annat ärende
              till löst eller om vi lyckas förstärka domstolarna lite mer. Jag
              tror att de sakerna kommer så småningom, men vi måste faktiskt
              öka tryggheten för människor på gator och torg och ute i landsbygden.
            </seg>
            <seg n="ed5d953c">
              Jag är bedrövad över att vi har så många helt vita fläckar i
              Sverige, och jag ser hur brottsligheten agerar utifrån det. Där
              vi inte har ett fungerande rättsväsende börjar man planera sin
              verksamhet. Det utgår man ifrån och ställer till med väldigt mycket
              elände för medborgarna i det här landet. Det är det vi ska ändra
              på, och det är därför prioriteringen ligger på polisen. Detta
              är den mest kraftfulla satsning som någonsin har gjorts på polisen,
              oavsett vilka matematiska övningar ni försöker ägna er åt.
            </seg>
          </u>
          <note type="speaker" n="3b0c35b9">
            Anf. 38 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-7" n="80d6b47d">
            <seg n="d04259e7">
              Herr talman! Om man satsar 700 miljoner på polisen, som vi vill
              göra, är det precis det som behövs för att kunna fortsätta satsningen
              på flera poliser, vilket jag och de övriga partierna gjort under
              de här sex åren. Jag tror inte att 20 000 räcker 2010, jag tror
              att det behövs mer.
            </seg>
            <seg n="9df100af">
              Men det är du, Beatrice Ask, som får kritik av polisen. Här står
              det i den artikel som jag har med mig vad som händer om man gör
              det du vill. Här står det att poliserna uttryckligen säger att
              om man gör som du vill och förkortar utbildningen finns det skäl
              att anta att poliser efter avslutad utbildning måste arbeta i
              inre tjänst under en längre tid.
            </seg>
            <seg n="4d53313d">
              Det är inte vad din mamma behöver. Det är inte vad som behövs
              enligt de exempel som du nämnde. Du ska få den här artikeln sedan
              som jag tycker att du ska svara på, därför att du har hamnat i
              direkt konflikt med polisen. Du är polisens fiende nr 1, Beatrice
              Ask, efter ett par månader som justitieminister. Det har aldrig
              någonsin hänt i Sveriges historia.
            </seg>
            <seg n="aa7ecc0e">
              Jag kunde konstatera att du i ditt anförande inte nämnde ett
              enda ord om vårt kanske absolut största problem, nämligen människohandel.
              Det var en sak som det speciellt inom polisen fanns en diskussion
              om under lång tid. År 2004 påbörjades en öronmärkning av pengar
              för bekämpning av människohandeln. Poliser som arbetar mot trafficking
              och människohandel säger att den absolut viktigaste saken för
              dem är inte mer resurser utan en fortsatt öronmärkning av pengarna.
              Jag träffade polisen senast 2004. Men jag har inte sett någonting
              av det i budgeterna för 2007, 2008 och 2009. Därför kräver jag
              och begär att du ska fortsätta satsningen för att kunna bekämpa
              människohandel också 2007. Polisen i Göteborg väntar på besked,
              och jag anser att du ska ge det så fort som möjligt.
            </seg>
          </u>
          <note type="speaker" n="9474d6e1">
            Anf. 39 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-1" n="a01ff41c">
            <seg n="60461de4">
              Herr talman! Jag fick fortfarande inget besked om de tankegångar
              som Socialdemokraterna har när det gäller neddragningen på polisen
              som man föreslår och som är mycket kraftfullare än vad till och
              med Vänstern och Miljöpartiet har förordat.
            </seg>
            <seg n="805fba8d">
              Jag behöver inga urklipp, jag läser tidningarna varje dag. Jag
              träffar dessutom poliser varje dag och varje vecka och diskuterar
              med dem både utbildningen och resurserna. Det jag kan säga är
              att den samstämmiga bild som ges är att det finns många hål där
              det behövs resurser. Man behöver framför allt mer folk och mer
              stöd för att kunna arbeta ute bland människorna. Det är precis
              det vi gör.
            </seg>
            <seg n="0362c511">
              När det gäller frågan om människohandel tog jag upp i mitt anförande
              det finns tidsbegränsning i riksdagsdebatter så att man inte hinner
              med alla detaljer den grova internationella organiserade brottsligheten
              och kampen mot den. Människohandel är en del av det. Jag kan försäkra
              Thomas Bodström att den här regeringen inte kommer att sitta stilla
              när det gäller människohandel eller grova sexualbrott mot barn,
              vilket är en del av människohandeln. Det är många barn som säljs.
              Vi agerar mot det. Vi har redan gjort det, inte minst i EU-sammanhang,
              och vi kommer att fortsätta göra det.
            </seg>
            <seg n="fb13a644">
              Det är också viktigt att vi har poliser med den specialkompetens
              och den inriktning som behövs för att arbeta med de frågorna.
              Jag kan försäkra att riksdagen inte behöver vara nervös över att
              detta inte ska fortsätta. Det är en viktig del av polisens uppgifter.
            </seg>
            <seg n="3891953f">
              Men om man som Socialdemokraterna inte vill öka lika mycket som
              regeringen blir det naturligtvis mindre folk som kan jobba med
              detta. Den neddragning som Thomas Bodström förordar i budgetförslaget
              motsvarar 700 poliser 700 poliser färre. Det är klart att det
              då blir färre kommissarier och andra som kan ägna sig åt människohandelsfrågor
              eller åt att reda ut pedofilbrott eller vad vi nu ska ta för exempel.
              Detta hänger ju ihop med hur man satsar pengarna.
            </seg>
          </u>
          <note type="speaker" n="c63e30ff">
            Anf. 40 THOMAS BODSTRÖM (s) replik:
          </note>
          <u who="Q3141607" xml:id="i-32c1d9272388eca9-8" n="80d6b47d">
            <seg n="e98350dc">
              Herr talman! Tänk att det ska vara så svårt att svara på frågor.
              Jag frågade: Kommer det att öronmärkas pengar? Det är precis det
              som poliserna så oerhört gärna vill när det gäller trafficking.
              Det handlar inte om något annat utan frågan är väldigt enkel:
              Kommer det att öronmärkas pengar? Det är den första frågan.
            </seg>
            <seg n="1a44e405">
              Den andra frågan gäller det överskott som nu blir inom polisen
              i december, bland annat tack vare de stora satsningar som vi har
              gjort. Kommer det att tillfalla polisen eller kommer det att gå
              tillbaka till staten?
            </seg>
            <seg n="4a6c0449">
              Det är inte jag som kräver svar, utan det är Polisförbundet och
              poliserna, Beatrice Ask. Artikeln publicerades den 5 december,
              men jag har inte sett något svar på den. Jag vet att det är många
              som väntar på din reaktion, inte på det som du har flaggat för,
              nämligen en förkortad utbildning, därför att då tas poliser från
              gator och torg in till vidareutbildning. De får då en sämre utbildning,
              vi får färre kvinnor och vi får färre poliser med annan etnisk
              bakgrund. Du skrattar åt Polisförbundet nu, Beatrice Ask, för
              det jag läser är ur deras artikel. Om du inte vill ha den får
              du i alla fall kommentera den och förklara varför du driver en
              politik som innebär att vi får färre kvinnliga poliser, färre
              poliser med annan etnisk bakgrund, färre poliser på gator och
              torg. Det är inte jag som säger detta utan det är poliserna själva.
              Det är de som du ska ge ett svar i stället för att stå här och
              tala om helt andra saker.
            </seg>
            <seg n="4feca7c0">
              Nu har jag ställt två konkreta frågor, om pengarna kommer att
              tillfalla staten eller polisen och om det blir en öronmärkning
              av pengar för bekämpande av människohandel. Det är de frågorna
              som vi behöver få svar på.
            </seg>
            <seg n="f217f020">
              Det är faktiskt så, Beatrice Ask, att jag fortfarande har bra
              kontakter med myndigheter och kommer att fortsätta att ha det.
              Det är nämligen så att här har de lurat dig. Det är i många frågor
              som de har kört över dig. Du måste bli mer uppmärksam. Det finns
              frågor där man måste visa politisk handlingskraft, som när det
              gäller kampen mot människohandel.
            </seg>
            <seg n="6cd3866b">
              Det har varit ett stort problem med bland annat människohandeln
              i Norrbotten. Det finns krafter som inte vill se någon handlingskraft
              här därför att de vill bestämma helt själva. Det är därför som
              det är så viktigt att man får svar på dessa frågor.
            </seg>
          </u>
          <note type="speaker" n="2fd6a7a8">
            Anf. 41 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-2" n="a01ff41c">
            <seg n="127d1404">
              Herr talman! Jag är glad över att justitieutskottets ordförande
              har kontakt med myndigheterna. Man kan få mycket information och
              kan föra många diskussioner genom att ha de kontakterna, precis
              som man gör det när man är statsråd. Jag vet att utskottet tidigare
              har ägnat mycket arbete åt att ta till sig myndigheternas synpunkter
              och funderingar och att man har fört en diskussion med dem.
            </seg>
            <seg n="2203a77d">
              Förra veckan träffade jag länspolismästarna, vilka är en del
              av polisen, och jag träffar regelbundet Rikspolisstyrelsens chef.
              Det är klart att de får väldigt tydliga riktlinjer för vad regeringen
              vill med sin budget och sina satsningar. Detta behöver inte Thomas
              Bodström fundera över. Vi har inte tänkt sitta i fyra år med armarna
              i kors och låta saker och ting bero.
            </seg>
            <seg n="ec668b12">
              Människohandel är bland det grövsta man kan ägna sig åt. Vi fick
              många motioner avslagna, också på detta tema, av den socialdemokratiska
              majoriteten under föregående period. Man avslog motion efter motion
              och hänvisade till någon utredning på departementet. Vi tar den
              här frågan på allvar och det är jag mycket tydlig med.
            </seg>
            <seg n="9ab94da9">
              Att man får överskott i budgeten händer ibland. Jag är inte så
              säker på att polisen kommer att få det. Man har nämligen glömt
              att räkna på sådana saker som att nya poliser behöver lokaler
              och utrustning. Man har inte heller tänkt på de omkostnader som
              det blir om man behöver bredda polisverksamheten till att också
              omfatta en del vita fläckar. Jag tror alltså att det blir ett
              mindre problem. Men min grundinställning är att en myndighet som
              håller hårt i pengarna och använder resurserna väl ska, så långt
              som det över huvud taget är möjligt i kampen mot Finansdepartementet,
              få använda pengarna året därpå. Det finns regler för detta. Men
              min grundinställning är att om vi har anslagit pengar till en
              verksamhet så är det dit de ska gå.
            </seg>
            <seg n="c47a40b7">
              Frågan om polisutbildningen har vi diskuterat tusen gånger. Vi
              föreslår ingen kortare utbildning. Det behöver man inte skriva
              debattartiklar om. Det har vi pratat om i kammaren.
            </seg>
            <seg n="83d1d0d1">
              Men jag noterade en nyhet i reservationen från Socialdemokraterna
              som jag ska återkomma till. Där har ni gjort en svängning som
              är mycket spännande.
            </seg>
          </u>
          <note type="speaker" n="10630246">
            Anf. 42 MEHMET KAPLAN (mp) replik:
          </note>
          <u who="Q4822657" xml:id="i-5adfade485446339-0" n="77b54a19">
            <seg n="7ca59f6d">
              Herr talman! Det var glädjande att höra justitieministern prata
              om extra insatser mot mäns våld mot kvinnor. De måste genomföras
              å det snaraste. Jag hoppas verkligen att vi inom de närmaste åren
              ska kunna se denna ökning av insatser som kommer att innebära
              att vi får ett bättre samhälle att leva i, framför allt för barn
              och kvinnor.
            </seg>
            <seg n="03dd820d">
              Justitieministern tog upp frågan om extra satsningar och vad
              de olika partierna vill och inte vill. Miljöpartiet vill satsa
              700 miljoner extra, och det står vi fast vid. Men vi tycker inte
              att extra tillskott behövs enligt vårt sätt att resonera.
            </seg>
            <seg n="43ae66d0">
              Det jag vill veta av justitieministern är varför ni inte tittar
              på metoden att från polisen överföra uppgifter som inte är kärnverksamhet
              men med bibehållna resurser. I dag har polisen hand om ett antal
              olika områden, bland annat förlustanmälningar, hittegodshantering
              och tillståndsärenden. Alla dessa ärenden behöver inte handhas
              av polisen. De kan i stället koncentrera sig på sina kärnområden.
              Det märkligaste är kanske felparkeringsavgiftshanteringen. Det
              är också ett intressant område som polisen kanske inte riktigt
              behöver lägga ned sin polisiära del av verksamheten i. Det är
              ungefär 500 årsarbetskrafter som skulle kunna frigöras.
            </seg>
            <seg n="5cabdb0b">
              Min fråga är vad justitieministern avser att göra i frågan.
            </seg>
          </u>
          <note type="speaker" n="ec28876a">
            Anf. 43 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-3" n="a01ff41c">
            <seg n="395ae4c4">
              Herr talman! Jag har noterat att Miljöpartiet vill satsa 700
              miljoner mer på polisen i år, men det är inte lika mycket som
              regeringen avser att satsa. Problemet, som jag var inne på tidigare,
              är att Socialdemokraterna har gått ifrån det som ni tidigare tyckte
              och drar ned på det som ni tidigare var överens om. Man undrar
              om ni har pratat om det. Det var det som jag diskuterade förut.
            </seg>
            <seg n="a560a522">
              Polisens arbetsuppgifter är en viktig fråga. Det finns mycket
              som polisen gör som någon annan skulle kunna utföra. Där måste
              vi hjälpas åt att överföra uppgifter. Det är dock inte alltid
              så att det blir billigare. Till exempel kan man fundera över om
              polisen ska övervaka missbrukare som har tagits in i arresten.
              Polisen har inte alltid den medicinska kompetens som krävs för
              det. Det är klart att omhändertagandet kostar, men man kan använda
              polisen bättre genom att tydliggöra detta.
            </seg>
            <seg n="853532a0">
              Problemet är att med tolv års erfarenhet av socialdemokratiskt
              styre och vänsterstyre är det den normala polisverksamheten, att
              förebygga och ingripa mot brott på gator och torg, som har privatiserats.
              Bevakningsbranschen har fått otroligt stort utrymme och har fått
              svara för medborgarnas trygghetsbehov. Här har polisen dragit
              sig tillbaka. Det måste vi ändra på.
            </seg>
            <seg n="b1356068">
              Men jag är helt med Miljöpartiet om ni vill hjälpa oss att se
              till att vi får aktörer som gör sådant som andra gör bättre än
              polisen. I dag är det så att polisen oftast får göra sådant som
              ingen annan gitter att göra.
            </seg>
            <seg n="25ceeddf">
              Det gäller också ungdomar på glid. Många gånger ser vi brister
              i hur kommunerna tar hand om unga som har begått brott och de
              enda som alltid finns där är polisen. Det räcker inte.
            </seg>
            <seg n="9f5fc4e8">
              Låt oss hjälpas åt att hitta bra förslag. Jag kommer att studera
              Miljöpartiets förslag noga i denna del, för detta är jätteviktigt.
            </seg>
          </u>
          <note type="speaker" n="d49fdc6b">
            Anf. 44 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-7" n="8e970eae">
            <seg n="7dd7bba0">
              Herr talman! Jag vill ställa några frågor till ministern när
              det gäller våra satsningar på budgeten. Man säger att Vänsterpartiet
              faktiskt anslår mer än Socialdemokraterna.
            </seg>
            <seg n="60ddf6c8">
              Jag blir lite illa berörd av det. Det låter som om det skulle
              vara något väldigt oväntat från vårt håll. Vi har under flera
              år ställt upp på de satsningar som vi gjort tillsammans med Socialdemokraterna
              och Miljöpartiet när det gäller polisen framför allt.
            </seg>
            <seg n="fd8b74c7">
              Jag blir illa berörd av att det skulle vara väldigt konstigt
              att vi vill satsa på polisen. Det vill jag ha ett rakt svar på.
            </seg>
            <seg n="366cecee">
              Hur ska man bete sig för att få ut de här 20 000 poliserna på
              landsbygden, till Älvros och Yttermalung? Det finns ingen teknik
              för att få ut dem på landsbygden.
            </seg>
          </u>
          <note type="speaker" n="3152bd28">
            Anf. 45 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-4" n="a01ff41c">
            <seg n="5d08aad9">
              Herr talman! Jag vet att Vänsterpartiet i flera år har ställt
              upp på den socialdemokratiska politiken, som du uttryckte det
              själv. Det är alldeles riktigt. Det var då jag kände att ni väl
              inte alltid har varit pådrivande när det gäller polissatsningen.
              Nu visar det sig att ni är pådrivande, och jag blev något förvånad.
              Jag är jätteglad. Vänsterpartiet har av och till sett ljuset när
              det gäller kriminalpolitiken. Det är ju jättebra om vi kan arbeta
              över gränserna. Det jag har varit förvånad över i den här debatten
              är att Socialdemokraterna så radikalt har ändrat inriktning. Det
              är möjligt att jag har haft fördomar om Vänsterpartiets politik.
              Jag är jätteglad över att ni ligger på här.
            </seg>
            <seg n="316be316">
              Jag tror att det är viktigt, inte minst för de människor som
              bor i utsatta områden. Där finns inte polisen. Nu tvingas vi att
              försöka öppna nya stationer i förortsområden där det har varit
              helt tomt. Jag tror att det har oerhört stor betydelse för unga
              människor, och även för vuxna. Vi måste fortsätta på den vägen.
            </seg>
            <seg n="0501b9b8">
              Hur ska vi få några till Ljusdal och Älvros? Ja, det kan man
              undra.
            </seg>
            <seg n="78f58664">
              En positiv sak som jag tror en del på är faktiskt distansutbildningen.
              Förra veckan var jag med när vi examinerade 45 nya poliser som
              har gått den här distansutbildningen. Den har väldigt hög kvalitet.
              Det är ingen som har varit emot den.
            </seg>
            <seg n="368f662a">
              Det var roligt att se att det var poliser som nu skulle till
              Ljusdal, till Norrbotten och ned till olika ställen i södra Sverige.
              De här poliserna sade att de nog aldrig hade kunnat gå den här
              utbildningen om inte distansutbildningen hade funnits. Det hade
              betydelse för dem att de kunde läsa i annan form. De var något
              äldre och hade kanske annan yrkeserfarenhet tidigare.
            </seg>
            <seg n="48377dd4">
              Hur formen på utbildningen ser ut tror jag är en sak som vi måste
              fundera över. Jag tror att distansutbildningen har en hel del
              att ge.
            </seg>
            <seg n="aef2fa60">
              Problemet är rekryteringen som ibland gör att det inte bara är
              sådana som vill bo på landsbygden som kommer in.
            </seg>
          </u>
          <note type="speaker" n="791c054b">
            Anf. 46 LENA OLSSON (v) replik:
          </note>
          <u who="Q4971169" xml:id="i-cd0d97e0b50def55-8" n="8e970eae">
            <seg n="6279352d">
              Herr talman! Det är ju jättetrevligt att höra att ministern tillstår
              att distansutbildningarna är bra. Det vet jag. Jag har också träffat
              dem som har gått dem. Vi ska passa på att ta åt oss äran, Socialdemokraterna,
              Vänstern och Miljöpartiet. Det var vi som gjorde satsningarna.
            </seg>
            <seg n="363aaf34">
              Man ska passa sig för att ha förutfattade meningar. Det har varit
              vår vilja och vi har sett problemen. Det ser man om man sätter
              sig in i Vänsterpartiets politik. Det är klart att vi behöver
              flera poliser.
            </seg>
            <seg n="7b235fa1">
              När man tittar på regeringsförklaringen ser man att vi i framtiden
              kommer att behöva flera platser för interner. Man aviserar att
              man vill skärpa straffen. Kriminalvården har gjort en grov beräkning
              om ca 2 000 platser mer än vad som är beräknat. Det kommer ju
              att kosta. Då kanske det inte bara är polisen som får de framtida
              ökningar som man aviserar nu.
            </seg>
            <seg n="e9e2dba8">
              Jag vill väldigt gärna nu när jag ändå står här passa på att
              säga: Vi får se. Vi får se hur det blir med den ekonomiska politik
              som regeringen för. Det kanske blir inskränkningar.
            </seg>
            <seg n="12b486db">
              Som jag sade förut lovades det mer i valrörelsen, men det blev
              inte så mycket. Med den framtida politiken är jag inte alls säker
              på att man kan göra de här stora satsningarna.
            </seg>
          </u>
          <note type="speaker" n="e5802ea0">
            Anf. 47 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-5" n="a01ff41c">
            <seg n="6f42e1e6">
              Herr talman! Det är en förmån som oppositionen har att påstå
              att den största satsning som någonsin har genomförts på polisen
              och en enorm satsning på rättsväsendet inte blev så mycket. Det
              är ett privilegium. Jag gratulerar er till det. Det är en förmån
              man har.
            </seg>
            <seg n="e26e2813">
              Jag är ändå rätt nöjd med att vi kan lägga fram de förslagen.
              Vi har en målmedvetenhet när det gäller vad vi ska göra.
            </seg>
            <seg n="adda1d7e">
              Jag är också glad att Lena Olsson tar upp frågan om kriminalvården.
              Det är viktigt att man ser hela kedjan. Det finns en utbyggnadsplan
              för kriminalvården. På grund av de krångliga regler vi har i det
              här landet går det inte så fort som man hade tänkt sig att få
              fram de nya lokalerna. Vi har bedömt resurstilldelningen när det
              gäller kriminalvården delvis utifrån den planen. Vi begär också
              en uppdatering av den för att kunna kolla av det hela.
            </seg>
            <seg n="5bbdea0e">
              När det gäller behandling och verksamhet på anstalterna gör vi
              en del. Jag tror att det finns oerhört mycket mer att göra. Man
              måste erkänna att med de trängselproblem i kriminalvården som
              vi har ärvt måste man nog börja i rätt ända och se till att det
              finns rum för de intagna innan man tror att man ska kunna åstadkomma
              hur mycket som helst när det gäller behandling.
            </seg>
            <seg n="548a3961">
              Vi har inte respekt för den lösning som jag tror att Vänsterpartiet
              vill ha, nämligen att skicka ut folk efter halva tiden. Vi tycker
              att om man har dömts till fängelse får man nog avtjäna huvuddelen
              av straffet. Ni har lösningen att man släpper ut folk. Då lättar
              ju trycket. Vi accepterar inte den lösningen. Då får man nog göra
              som jag säger och börja med att se till att vi får plats för folk
              innan vi bygger ut innehållsverksamheten. Men vi gör inga neddragningar
              utan förstärker också behandlingen, bland annat för sexualbrottsdömda
              och givetvis när det gäller narkotikasatsningen. Den måste fortsätta
              på anstalter och inom frivården.
            </seg>
          </u>
          <note type="speaker" n="3f442a5a">
            Anf. 48 ALICE ÅSTRÖM (v):
          </note>
          <u who="Q4354173" xml:id="i-f87b94a5343f4ba6-0" n="788e4d40">
            <seg n="2d9d85b6">
              Herr talman! Det har varit ganska intressant att lyssna på debatten
              i dag. Jag hade kunnat inleda mitt anförande med att läsa från
              tidigare debatter på justitieutskottets områden.
            </seg>
            <seg n="bfccced4">
              Jag hade kunnat citera företrädare för de olika partierna där
              man tidigare har lagt stora anslagsäskanden och beskrivit varför
              man behöver göra de här stora ekonomiska satsningarna på varje
              område för att få en fungerande verksamhet.
            </seg>
            <seg n="23a67227">
              Jag hade kunnat läsa upp inlägg från tidigare debatter om kriminalvården,
              innehållet i kriminalvården, vård och behandling, rätten att få
              en utbildning och ha en verksamhet under den tid man sitter av
              straffet och den överbeläggning som finns inom kriminalvården.
              Där har man lagt stora äskanden från de tidigare oppositionspartierna
              och argumenterat stenhårt för varför just de här resurserna behövs.
            </seg>
            <seg n="757b8fe3">
              I dag, herr talman, ser vi resultatet. I dag har vi kommit till
              sanningens minut.
            </seg>
            <seg n="a8e96f07">
              Den budgetdebatt vi hade förra gången och de förslag som den
              dåvarande majoriteten hade för nästa år och som då var fullständigt
              otillräckliga har i dag egentligen inte renderat några större
              förändringar.
            </seg>
            <seg n="e3f9520e">
              Jag tycker att det är anmärkningsvärt när jag tänker på hur debatterna
              har förts tidigare. Det är politikens villkor och det får man
              väl lära sig att leva med.
            </seg>
            <seg n="dedbf2ae">
              Desto större förvåning känner jag när jag hör debatten i dag
              om den oerhört stora satsning på 1 ½ miljard som är den största
              genom tiderna. Det stämmer inte om man tittar på den budgetdebatt
              vi hade förra gången. Det som låg i budgeten för 2007, som då
              var helt otillräckligt, var faktiskt den större delen av de anslagsökningar
              som görs i dag.
            </seg>
            <seg n="a0ac1cd1">
              Det är intressant att höra hur de stora satsningarna kommer att
              förändra Sverige. De kommer att förändra polisväsendet. De kommer
              att förändra det förebyggande arbetet. Det är nu det händer. Det
              har inte hänt någonting på tolv år, utan vi har sett ett fullständigt
              förfall. Man har suttit med armarna i kors och låtit kriminaliteten
              breda ut sig trots de stora satsningar som gjorts under de senaste
              åren.
            </seg>
            <seg n="72e6eeaa">
              Om vi, herr talman, tittar på hur den enorma skillnad som nu
              ska inträffa i Sverige ser ut, liksom den stora satsningen som
              så avsevärt skiljer sig från den politik som tidigare förts, ser
              vi att satsningen är på 30 753 868 000. Det är vad majoriteten
              lägger fram i dag. Vänsterpartiet satsar 34 miljoner mindre. På
              30,7 miljarder skiljer det alltså 34 miljoner, och det ska då
              utgöra den avsevärda skillnaden för ett fungerande rättsväsende.
              Nu kan vi bekämpa all brottslighet. Nu kommer det brottsförebyggande
              arbetet att genomgå stora förändringar. Nu ska Sverige kunna känna
              trygghet. 34 miljoner på 30,7 miljarder! Det gäller Vänsterpartiet.
            </seg>
            <seg n="7c9af15e">
              Jag kanske inte ska svara för Socialdemokraternas del, men vi
              har fått höra att Socialdemokraterna blivit både rättsväsendets
              och polisens fiende nr 1 och ska göra stora, drastiska nedskärningar.
              Men, gott folk, hur ser det egentligen ut? På 30 753 000 000 vill
              Socialdemokraterna sammanlagt satsa 254 miljoner mindre. Miljöpartiet
              vill satsa 213 miljoner mindre.
            </seg>
            <seg n="bd5ad8e4">
              Herr talman! Hade jag någon gång som politiker vetat att 34 miljoner
              eller 254 miljoner skulle vara avgörande för om vi verkligen kan
              skapa ett tryggt samhälle eller inte med poliser överallt, ett
              väl fungerande brottsförebyggande arbete, en kriminalvård som
              kommer att fungera ja, då hade jag nog skakat fram de där 34 miljonerna
              i vårt budgetalternativ.
            </seg>
            <seg n="b7f72dcb">
              Det stora problemet är att vi nu kommer att få en politik som
              ökar skillnaderna i samhället. Vi kommer att få se att det är
              människorna i de mest utsatta områdena flera har redan varit inne
              på det som får sänkt a-kassa och en minskning av aktivitetsstödet,
              som får avsluta sin arbetsmarknadsutbildning och där förtidspensionärerna
              får sämre ekonomiska villkor. Det är också i de mest utsatta områdena
              vi har den största barnfattigdomen, och den kommer att öka. Det
              handlar om de områden där vi redan har problem med kriminalitet,
              utanförskap och missbruk. Och det kommer att öka. Med en politik
              som ökar klyftorna kommer ni att behöva åtskilligt mer pengar
              att satsa på rättsväsendet.
            </seg>
            <seg n="5c326a9b">
              Jag håller faktiskt helt med justitieministern när hon talar
              om vikten av ett väl fungerande polisväsende och ett väl fungerande
              rättsväsende. Jag håller också med om att vi behöver flera poliser
              i de mest utsatta områdena, att de är närvarande och kan bedriva
              ett brottsförebyggande arbete. Det är ett arbete som jag gärna
              deltar i och fortsätter att se till att det utvecklas.
            </seg>
            <seg n="517e8116">
              Men, herr talman, då måste vi kunna föra en debatt i kammaren
              där en minskning med 34 miljoner eller 254 miljoner av totalt
              30,7 miljarder inte utmålas så att den ena sidan är den handlingskraftiga,
              den som står för rättsväsendet, medan den andra bara sitter med
              armarna i kors och låter brottsligheten breda ut sig. Det är ett
              gemensamt ansvar som vi alla, i alla partier, har.
            </seg>
            <seg n="ea55e7fc">
              Vi kanske inte alltid kommer att välja samma metoder och vi kanske
              inte alltid kommer att hamna på exakt samma budgetäskande, men
              vi måste väl trots det visa varandra respekt och tro att varje
              riksdagsledamot och varje parti som sitter i riksdagen vill ha
              ett tryggare samhälle, ett samhälle där vi bekämpar brottsligheten
              och ser till att människorna får en bra plats. Då ska vi inte
              heller utmåla varandra som de värsta fienderna, för det kommer
              inte att leda till ett bättre samhälle och ett bättre fungerande
              rättsväsende.
            </seg>
          </u>
          <note type="speaker" n="dd2a2bf0">
            Anf. 49 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-4" n="c889e9af">
            <seg n="4a3221d9">
              Herr talman! Det är intressant och roligt att lyssna på Alice
              Åström, som är både kunnig och engagerad i dessa frågor.
            </seg>
            <seg n="dfa4113c">
              Jag har några frågor utifrån Vänsterpartiets motion. Om vi säger
              11 september och bombningarna i London, Madrid och på andra platser
              i världen vet alla att terrorismen är ett hot även mot oss i Sverige.
              Läser man Vänsterpartiets motivering till att inte ge Säkerhetspolisen
              ett ytterligare anslag på 75 miljoner kronor just för att bekämpa
              terrorism motiveras det med att man inte har någon insyn i Säkerhetspolisens
              verksamhet. Jag skulle därför vilja veta hur Vänsterpartiet resonerar
              och hur de ser på terroristbekämpningen.
            </seg>
            <seg n="a81971fd">
              Jag tycker att Vänsterpartiet har ett bra förslag som tål att
              granskas när det gäller en nationell haverikommission för mord
              på kvinnor. I Sverige faller varje år ungefär 16 kvinnor offer
              för våld och avlider. Nu kommer regeringen att göra en översyn
              av den nationella handlingsplanen, och jag förutsätter att detta
              kommer att prövas där. Det är viktigt att arbeta förebyggande
              för att minska antalet våldsdödade kvinnor.
            </seg>
            <seg n="5f84dc66">
              Sedan tror jag att det också är viktigt att se på haverikommissioner
              generellt. Vi har i färskt minne pojken Bobby, som föll offer
              fastän han delvis stod under myndigheternas beskydd. Även barnen
              måste därför värnas. Samtidigt som det inte får gå inflation i
              detta med haverikommissioner ligger det mycket i det som Vänsterpartiet
              tar upp.
            </seg>
            <seg n="8b40dc2f">
              Avslutningsvis vill jag fråga: Varför vill Vänsterpartiet införa
              halvtidsfrigivning? Vad är motivet till det? Vi vet att straffskalan
              för till exempel grov kvinnofridskränkning i dag ligger på mellan
              sex månader och sex år. Snittet ligger på mindre än ett års fängelse
              för den som är dömd för grov kvinnofridskränkning. Varför ska
              man släppa ut gärningsmännen efter halva tiden?
            </seg>
          </u>
          <note type="speaker" n="eaeaf863">
            Anf. 50 ALICE ÅSTRÖM (v) replik:
          </note>
          <u who="Q4354173" xml:id="i-f87b94a5343f4ba6-1" n="788e4d40">
            <seg n="019f9ef7">
              Herr talman! Jag ska börja med frågan om halvtidsfrigivning.
              Vi hade tidigare halvtidsfrigivning i Sverige, och det har man
              i de flesta europeiska länder med olika variationer.
            </seg>
            <seg n="b5ead810">
              All kriminologisk forskning visar att längre eller hårdare straff
              inte minskar brottsligheten. Snarare finns det när vi ser på forskningen
              och inte bara tycker en tendens till att längre tid i fängelse
              medför svårare återanpassning. Vi ser en ökad återfallsfrekvens
              ju längre straffet är.
            </seg>
            <seg n="d112fe4f">
              Halvtidsfrigivning innebär inte att man släpps helt fri. Man
              befinner sig fortfarande i frivården. Det kan fortfarande vidtas
              olika typer av åtgärder, till exempel att man genomgår ett behandlingsprogram.
              Det innebär bara att man inte ska sitta inne på anstalt.
            </seg>
            <seg n="8ea4dbc7">
              Vi tror inte att anstaltstid är det som löser problemet, och
              forskningen visar att vi har rätt. Men då måste vi ha det politiska
              modet och säga att lösningen inte är att låsa in människor i fängelserna.
              Den åsikten har vi vidhållit under alla år.
            </seg>
            <seg n="9e5b5262">
              Vad gäller haverikommissioner håller jag med om att det inte
              får gå inflation i dem. Jag tror dock att vi har möjlighet att
              lära oss mycket om hur vi kan förbättra arbetet för att i framtiden
              skydda kvinnor. Vi kan lära av de misstag som gjorts. Det är många
              länkar som ska passa ihop, och det är lätt att falla emellan.
              Det behöver vi få kunskap om. Jag ser fram emot ett sådant förslag.
            </seg>
            <seg n="93c3cf65">
              Jag får återkomma till frågan om terroristbekämpning och Säpo
              i min nästa replik.
            </seg>
          </u>
          <note type="speaker" n="fad4c966">
            Anf. 51 HILLEVI ENGSTRÖM (m) replik:
          </note>
          <u who="Q772089" xml:id="i-0e962d6a37871098-5" n="c889e9af">
            <seg n="86cd224b">
              Herr talman! När det gäller halvtidsfrigivning avtjänas i dag
              relativt kort tid i fängelse. Jag tror att det är viktigt att
              det under tiden man sitter i fängelse sätts in insatser för att
              påverka människor att ta itu med till exempel missbruk, att påverka
              sexualbrottsdömda och män som misshandlat sina kvinnor att faktiskt
              ändra beteende och komma till insikt. Då är det viktigt att behandlingstiden
              inom kriminalvården inte är för kort. Det påstås av dem som är
              aktiva inom kriminalvården att det är den som är avgörande. Inte
              minst de som jobbar med sexualbrottsförbrytare vill ha förbrytarna
              inne lite längre tid för att kunna få en ordentlig påverkan, så
              att återfallen inte ska fortsätta eller vara så många som de är
              i dag.
            </seg>
            <seg n="9c151756">
              Jag tror också att det är viktigt för brottsoffrets upprättelse
              att till exempel en man som har blivit dömd för grov kvinnofridskränkning
              faktiskt inte släpps ut efter nio månader, som det i genomsnitt
              blir med nuvarande regler.
            </seg>
            <seg n="e6a44453">
              Det är också viktigt att människor sitter i fängelse en rimlig
              tid så att medborgarna ute i samhället skyddas. För det är faktiskt
              så att när man sitter inlåst kan man inte begå några brott.
            </seg>
            <seg n="741fd90a">
              När det gäller terroristbekämpningen väntar jag på svar om hur
              ni resonerar i Vänsterpartiet.
            </seg>
          </u>
          <note type="speaker" n="93fa4b31">
            Anf. 52 ALICE ÅSTRÖM (v) replik:
          </note>
          <u who="Q4354173" xml:id="i-f87b94a5343f4ba6-2" n="788e4d40">
            <seg n="76c6f681">
              Herr talman! När det gäller terroristbekämpningen tror vi inte
              att Säpo är det verktyg som vi behöver använda oss av. Det är
              principiellt viktigt att om vi ska sitta och fatta beslut om ytterligare
              resurser till terroristbekämpning där vi vet att det i dag begås
              många övergrepp när det gäller rättssäkerhet och regleringar,
              så är det också viktigt att vi här i riksdagen är medvetna om
              exakt vad det är vi anslår pengar till och hur terroristbekämpningen
              ser ut. Faktum är att till exempel Storbritannien har en säkerhetstjänst
              med resurser långt utöver vad vår regerings säkerhetstjänst har,
              men det har inte varit nyckeln till att förhindra terrordåd.
            </seg>
            <seg n="da027180">
              Vi ser att terroristbekämpning behöver ske på en mängd andra
              områden. De resurser som finns inom säkerhetstjänsten, där terroristbekämpningen
              är en av de viktigaste uppgifterna, är i dag fullt tillräckliga.
            </seg>
          </u>
          <note type="speaker" n="af0a2eaa">
            Anf. 53 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-6" n="a01ff41c">
            <seg n="aa047fc6">
              Herr talman! Det är alltid intressant att lyssna på Alice Åström
              som har lång erfarenhet och ett stort engagemang när det gäller
              kriminalpolitiken.
            </seg>
            <seg n="ae580802">
              Alice Åström sade i sitt anförande att man hade kunnat läsa tidigare
              debatter och att vi i dag ser resultatet. Jag tror att det bara
              är att erkänna att det här är bara början. Det är väldigt svårt
              att åstadkomma resultat på några få veckor, några få månader.
              Men vi har lagt en bra grund för den inriktning som vi vill satsa
              på, nämligen att vi vill ha en bredare och mer folkförankrad polisverksamhet
              så att vi verkligen förebygger och arbetar med de brott som gör
              att så många medborgare känner sig otrygga.
            </seg>
            <seg n="e4d55b8a">
              Alice sade också att skillnaderna i budgeten är marginella. Det
              beror på vilket perspektiv man har. Om man ser det ur ett statsbudgetperspektiv
              kan man tycka att det inte är mycket att hänga i julgranen. Men
              om man ser det ur ett medborgarperspektiv är de 342 miljonerna
              som Socialdemokraterna vill ligga lägre när det gäller polisen
              en oändlig summa. Tänk den som fick vinna 342 miljoner på bingo!
              Det är ju en otrolig summa! Den socialdemokratiska neddragningen
              motsvarar ungefär 700 poliser.
            </seg>
            <seg n="686cb43a">
              Det intressanta är att vad som nu har hänt i oppositionen är
              att Socialdemokraterna ju inte bara lägger sig lägre än alliansregeringens
              förslag, utan de går också på tvären mot er. Man lägger sig under
              det ni har varit överens om.
            </seg>
            <seg n="dc8174ee">
              Jag skulle jättegärna vilja ha en kommentar från Vänsterpartiet.
              Hur ser ni på den här nya socialdemokratin som nu uppenbarligen
              ska ta rollen som det mest polisfientliga partiet i riksdagen,
              även om det då ur ett statsbudgetperspektiv är marginella förändringar?
            </seg>
          </u>
          <note type="speaker" n="cb06391c">
            Anf. 54 ALICE ÅSTRÖM (v) replik:
          </note>
          <u who="Q4354173" xml:id="i-f87b94a5343f4ba6-3" n="788e4d40">
            <seg n="6073b99c">
              Herr talman! Vi är helt övertygade om att vi inte kommer att
              ha några som helst problem att samarbeta med socialdemokratin,
              även när det gäller utgiftsområde 4, som handlar om rättsväsendet
              och utvecklingen av polisen framöver. Det är ganska intressant
              att det var med viss förvåning som justitieministern i sitt anförande
              sade att Vänsterpartiet låg högre. Jag kan informera justitieministern
              om att vi har drivit frågan om mer pengar till poliserna i budgetförhandlingar
              under flera år. Därför blev jag lite upprörd när jag satt och
              lyssnade och fick höra det påståendet.
            </seg>
            <seg n="878491df">
              Jag ser inte alls socialdemokratin som polisfientlig. Vi ser
              ändå att satsningen på 700 miljoner som vi har varit överens om
              faktiskt rullar vidare.
            </seg>
            <seg n="99b1ce07">
              Jag skulle vilja ställa frågan till justitieministern om hur
              vi ska kunna effektivisera polisen. Jag saknade den både i justitieministerns
              och i övrigas anföranden. Trots att vi har fått flera poliser
              i poliskåren, och vi har fått flera civilanställda under de senaste
              åren, har man inte förmått att få ut flera poliser på gator och
              torg. Vi har fått en organisation som behåller poliser internt
              snarare än får ut dem. Det har varit ett svårt arbete, och vi
              har fört många diskussioner om hur man ska kunna förändra organisationen.
            </seg>
            <seg n="2d07cd24">
              Jag kommer med intresse att följa hur man ska kunna utnyttja
              de resurser som faktiskt finns inom polisen på ett annat sätt
              än i dag.
            </seg>
          </u>
          <note type="speaker" n="63345970">
            Anf. 55 Justitieminister BEATRICE ASK (m) replik:
          </note>
          <u who="Q297850" xml:id="i-b85157401ab0caba-7" n="a01ff41c">
            <seg n="5c76bded">
              Herr talman! Jag visste faktiskt inte att det var Vänsterpartiet
              som hade drivit på Socialdemokraterna för att få en anständig
              polisbudget under den tidigare regeringen. Jag trodde aldrig att
              jag i kammaren skulle säga att jag är glad över att Vänsterpartiet
              var med i regeringsunderlaget, men det känns nästan så. Det här
              var en överraskning för mig.
            </seg>
            <seg n="ae7a33cc">
              Nu när ni är i opposition har ni i vart fall en betydligt mer
              bastant syn på detta och vad som måste göras för att människor
              runtom i Sverige ska känna sig lite tryggare, även om jag inte
              tycker att ni satsar tillräckligt mycket.
            </seg>
            <seg n="4c6dccaf">
              När det gäller detta med att effektivisera polisen finns det
              mycket som måste göras. Jag håller med om att det inte håller
              för ett kort inlägg. De riktlinjer som jag kommer att ange kommer
              att handla mycket om att det ska bli flera i yttre tjänst. Det
              är också viktigt att vi inte gör som min företrädare och i varje
              fråga hänvisar till polisfacket, utan vi ser varje fråga vidare.
              Det krävs förändringar i organisationen. Det krävs att man är
              beredd att betala för dem som ska stå längst ut i ledet.
            </seg>
            <seg n="0f4e663d">
              I dag är det ibland svårt att rekrytera bra poliser till förortskommenderingar
              därför att regelverken och avtalen är sådana att man inte kan
              anslå de pengar som behövs för att få de absolut bästa till detta.
              Där tror jag att det finns en del att göra. Det finns många sådana
              frågor.
            </seg>
            <seg n="23bf4c5c">
              Man måste vända lite på strukturen för att få ut flera i organisationen.
              Vi ska nog inrikta oss på arbete på det området och när det gäller
              ledarskapet inom polisen snarare än på organisationsförändringar.
              Jag tror också att bättre ledarskapsutbildning och rekrytering
              av chefer har betydelse för detta.
            </seg>
            <seg n="b753914a">
              Man måste uppmuntra dem som gör rätt saker i yttre tjänst och
              jobbar med brottsförebyggande arbete, så att man vänder attityderna
              så att alla i organisationen uppfattar att det är lika fint att
              jobba med ungdomar ute i förorterna som att sitta på RPS.
            </seg>
          </u>
          <note type="speaker" n="c31baa97">
            Anf. 56 ALICE ÅSTRÖM (v) replik:
          </note>
          <u who="Q4354173" xml:id="i-f87b94a5343f4ba6-4" n="788e4d40">
            <seg n="9feb764c">
              Herr talman! Jag tror också att det är viktigt att man ser på
              kulturen och ledarskapsutbildningen. Det finns en mängd frågor
              som man behöver göra något åt. Jag hoppas att det även finns en
              möjlighet att ha ett bra samarbete om detta, för vi är alla betjänta
              av att vi ser till att vi får en polisorganisation som fungerar
              i allmänhetens tjänst. Jag är övertygad om att vi alla har det
              intresset, oavsett om vi är socialdemokrater, miljöpartister,
              centerpartister eller moderater. Sedan kommer vi kanske inte alltid
              att vara överens om de åtgärder som ska vidtas och hur saker och
              ting ska göras, men jag tror att det är viktigt att vi har en
              dialog och respekterar varandra. Vi har en gemensam målsättning,
              nämligen att få en väl fungerande poliskår som i första hand är
              i allmänhetens tjänst.
            </seg>
          </u>
          <note type="speaker" n="caec1a80">
            Anf. 57 Justitieminister BEATRICE ASK (m):
          </note>
          <u who="Q297850" xml:id="i-3754cab094bb203d-0" n="a01ff41c">
            <seg n="e57a597b">
              Herr talman! Låt mig önska utskottet och debattörerna en riktigt
              trevlig jul. Jag hoppas att vi får många trevliga debatter framöver!
            </seg>
          </u>
          <note n="04236514">
            Överläggningen var härmed avslutad.
          </note>
          <note n="605c5d42">
            7 § Kultur, medier, trossamfund och fritid
          </note>
          <note n="9558bd6f">
            Föredrogs
          </note>
          <note n="98831d43" type="speaker">
            Anf. 58 ANNE MARIE BRODÉN (m):
          </note>
          <u who="Q4768600" xml:id="i-85c905746a249839-0" n="a01ff41c">
            <seg n="bd2ac4a6">
              Herr talman! Vi ska nu debattera och besluta om kulturutskottets
              betänkande 2006/07:KrU1. Betänkandet behandlar budgeten för utgiftsområde
              17 Kultur, medier, trossamfund och fritid och proposition 2006/07:16
              om public service-företagens möjligheter att överlåta rättigheter
              till offentligt framförande.
            </seg>
            <seg n="a369b047">
              Betänkandet innehåller även ett 50-tal motionsyrkanden med anknytning
              till statsbudgeten. Samtliga motioner avstyrks förutom en motion
              där utskottet gör ett tillkännagivande till regeringen att kravet
              på 65 % textning av sändningstiden för SVT:s förstagångssändningar
              med svenskt ursprung ska gälla från år 2009 i stället för som
              tidigare år 2012.
            </seg>
            <seg n="2c200140">
              Herr talman! Utskottet tillstyrker regeringens förslag till budgetram
              för utgiftsområde 17 till 10 139 000 000 kr för år 2007. Jämfört
              med innevarande år är det en höjning med drygt 557 miljoner kronor
              varav 87 miljoner är pris- och löneuppräkningar medan 470 miljoner
              är satsningar på nya reformer.
            </seg>
            <seg n="b0858901">
              Bland regeringens större satsningar på kulturpolitikens område
              under år 2007 kan nämnas betydande tillskott till folkbildningen
              och kyrkoantikvariska ersättningen. Även stödet till Operan, Dramaten,
              Riksteatern och Drottningholms slottsteater räknas upp.
            </seg>
            <seg n="680b1c93">
              Idrottsstödet förelås till 445,6 miljoner kronor via statsbudgeten
              och 560 miljoner kronor via AB Svenska Spel varav 500 miljoner
              kronor avser en utvidgad satsning på svensk idrott.
            </seg>
          </u>
          <note n="efe30f49">
            Kulturutskottet biträder även förslagen i proposition 16 om public
            service-företagens möjligheter att överlåta rättigheter till offentligt
            framförande.
          </note>
          <note n="786f0d1f">
            Herr talman! I betänkandet finns 21 reservationer och 14 särskilda
            yttranden från Socialdemokraterna, Vänsterpartiet och Miljöpartiet.
            Med detta vill jag lämna över betänkandet för debatt och beslut
            i kammaren.
          </note>
          <note type="speaker" n="26aaa7ba">
            Anf. 59 SIV HOLMA (v):
          </note>
          <u who="Q4609260" xml:id="i-1b95e2db34f694c6-0" n="a2e4a61a">
            <seg n="cf830744">
              Herr talman! Jag har aldrig tidigare haft ett förtroendeuppdrag
              där jag mötts av så mycket positivt gensvar som efter att Vänsterpartiet
              fick ordförandeposten i kulturutskottet. Samtidigt har man också
              varit förvånad över att en oppositionsföreträdare för det näst
              minsta partiet innehar denna post. Majoriteten i kulturutskottet
              är fortfarande densamma som i riksdagen. Vad kan jag då åstadkomma
              i detta sammanhang?
            </seg>
            <seg n="5f68ad5b">
              Jag kommer naturligtvis att bedriva opinion för en bättre kulturpolitik.
              Jag tycker att den förre socialdemokratiske kulturministern Bengt
              Göransson uttrycker det så bra i Svenska Dagbladet när han säger:
              Ett av kulturpolitikens syften är att skapa en kulturens infrastruktur
              där ett fritt och frivilligt kulturliv kan odlas. I en avslutande
              mening säger han: En ny kulturallians, omfattande både kulturbärande
              konservativa, frisinnade och vad som kan kallas en kulturvänster
              är vad som behövs i dag när en kulturlös nyliberalism öppet förkunnar
              att den bästa kulturpolitiken är ingen kulturpolitik alls.
            </seg>
            <seg n="88a5bb6d">
              Herr talman! Den nya alliansregeringens start på kulturpolitikens
              område har ju varit minst sagt kaotisk. Trots sin korta tid för
              budgetarbetet någonstans mellan sex och tio dagar fanns det ett
              förslag som inget av allianspartierna redovisade före valet. Det
              handlar om förslaget att halvera tillståndsperioden för public
              service. I andra sammanhang försvarar alliansregeringen sina förändringar
              med att det har de klart och tydligt deklarerat före valet.
            </seg>
            <seg n="aef6619d">
              Går vi tillbaka till kulturutskottets betänkande i våras, före
              valet, var samtliga sju partier överens om att förlänga tillståndsperioden
              till sex år. Det fanns ingen reservation och inte heller något
              särskilt yttrande som indikerade något annat.
            </seg>
            <seg n="0795e46c">
              Efter alliansregeringens besked var vi många som länge hoppades
              på att treårsförslaget skulle kunna ändras i kulturutskottets
              betänkande. Vi hoppades på att politisk prestige i frågan skulle
              kunna läggas åt sidan och att vi skulle kunna komma överens om
              att i stället för en halvering av tillståndsperioden fokusera
              på kontrollstationen efter halva tiden.
            </seg>
            <seg n="acaa9822">
              Vi hoppades på att vi skulle kunna komma fram till en blocköverskridande
              överenskommelse med ett sådant innehåll. Så blev det inte, och
              den nya majoriteten verkar vara totalt ointresserad av att ta
              sådana initiativ. Man kan fråga sig om det har partiegoistiska
              skäl. Kan det vara så att allianspartierna kanske föredrar att
              prioritera sina egna hjärtefrågor från valrörelsen före och på
              bekostnad av public services självständighet och oberoende?
            </seg>
            <seg n="d4712834">
              En minoritet i riksdagen som består av Moderaterna och Folkpartiet
              säger nej till tv-licensavgiftsfinansiering. De vill finansiera
              public service antingen via statsbudgeten eller via fonder, genom
              att ta ut koncessionsavgifter och auktionera ut radiofrekvenser.
              S, v, mp, c och kd vill behålla tv-licenssystemet, ett system
              som ger public service större självständighet än andra finansieringsförslag.
            </seg>
            <seg n="5d1a851d">
              En intressant reflexion är att Moderaterna och Folkpartiet representerar
              en minoritet i riksdagen men en majoritet i regeringen. Vi är
              oroliga för att dessa två partier kommer att med sin storlek i
              regeringen kunna undergräva public service-tanken. Jag vill därför
              fråga Centerpartiets Anders Åkesson och Kristdemokraternas Dan
              Kihlström: Är våra farhågor berättigade?
            </seg>
            <seg n="31ed9a4a">
              Herr talman! Vänsterpartiets budgetalternativ handlar om att
              ge kulturlivet bättre ekonomiska förutsättningar. Vi vill satsa
              lite över 1 miljard mer än alliansregeringen på kulturen, 740
              miljoner via statsbudgeten och 300 miljoner från Svenska Spels
              vinstmedel. Vi vill göra kraftiga förstärkningar av kultursatsningarna.
              Det gäller barnkultursatsningar, scenkonstnärernas pensioner,
              den fria scenkonsten och ett förverkligande av det handlingsprogram
              för dansen som Kulturrådet lagt fram.
            </seg>
            <seg n="a91a4f3b">
              Vi vill att det fria inträdet på museerna kvarstår, mångkulturåret
              följs upp och de nationella minoriteternas kulturanslag ökas kraftigt.
              Folkbildning, amatörverksamhet och kollektivverkstäder för konstnärer
              lyfter vi fram liksom att idrotten successivt ska göras oberoende
              av spelvinster.
            </seg>
            <seg n="9ff5fbd7">
              Herr talman! Höjd a-kasseavgift, lägre ersättningar och hårdare
              villkor för de arbetslösa slår särskilt hårt mot konstnärlig verksamhet.
              Kulturarbetsmarknaden är särpräglad och utgörs av deltidsanställningar
              vilket medför återkommande perioder av arbetslöshet, undersysselsättning
              eller perioder utan inkomst. En frilansande kulturarbetare kan
              ha flera hundra visstidsanställningar på ett år. Teaterverksammas
              a-kassa har gjort beräkningar som visar att frilansande musiker
              och skådespelare kommer att förlora 4050 % av sin ersättning jämfört
              med dagens villkor.
            </seg>
            <seg n="d68071bd">
              Finansminister Anders Borg uttalade före valet att när Teaterförbundet
              driver fram avtal som gör medlemmarna arbetslösa får man ta konsekvenserna
              av det. Vidare sade han att hemtjänsten inom Kommunal söker folk.
              Det kanske vore en lämplig uppgift.
            </seg>
            <seg n="c2b4af4a">
              Statsminister Fredrik Reinfeldt svarade under regeringens frågestund
              att han tycker att man ska föra en diskussion om kulturstöd och
              kulturarbetares förutsättningar att klara sig. Vad vill kulturminister
              Lena Adelsohn Liljeroth göra? Hon skulle ha varit här, men hon
              kanske kommer? Kanske någon annan från regeringssidan kan svara
              på den frågan.
            </seg>
            <seg n="8e54c222">
              I Vänsterpartiets budgetalternativ finns många förslag som både
              statsministern och kulturministern skulle kunna ta fasta på. Vi
              vill göra en ordentlig satsning på scenkonsten med drygt 130 miljoner
              kronor. Vi vill göra en uppräkning av frigruppsanslaget med 60
              miljoner kronor. Vi vill göra det därför att den fria scenkonsten
              länge fått snålt tilltagna och icke värdesäkrade anslag. Vi vill
              satsa 5 miljoner kronor för pensioner till den fria scenkonstens
              utövare.
            </seg>
            <seg n="d2c4b40c">
              Vi vill också lösa pensionsfrågan med mer pengar för sångare
              och dansare med tidig pensionsavgång och det som är kvar av den
              så kallade Kåpan. Vi satsar drygt 10 miljoner kronor på Teateralliansen
              och Dansalliansen. Teatercentrum och Danscentrum får 5 miljoner
              kronor till juridisk och ekonomisk rådgivning samt arbetsförmedlande
              insatser. Vi vill också satsa 15 miljoner kronor på ett handlingsprogram
              för dansen.
            </seg>
            <seg n="b8b3bf85">
              Frågan går till alliansmajoriteten: Kommer vi att få se några
              av dessa förslag i en kommande budgetproposition?
            </seg>
            <seg n="7594c851">
              Herr talman! Vi var överens med den gamla regeringen om att nuvarande
              filmavtal skulle vara det sista i sitt slag. Vänsterpartiet anser
              att filmavtalet är kraftigt underfinansierat och att situationen
              på filmområdet på sikt är ohållbar. En orsak är att video- och
              dvd-branschen inte ingår som part i avtalet. Även konstruktionen
              av intäkterna från biljettförsäljningen är problematisk. Vi menar
              att det är mycket angeläget att ett nytt system för finansiering
              av svensk film tas fram i god tid innan det nuvarande filmavtalet
              löper ut 2010.
            </seg>
            <seg n="d2b881d3">
              För att råda bot på de ekonomiska svårigheterna vill Vänsterpartiet
              göra en kraftig satsning på filmstödet. Vi vill avsätta 150 miljoner
              kronor till de stödändamål som finansieras genom avtalet och 50
              miljoner kronor till stöd utanför filmavtalet, nämligen för regionala
              resurscentrum för film och video. Vi vill också tillföra 5 miljoner
              kronor till en pott för ekonomiskt svaga biografer och föreningar
              som vill köpa in digital teknik för filmvisning.
            </seg>
            <seg n="28a5ae16">
              Vad anser kulturministern om filmavtalet och dess framtid? Hon
              är inte här, så det får väl allianspartierna svara på. Filminstitutet
              har gjort en utredning om digital teknik och vilken statens roll
              är i att främja utvecklingen för landets biografer. Vad vill majoriteten
              göra för att underlätta övergången till digital teknik i landets
              biografer?
            </seg>
            <seg n="f1870e22">
              Herr talman! Före valet frågade Dagens Nyheter om barnkulturens
              andel av det statliga anslaget. Kristdemokraterna svarade 170
              miljoner kronor och Moderaterna 200 miljoner kronor. Centern angav
              siffran 25 %. Folkpartiet svarade att det var prioriterat. Vad
              blev resultatet? Man tog bort ungkulturåret.
            </seg>
            <seg n="917ff4c3">
              Regeringens förslag innebär också att engångssatsningen på 12
              miljoner kronor till den fria scenkonsten tas bort. Därefter höjs
              anslaget med 10 miljoner kronor. Motivet är att det ska vara en
              långsiktig satsning på scenkonst för barn och unga. Minskningen
              blir 2 miljoner kronor. Om man gör en kostnadsuppräkning vilket
              inte har gjorts blir det mer.
            </seg>
            <seg n="6a3a7565">
              Vänsterpartiet motionerade 2002 om en utredning. I april i år
              kom betänkandet Tänka framåt, men göra nu så stärker vi barnkulturen
              . Vi har tagit intryck av utredningsresultatet och ser Aktionsgruppens
              förslag som konstruktiva och viktiga att ta till vara. Det syns
              i vårt budgetalternativ, där vi föreslår att 300 miljoner kronor
              årligen avsätts från Svenska Spels överskott under tre år till
              projektet Ett handslag för barnkulturen .
            </seg>
            <seg n="ea2b556f">
              Kommunerna ska få stöd för att utveckla sitt arbete för barns
              och ungas eget skapande samt för att utveckla samverkan med det
              lokala, regionala och nationella kulturlivet. Vi vill använda
              en del av pengarna till att införa en maxtaxa på 500 kr per termin
              för att flera barn ska kunna delta i kultur- och musikskolor.
              Vi vill kombinera förslaget med att kravet på kommunerna att ha
              kultur- och musikskolor förs in i skollagen. Hur ser alliansen
              på detta förslag?
            </seg>
          </u>
          <note type="speaker" n="f5778843">
            Anf. 60 MARGARETA ISRAELSSON (s):
          </note>
          <u who="Q4955985" xml:id="i-437ee0944f8b0a7b-0" n="b18e5b68" next="i-d89dae4bafc482ad-0">
            <seg n="9b00fb57">
              Herr talman! Jag hade tänkt inleda med att säga några vänliga
              ord till kulturministern och hälsa henne välkommen, men nu får
              jag hoppa över det stycket.
            </seg>
            <seg n="fd5aba1d">
              Tyvärr kan jag inte heller uttala en uppskattning över den budget
              som vi i dag ska diskutera. Förslagen känns i flera fall dåligt
              planerade och analyserade. Det presenterades ju aldrig någon riktig
              kulturpolitisk allians under valrörelsen, men det stod ändå klart
              att de nyliberala tendenserna skulle döljas eller åtminstone sopas
              under mattan.
            </seg>
            <seg n="b74630d3">
              Fredrik Reinfeldt skrev artiklar om kulturens vikt, och den kulturintresserade
              väljaren kunde lätt få för sig att en borgerlig regering skulle
              innebära ungefär detsamma för kulturens räkning som en socialdemokratisk.
            </seg>
            <seg n="78e72173">
              Efter valet kom så utnämningen av Cecilia Stegö Chiló, vilket
              gav helt andra signaler. En person med uttalat nyliberala värderingar
              skulle plötsligt få ansvaret för kulturpolitiken.
            </seg>
            <seg n="937cf0ba">
              Att reformen med fri entré till de statliga museerna skulle rivas
              upp trots massiva protester från allmänhet och museichefer var
              trist men väntat. Att ett fyra månader gammalt beslut om avtalstiden
              för public service som fattats av en helt enig riksdag skulle
              röna samma öde var däremot chockerande.
            </seg>
            <seg n="d67c848d">
              Att kulturministern så småningom fick avgå på grund av bland
              annat obetald tv-licens ja, av protest obetald tv-licens var en
              händelse som såg ut som en tanke. Statsministern utsåg en ny kulturminister
              en klar förbättring men behöll politiken. Det är ett faktum som
              bevisar att inriktningen var mer genomtänkt än vad den först syntes
              vara.
            </seg>
            <seg n="dc7bca1c">
              Herr talman! Ordet kultur kommer av latinets cultura som i sin
              tur kommer av colere , som betyder odla. Att syssla med kulturpolitik
              kan alltså sägas handla om att odla kontakter, åtminstone att
              vara lyhörd. Det finns ett gott skäl till att vi människor har
              utrustats med två ögon och två öron men bara en mun. Vi politiker
              måste vara öppna och ta intryck för att kunna göra intryck eller
              avtryck.
            </seg>
            <seg n="f9479f9c">
              Som ny ledare för den socialdemokratiska gruppen i kulturutskottet
              tänker jag göra detta till ett riktmärke för vårt arbete i opposition.
              Vi kommer att ägna stor kraft och mycket tid åt att träffa och
              samtala med några av de människor som besitter stor kunskap om
              hur kulturpolitiken fungerar i verkligheten.
            </seg>
            <seg n="11145341">
              Vi har bara prövat arbetsmodellen i drygt två månader, men redan
              nu kan jag säga med eftertryck att det finns en stor oro för den
              kulturpolitiska utvecklingen under en borgerlig regering. Låt
              mig ta tre exempel på detta från den budget vi ska diskutera i
              dag.
            </seg>
            <seg n="c114125a">
              För det första vill jag nämna kulturarbetarnas villkor. Vi har
              vid ett flertal tillfällen under den föregående mandatperioden
              hört representanter för regeringspartierna tala för behovet av
              förbättrade villkor. Nu undrar jag bara försynt vart detta engagemang
              har tagit vägen.
            </seg>
            <seg n="5f18955b">
              Försämringarna i a-kassan kommer att få förödande konsekvenser
              för landets kulturarbetare. Ändå väljer regeringen att forcera
              fram ett beslut utan hänsyn till hur det drabbar mer än 100 000
              människor på arbetsmarknaden och hur det drabbar kulturen. Ni
              kan ju inte vara ovetande om detta eller?
            </seg>
            <seg n="cb45e4a2">
              När arbetsmarknadsutskottet erbjöd kulturutskottet att yttra
              sig över a-kassepropositionen valde den borgerliga majoriteten
              att inte ens ta upp frågan. Detta föranleder mig att ställa frågan
              till de borgerliga företrädare som snart ska tala här: Varför?
              Bryr ni er inte om konsekvenserna? Eller är det så enkelt att
              ni inte har förstått dem? I så fall skulle jag föreslå att ni
              läser på till nästa vecka. Det finns fortfarande möjlighet till
              omprövning i denna fråga.
            </seg>
            <seg n="43373322">
              Kulturministern däremot har erkänt att hon känner till problemet.
              Hon har sagt att hon ska återkomma och har i flera medier hänvisat
              till dagens debatt. Jag väntar med spänning på vad som komma skall,
              speciellt om hon komma skall. Vi socialdemokrater lovar att lyssna
              noga.
            </seg>
            <seg n="dae19e88">
              Så här långt har det emellertid varit uppenbart att andra saker
              varit viktigare än att genomföra dessa försämringar på ett sådant
              sätt att de inte dessutom drabbar kulturen. Ett utarmat kulturliv
              är tydligen ett pris som regeringspartierna är villiga att betala
              för att få loss pengar till sina jättelika skattesänkningar. Det
              är både oroväckande och skamligt. Tänk om!
            </seg>
            <seg n="aef11fe9">
              För det andra vill jag lyfta fram regeringens ovilja att tänka
              om när det gäller den fria entrén till de statliga museerna. Visserligen
              har de borgerliga partierna hela tiden varit emot reformen, men
              det är trist att man inte är beredd att lyssna på synpunkter från
              en samlad museivärld och ta intryck. Det har vi gjort. Vi har
              träffat ledningen för samtliga statliga museer. De vill ha kvar
              reformen. 28 383 personer har skrivit på ABF:s upprop för fri
              entré. Vi kan bara instämma i deras synpunkter.
            </seg>
            <seg n="1efc8faf">
              Jag tänker inte gå in på själva sakfrågan. Det allvarliga i denna
              sak är nämligen signalen att ni om igen väljer att inte lyssna,
              att inte ta intryck. Här har vi ett succéprojekt, en reform som
              är så mycket större än att bara handla om kronor och ören. Vi
              har fått allmänheten att strömma till museerna, och vi har fått
              museerna att arbeta för att ta emot allmänheten på bästa sätt.
              Den här reformen har gjort det möjligt för museerna att frigöra
              resurser till just pedagogiska insatser.
            </seg>
            <seg n="c8c2a1eb">
              Då väljer kulturministern, regeringen och den borgerliga majoriteten
              i kulturutskottet att inte lyssna på kritiken. I stället river
              man upp reformen och drar in 54,9 miljoner till sina skattesänkningar.
              Ännu värre är att man tvingar tillbaka museipedagogerna till kassorna.
              De ska ta betalt i stället för att visa samlingarna. Man byter
              helt enkelt ut besöksmål mot intäktsmål, som en museichef uttryckte
              saken. Samlingarna ska vårdas i stället för att visas. Vad har
              vi för nytta av vårdade samlingar om ingen ser på dem? Tänk om!
            </seg>
            <seg n="75f51f67">
              För det tredje, herr talman, vill jag ta upp den frågan som väcker
              den största oron. Utan att ha andats ett ord om detta under valrörelsen
              bryter plötsligt samtliga borgerliga partier upp ett fyra månader
              gammalt beslut för att halvera avtalsperioden för public service-bolagen.
              Varför detta sker får vi inga klara besked om. Ministern säger
              här i talarstolen att det handlar om rena teknikaliteter, att
              beslutet är närmast odramatiskt.
            </seg>
            <seg n="eb5d1857">
              Samtidigt får vi helt andra signaler om att det egentligen handlar
              om att regeringen vill göra detta avbrott för att de borgerliga
              partierna ska kunna sätta sin egen politiska prägel på avtalet.
              Vilken denna prägel kan tänkas bli får vi däremot inte veta. Regeringspartierna
              har nämligen inte pratat sig samman om den saken ännu.
            </seg>
            <seg n="52bd670b">
              Vi vet alltså inte vad som kommer att hända med public service.
              Vi vet bara att något händer, annars skulle inte regeringen bemöda
              sig om den korta avtalsperioden. Vi vet att ingen väljare fått
              chansen att ta ställning till ett samlat borgerligt förslag på
              detta område. Något sådant förslag har nämligen aldrig funnits.
              Faktum är att ingen vet om det finns nu heller. Eller kanske får
              vi veta av kulturministern vad det är som döljer sig bakom tankarna
              om en ny statstelevision. Kan vi vänta oss en presentation här
              i dag?
            </seg>
            <seg n="edc53575">
              Lena Adelsohn Liljeroth har ju uttalat sig kritiskt om sportsändningar
              i SVT. Ministern har haft synpunkter på både musikutbud och lyssnande
              åldersgrupper i radion. Vår moderata kulturminister tillhör ju
              ett parti med en lång tradition och tydlig ambition på detta område.
              Det är en ambition som påminner om modellagenturernas uppmaning
              till tonårsflickorna: Minska ned, smalna av!
            </seg>
            <seg n="ac05a673">
              Jag undrar nu hur smalt det ska bli. Att döma av det visade intresset
              för att betala sin tv-avgift är jag rädd att vi närmar oss en
              bantningshysteri utan sjukdomsinsikt som väl närmast är att kalla
              anorexi. Vad ska egentligen bli kvar av SVT i ett borgerligt Sverige?
              Vem ska egentligen få bestämma vad som ska få sändas?
            </seg>
            <seg n="725e8ef0">
              Jag är rädd för att vi är på väg mot en statstelevision där regeringen
              använder sina sammanträden för att gå igenom tv-bilagorna för
              att på så sätt avgöra vad som egentligen behöver sändas över huvud
              taget. Vi har kunnat ta del av diverse uttalanden och motioner
              i detta ämne. Vad jag kunnat förstå handlar det bara om att SVT
              ska visa sådant som de andra kanalerna inte visar. Det visar i
              sin tur på en inställning från regeringspartiernas sida där public
              service bara ska vara ett komplement till reklamkanalerna, inte
              tvärtom.
            </seg>
            <seg n="78a15af1">
              Jag tror att ni har fel. Vi socialdemokrater tror nämligen att
              svenska folket, licensbetalarna, ser precis tvärtom på denna fråga.
              Jag och vi tror att de anser att det är just public service som
              är basen och att reklamkanalerna är ett komplement. Kanske vore
              det värt att tänka om även i denna fråga, speciellt för de partier
              som står för det största sveket när vi så småningom går till beslut
              i denna fråga, Centern och Kristdemokraterna.
            </seg>
            <seg n="1948e374">
              Herr talman! Socialdemokraterna har bifogat ett särskilt yttrande
              där vi redogör för delar av vår politik. Vi har en utgiftsram
              för 2007 som är 261 miljoner högre än regeringens. Gunilla Carlsson
              kommer senare att utveckla några av våra idéer.
            </seg>
          </u>
          <note n="6c3382f0">
            Avslutningsvis ber jag att få yrka bifall till reservation nr
            2, 3 och 7.
          </note>
          <u who="Q4955985" xml:id="i-d89dae4bafc482ad-0" n="b18e5b68" prev="i-437ee0944f8b0a7b-0">
            <seg n="83c1bc2b">
              Sedan vill jag naturligtvis hälsa kulturministern varmt välkommen
              till kammaren. Jag fick hoppa över detta avsnitt förut, men jag
              uppskattar mycket ditt deltagande här i dag.
            </seg>
          </u>
          <note n="b545c7ea">
            I detta anförande instämde Gunilla Carlsson i Hisings Backa,
            Anne Ludvigsson, Leif Pagrotsky, Nikos Papadopoulos, Göran Persson
            i Simrishamn och Lars Wegendal (alla s).
          </note>
          <note type="speaker" n="517d4f2d">
            Anf. 61 ESABELLE RESHDOUNI (mp):
          </note>
          <u who="unknown" xml:id="i-15604e767631fae7-0" n="d2bb6501">
            <seg n="1a6d4500">
              Herr talman! Kultur ger glädje, kultur ger livskraft och kultur
              ger tillväxt. Den ger inte bara ekonomisk tillväxt utan mänsklig
              och andlig. Sverige och världen står inför stora förändringar
              där kommersialism och ekonomiska intressen går före mänskliga
              värden. Inom litteraturen, musiken, bildkonsten och teatern formas
              våra tankar, och därför är det ur ett demokratiskt perspektiv
              nödvändigt att alla deltar. Kultur måste därför ses som en del
              av välfärdssamhället. Miljöpartiet anser därför att den offentliga
              sektorn måste ta ett ansvar för att alla har tillgång till kultur,
              oavsett ålder, ekonomi och utbildningsnivå.
            </seg>
            <seg n="4b412474">
              Många ledamöter här i kammaren instämmer kanske i det jag säger,
              men tyvärr gör man det bara i retoriken. För visst finns det skillnad
              mellan en grön kulturpolitik och en konservativ kulturpolitik,
              som alliansen står för. Jag misstänker att det är en politik som
              vi får se mer och mer av de närmaste åren. Det är en politik som
              innebär att det bara är den kultur som bär sig själv som kan överleva
              och att det bara är den som har råd som kan uppleva den.
            </seg>
            <seg n="cf350d03">
              Herr talman! Låt mig ta ett exempel på detta, något som vi ser
              i årets budgetförslag. Det gäller frågan om fri entré till statens
              museer. Det är en reform som Miljöpartiet genomförde tillsammans
              med den förra regeringen. Det är en reform som till en början
              inte upplevdes som positiv av alla men som blev en stor succé.
              Många nya och ovana besökare har börjat söka sig dit. Vi har fått
              många nya museivärdar i stället för väktare. Vi har lyckats skapa
              en mötesplats med låga trösklar och trivsam atmosfär. Denna mycket
              lyckade satsning vill nu alliansen avbryta.
            </seg>
            <seg n="283a5820">
              I debatten lyfts frågan fram som en plånboksfråga, och så är
              det naturligtvis. Det är mycket pengar för många människor. Många
              kommer att tvingas prioritera bort museibesöken. Men det finns
              också ett annat hinder, nämligen det mentala. Det finns naturligtvis
              inget självändamål i att samla prylar på hyllor. Museer finns
              för människor och fyller en viktig funktion i deras liv och vardag.
              Människor måste få känna att föremålen och utställningarna är
              en del av det egna och det allmänna. Därför bör trösklarna in
              vara låga.
            </seg>
            <seg n="5f2c0619">
              Jag skulle vilja göra en jämförelse med allemansrätten, någonting
              som är en unik företeelse här i Sverige. Vi kan vistas i naturen
              utan att fundera över om man kan gå dit, vems mark det är och
              hur länge man kan vara där. Det är en frihet som innebär att vi
              har ett öppet förhållningssätt till naturvistelser. Ett sådant
              öppet förhållningssätt har vi lyckats skapa till våra museer,
              men det tänker alliansen ändra på.
            </seg>
            <seg n="8d3fd367">
              Herr talman! Att kulturen är skevt fördelad i dag vet vi alla.
              Vissa får inte tillgång till kulturella upplevelser på grund av
              ekonomiska faktorer. För många är avgifterna helt enkelt för höga.
              Andra har inte tillräckligt att välja mellan eller ingen tillgång
              alls till kulturen därför att utbudet i vissa regioner eller kommuner
              har prioriterats bort. Väldigt många välutbildade kulturarbetare
              är arbetslösa, och andra har svårt att livnära sig på sitt arbete
              och måste därför jobba med annat som man inte är utbildad till.
              Detta är naturligtvis resursslöseri.
            </seg>
            <seg n="29f9553c">
              Det behövs nytänk inom kulturpolitiken.
            </seg>
            <seg n="0b442be4">
              Miljöpartiet har flera förslag som skulle innebära bättre lösningar
              både för kulturarbetarna och för att ge flera människor möjlighet
              att ta del av eller medverka i kulturen utifrån sina preferenser
              och förutsättningar.
            </seg>
            <seg n="059a58c5">
              Ett nytt förslag som Miljöpartiet har är regionala kulturfonder.
              Syftet med fonderna är att finansiera nya kulturprojekt, få ett
              jämnare utbud av kulturen i landet och förbättra arbetsvillkoren
              för kulturarbetarna. Fonderna ska administreras av länsstyrelserna,
              som också tillsätter kommittéer som fördelar medel. Projekten
              ska vara regionalt förankrade och skapa mervärde till den befintliga
              kulturen. Tanken är att befintliga organisationer, privata kulturarbetare
              och offentliga kulturinstitutioner ska kunna söka medel därifrån.
            </seg>
            <seg n="fcb71000">
              Till sist, herr talman! Att kultur har både förebyggande och
              läkande effekter visar många studier, och därför vill Miljöpartiet
              göra en särskild satsning på hälsofrämjande kultur inom vården
              och skolan. Vi har därför anslagit 25 miljoner för detta. Tråkigt
              nog yrkar inte alliansen bifall till vårt förslag trots att delar
              av den ofta talar om hälsofrämjande kultur. Men retorik och verklighet
              går inte alltid hand i hand, som sagt.
            </seg>
            <seg n="551108fa">
              Herr talman! Självklart står jag bakom alla Miljöpartiets reservationer,
              men för att vinna tid yrkar jag bifall till reservation 4.
            </seg>
          </u>
          <note type="speaker" n="89fac12c">
            Anf. 62 CECILIA MAGNUSSON (m):
          </note>
          <u who="Q4964936" xml:id="i-4d0ceddca9ac5751-0" n="02ec5de8" next="i-043aec93122f06d6-0">
            <seg n="60ac9738">
              Herr talman! Först vill jag säga att jag är väldigt glad för
              den arkitektoniska förändringen av vår plenisal. Det är verkligen
              en kulturell upphöjning, och jag tycker att den ser fantastisk
              ut. Det är jätteroligt att stå här i den nybyggda talarstolen
              som är så vacker.
            </seg>
            <seg n="b38d19cd">
              Jag vill välkomna Lena Adelsohn Liljeroth, kulturministern, men
              också den före detta kulturministern, Leif Pagrotsky, som var
              här alldeles nyligen. Jag hoppas att han inte har tröttnat på
              debatten utan återkommer.
            </seg>
            <seg n="93f2f77f">
              Jag vill också tacka Cecilia Wikström, Dan Kihlström och Anders
              Åkesson Solveig är inte här för ett jättegott samarbete med framtagandet
              av det här betänkandet.
            </seg>
            <seg n="dd03002f">
              Denna första gemensamma budget från regeringens sida har tagits
              fram med en oerhört kort tidshorisont, och mycket bra har gjorts.
              Men för att Margareta Israelsson, andra socialdemokrater och övriga
              i oppositionen inte ska vara tveksamma om det kan jag säga att
              det kommer mycket mer. Det återstår så mycket mer att göra. Det
              kommer!
            </seg>
            <seg n="f5f32e2c">
              Vi står bakom samtliga förslag som finns i budgeten angående
              utgiftsområde 17. Endast på en punkt, som Anne Marie Brodén poängterade,
              har vi gjort ett tillägg när det gäller målsättningen för textning
              under den innevarande tillståndsperioden.
            </seg>
          </u>
          <note n="daf2aaf5">
            Jag yrkar dessutom bifall till proposition 16 om överlåtelse
            av rättigheter till offentligt framförande av radio- och tv-sändningar.
          </note>
          <u who="Q4964936" xml:id="i-043aec93122f06d6-0" n="02ec5de8" prev="i-4d0ceddca9ac5751-0">
            <seg n="91a0c753">
              Även hos oppositionen finns det oerhört mycket kvar att göra.
              Jag förstår att omställningen har varit svår. Men när det gäller
              Socialdemokraternas budget kan man, för att använda en idrottsterm,
              nästan säga att det är walkover. Vi har ingen möjlighet att ta
              ställning till annat än klumpsummor. Vi vet inte vilka detaljer
              man vill se och inriktningen av viljan. Jag ska dock försöka att
              i mitt anförande kommentera en del av förslagen.
            </seg>
            <seg n="acbf1ca2">
              De andra oppositionspartierna, Miljöpartiet och Vänstern, har
              gjort ett verkligt bra budgetalternativ, och jag tycker att det
              är roligt och förtjänar en eloge. När man vet argumenten är det
              enklare att debattera. Men då vi inte delar uppfattningen i flertalet
              av dessa och det också kommer förslag framöver yrkar jag avslag
              på samtliga motioner.
            </seg>
            <seg n="45d09a4b">
              Jag ska inleda med frågan om de fria entréerna, där alla i oppositionen
              har varit oerhört upprörda. Men det är ju ingen nyhet, utan det
              här har funnits som förslag länge. Nu släpper vi bojorna, för
              museerna tvingas inte ta ut några entréer. Nu får museerna göra
              som de vill. De får själva bestämma vilka prioriteringar de vill
              göra. Dessutom har inte Socialdemokraterna, Vänstern och Miljöpartiet
              tidigare kompenserat för de fria entréerna för barn. Det gör vi
              nu. Museerna får möjlighet att göra prioriteringar, och också
              prioritera för barnen.
            </seg>
            <seg n="f8557398">
              Siv Holma ställde en fråga om arbetsvillkoren för konstnärer,
              och det är ett uppenbart problem att det inte är ett arbete från
              kl. 7 till 16 eller kl. 8 till 17. De arbetar på helt andra tider
              och under andra förutsättningar. Inte heller kan de arbeta fram
              till 67 års ålder. Det här är ett problem som kräver en lösning.
              Den nya regeringen har skrivit i propositionen att man ser allvarligt
              både på detta med pensioner och på problemen med a-kassan.
            </seg>
            <seg n="94e40daa">
              Det förvånar mig att Margareta Israelsson uttrycker sig som hon
              gör, för vi har i utskottet haft besök både från fackhåll och
              från arbetsgivarhåll som har gett oss information om hur man ser
              på den här frågan. Den nya regeringen kommer att bearbeta de eventuella
              problem som uppkommer och följa frågan noga.
            </seg>
            <seg n="16aa31c6">
              Det finns en lång rad frågor, men den viktigaste frågan är kulturen
              som en del i utvecklingen för barn och ungdomar. Jag tror att
              alla har tagit upp den, och jag hörde en viss kritik mot att vi
              inte var benägna att satsa lika mycket. Men jag tror att ni kommer
              att bli nöjda framöver. Den nya alliansregeringen är helt överens
              om att vi på kulturområdet ska prioritera barns och ungdomars
              möjligheter att ta del av kulturen för att det ska kunna bli en
              ingång till ett rikare liv, både för barn och för vuxna.
            </seg>
            <seg n="7fad7e56">
              Jag vill inte föregripa kulturministerns anförande, men jag vill
              påpeka eftersom jag inte tror att någon av er i oppositionen tog
              upp det att kulturområdet som vi ser det ska genomsyras av långsiktighet
              och goda utvecklingsförutsättningar. En utgångspunkt för arbetet
              är att ersätta kortsiktiga projekt med kontinuitet i arbetsförutsättningarna.
              Detta är väldigt viktigt. Här är våra åsikter väsensskilda. Det
              är tydligt när man ser regeringens och oppositionens förslag.
            </seg>
          </u>
          <note type="speaker" n="82a04135">
            Anf. 63 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-1" n="a2e4a61a">
            <seg n="c5458840">
              Herr talman! Jag begärde ordet för att jag gärna vill höra Cecilia
              Magnussons uppfattning om könsuppdelad statistik. Det är ju allmänt
              känt att kulturkonsumenterna oftast är kvinnor, medan en stor
              andel av beslutsfattarna är män. Det finns ett betänkande som
              heter Plats på scen som Kommittén för jämställdhet inom scenkonstområdet
              har gjort. Kommittén konstaterar att kvinnor utgör en högst närvarande
              majoritet som publik till teatern, dansen och operan, medan män
              i stället utgör en majoritet på ledande poster inom organisationerna
              samt präglar repertoaren och de erfarenheter som står i fokus
              där.
            </seg>
            <seg n="f0277ee6">
              Könsuppdelad statistik är ett verkligt viktigt verktyg för att
              kunna synliggöra de här förändringarna. Vi motionerade om att
              man skulle ge Kulturrådet detta uppdrag. Ni har alltså avslagit
              det förslaget. Varför tycker ni inte att det är viktigt med könsuppdelad
              statistik?
            </seg>
          </u>
          <note type="speaker" n="f320845f">
            Anf. 64 CECILIA MAGNUSSON (m) replik:
          </note>
          <u who="Q4964936" xml:id="i-5196fdd51aeeec75-0" n="02ec5de8">
            <seg n="fd6caede">
              Herr talman! Så tycker vi inte alls! Jag förutsätter att Siv
              Holma har läst vårt betänkande. Där står faktiskt svaret: Det
              finns organisationer, inte Kulturrådet utan de som arbetar med
              själva verksamheten, som har könsuppdelad statistik. Det tycker
              vi är alldeles tillräckligt. Där kan man nämligen se hur bilden
              är och hur verkligheten ser ut, vilket också Siv Holma beskrev.
              Vi tycker att det är alldeles utmärkt att det är verksamheterna
              folk besöker som också har den tillgängliga statistiken. Vi tycker
              inte att det finns någon anledning att ha olika statistikområden.
            </seg>
            <seg n="9e91cb11">
              Jag har lite tid över i repliken och vill ställa en fråga. Jag
              tog inte upp det här i mitt inlägg eftersom det tog sådan tid
              varav hjärtat är fullt, brukar man säga men Vänstern föreslår
              ju att man ska dra ned en femtedel av anslaget för stöd till trossamfund.
              Jag vill fråga varför. Det här står varken i motionen eller i
              reservationen. Kan det vara så att Vänstern vill svälta ut de
              statliga bidragen för stöd till trossamfund?
            </seg>
          </u>
          <note type="speaker" n="d85eb024">
            Anf. 65 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-2" n="a2e4a61a">
            <seg n="16725688">
              Herr talman! Jag ska börja med min egen fråga här. Visserligen
              tar Konstnärsnämnden fram könsuppdelad statistik över sina bidrag,
              men det tycker vi inte räcker. Vi menar också att Kulturrådet
              måste kunna göra mer, och vi vill ge dem i uppdrag att ta fram
              statistik över hur konstnärsstöd av olika slag fördelas på kvinnor
              respektive män, inklusive de stöd som ges till grupper och organisationer.
              Det är det senare man har uppfattat som svårt. Men vi tycker inte
              att det är svårt om man engagerar sig.
            </seg>
            <seg n="1e189a21">
              Sedan skulle jag även vilja passa på att väldigt snabbt yrka
              bifall till reservationerna 2, 7, 8, 10 och 17.
            </seg>
            <seg n="a45ca317">
              Så har vi frågan om trossamfund. I och med att man har skilt
              svenska staten från kyrkan tycker vi att det finns anledning att
              se över stödet till trossamfunden. Vi tycker inte alla gånger
              att man har en demokratisk och jämställd syn eller att man har
              en vettig uppfattning när det gäller till exempel homosexuellas
              rätt till olika saker. Vi tycker inte att staten bör stödja sådana
              verksamheter förrän de ändrat attityd i dessa frågor.
            </seg>
            <seg n="d0e5e63b">
              Men det viktigaste argumentet handlar om att vi inte längre har
              någon statskyrka. Kyrkan är skild från staten.
            </seg>
          </u>
          <note type="speaker" n="0123cb81">
            Anf. 66 CECILIA MAGNUSSON (m) replik:
          </note>
          <u who="Q4964936" xml:id="i-5196fdd51aeeec75-1" n="02ec5de8">
            <seg n="b4ae0db9">
              Herr talman! Med förlov är det en kraftig översynssignal att
              dra in en femtedel av anslaget. Vi har ju även efter det att kyrkan
              skildes från staten en del tilläggsuppdrag som kyrkan skulle sköta
              åt staten, till exempel begravningsväsendet.
            </seg>
            <seg n="91820bf2">
              Jag skulle önska att Siv Holma hade en replik till så att vi
              hade kunnat föra den här diskussionen vidare. Nu har hon inte
              det, men jag är tacksam att jag fick ett svar.
            </seg>
          </u>
          <note type="speaker" n="061119d3">
            Anf. 67 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-0" n="b18e5b68">
            <seg n="e077a003">
              Herr talman! Välkommen, får jag säga till Cecilia Magnusson.
              Här står vi nu, nya bägge två.
            </seg>
            <seg n="8fffc995">
              Ni drar ned 54,9 miljoner kronor på de statliga museerna och
              kallar det för att släppa loss. Jag blir då väldigt orolig när
              Cecilia Magnusson inleder med att tala om att det kommer mer.
              Blir det någonting kvar över huvud taget på detta område, kan
              man då fråga sig.
            </seg>
            <seg n="38e94806">
              Jag noterade alldeles särskilt att Cecilia Magnusson i sitt inlägg
              inte alls nämnde public service. Det har ju annars varit en vanlig
              fråga att debattera här i kammaren. Det är inte mer än två år
              sedan Cecilia Magnusson tillsammans med andra ledande företrädare
              för Moderata samlingspartiet undertecknade en kommittémotion om
              fria och oberoende medier där jag läser följande:
            </seg>
            <seg n="da5e4bba">
              Eftersom public service skall finansieras med allmänna medel
              måste dess verksamhet präglas av kvalitet. Genom att för TV koncentrera
              uppdraget till en kanal och för radio till två, förbättras möjligheterna
              att göra kvalitetsprogram. Vi anser därför att en av SVT:s och
              två av SR:s kanaler bör privatiseras. På motsvarande sätt bör
              Utbildningsradion privatiseras.
            </seg>
            <seg n="a28eac95">
              Jag måste då fråga Moderaternas gruppledare i kulturutskottet
              om denna målsättning är någonting som hon hoppas få genomslag
              för med en moderatledd regering. Vilka tv- och radiokanaler är
              det i så fall som Cecilia Magnusson vill sälja ut?
            </seg>
          </u>
          <note type="speaker" n="0ae72df4">
            Anf. 68 CECILIA MAGNUSSON (m) replik:
          </note>
          <u who="Q4964936" xml:id="i-5196fdd51aeeec75-2" n="02ec5de8">
            <seg n="b9c571a7">
              Herr talman! Margareta Israelsson inledde sitt anförande med
              att citera ur en artikel av en före detta kulturminister, Bengt
              Göransson. Nej förlåt, det var Siv Holma som gjorde det. Margareta
              Israelsson nämnde att Fredrik Reinfeldt i valrörelsen hade sagt
              att alliansen skulle föra samma politik som Socialdemokraterna.
              Nej, vi har aldrig sagt detta, varken i kommitté- eller i partimotioner.
              Om Margareta Israelsson hade läst vår partimotion från 2005 hade
              hon kunnat se skillnaden. Vi kommer inte att bedriva samma politik
              som Socialdemokraterna. Det är en förändring som vi har påbörjat.
            </seg>
            <seg n="6af35c5a">
              När det gäller den kommittémotion som Margareta Israelsson läste
              ur hörde jag inte vilket år den var från, men självklart ska diskussionen
              föras om en förändrad public service definitivt! Det är också
              möjligt, nu när vi har förkortat avtalat, att diskutera stora
              förändringar här.
            </seg>
            <seg n="bb2eff63">
              Jag skulle dock vilja höra med Margareta Israelsson, som tycker
              att tv-licensen är så viktig för public service och dess fristående:
              Ska det också tolkas som en kritik mot finansieringsformerna för
              andra verksamheter, till exempel museer som ju går över statsbudgeten?
              Hur ska jag tolka denna trädkramaraktiga inställning?
            </seg>
          </u>
          <note type="speaker" n="8aa4c05b">
            Anf. 69 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-1" n="b18e5b68">
            <seg n="84c838b7">
              Herr talman! Om jag är trädkramare när jag förfasas över att
              Cecilia Magnusson talar om att det ska komma mer och man startar
              med att dra ned med 54,9 miljoner för de statliga museerna, då
              lovar jag att jag ska krama träd. Då ska jag krama ordentligt!
              Men jag kommer inte att krama den här politiken.
            </seg>
            <seg n="7e502a35">
              Jag tycker faktiskt att det är oroväckande att vi inte får mer
              svar än så, även om jag får säga, herr talman, att det var svar
              nog att få höra att vi visst ska diskutera att sälja ut radio-
              och tv-kanaler. Det var ju faktiskt vad den moderata ledamoten
              här sade. Jag har ju blivit emotsagd på den punkten så många gånger,
              men nu har vi det klarlagt. Så ska vi smalna av SVT: Vi ska diskutera
              hur vi kan sälja ut kanaler. Tack för det klarläggandet!
            </seg>
            <seg n="fbc2ac21">
              Det var två år sedan den motionen skrevs. Jag ska ta upp något
              färskare, så kan jag få svar på den frågan också.
            </seg>
            <seg n="f0ab3d5e">
              Förra året kom en ny motion med samma undertecknare. Där säger
              Moderaterna: Det ligger i sakens natur att det skattefinansierade
              public service-uppdraget kontinuerligt måste prövas i ljuset av
              vad andra aktörer på mediemarknaden erbjuder.
            </seg>
            <seg n="b5c6f663">
              Formuleringen vad andra aktörer erbjuder ställer jag mig frågande
              till. Det är alltså det ni vill göra med en förkortad avtalsperiod.
              Ni ska sitta där, som jag sade, med tv-bilagorna och granska tv-utbudet
              för att avgöra vad som ska finnas kvar i public service. Är det
              så? Nu finns ju TV 8 då behöver inte SVT sända debattprogram.
              Är det så ni ska sitta och stryka: Det behöver de inte göra, och
              det behöver de inte göra? Förklara för mig, Cecilia Magnusson,
              varför ni moderater inte tror att det är tvärtom, det vill säga
              att det är de reklamfinansierade kanalerna som söker locka med
              sådana program som SVT inte erbjuder?
            </seg>
          </u>
          <note type="speaker" n="930c7e28">
            Anf. 70 CECILIA MAGNUSSON (m) replik:
          </note>
          <u who="Q4964936" xml:id="i-5196fdd51aeeec75-3" n="02ec5de8">
            <seg n="7fcca664">
              Herr talman! Jag förstår att Margareta Israelsson och andra är
              väldigt nyfikna på vad som ska komma ut av den här översynen som
              regeringen nu låter göra. Men jag är tacksam om Margareta Israelsson
              låter bli att lägga ord i min mun. Jag har inte stått här i talarstolen
              och sagt att vi ska sälja ut tv-kanaler. Jag svarade på Margareta
              Israelssons fråga om det som stod i motionen och om att vi skulle
              genomföra det. Men det vet ju också Margareta Israelsson: Vi moderater
              bestämmer inte ensamma. Vi har en alliansregering med fyra partier,
              och det kommer att vara diskussioner. Men jag kan lova Margareta
              Israelsson att den detaljeringsgrad där man sitter och stryker
              olika program, som kanske Socialdemokraterna ägnat sig åt, tänker
              vi inte arbeta med. Politikens uppgift är ju faktiskt att ange
              inriktning, mål och finansiering, och det kommer vi nu att ha
              en tid på oss att åstadkomma.
            </seg>
          </u>
          <note type="speaker" n="7e48e5e2">
            Anf. 71 ANDERS ÅKESSON (c):
          </note>
          <u who="Q6255521" xml:id="i-e17ceeade2411022-0" n="0a6a4237">
            <seg n="3e6a416f">
              Herr talman! Först vill jag yrka bifall till majoritetens förslag
              i utskottets betänkande som senare ska behandlas här i kammaren.
            </seg>
            <seg n="b1718816">
              När man kommer in så här har man att kommentera några bitar i
              det budgetförslag som är lagt. Jag vill inledningsvis säga att
              Centerpartiet och jag som centerpartist självklart står bakom
              utskottsmajoritetens förslag till budget. Det är några saker,
              herr talman, som jag är särskilt nöjd med och särskilt vill passa
              på att belysa.
            </seg>
            <seg n="f2a9c841">
              En av dem är satsningen på folkbildningen. Folkbildningsorganisationer
              och folkhögskolor inklusive idrottsrörelsens ledarutbildning tillförs
              i den här budgeten och långsiktigt ytterligare ½ miljard kronor
              att bedriva utbildning för. Vi vet alla här att de här institutionerna
              och organisationerna fyller en mycket viktig funktion i ett hållbart
              samhälle, ett samhälle där ambitionen är att alla ska kunna vara
              med. Det innebär att människor, organisationer, unga och gamla
              över hela landet kommer samman, växer som individer och också
              blir en del av det kitt som behövs i ett demokratiskt hållbart
              samhälle.
            </seg>
            <seg n="ee45c7b0">
              Jag är också särskilt nöjd med det ökade stödet till idrotten.
              Vi vet alla här att den samlade idrottsrörelsen är ett av samhällets
              viktigaste medel för verksamheter bland unga och gamla på gräsrots-
              och elitnivå.
            </seg>
            <seg n="5a719660">
              Jag är väldigt nöjd med att staten håller sitt avtal med samfundet
              Svenska kyrkan avseende stödet till kyrkoantikvarisk ersättning.
              Jag blir lika oroad när jag hör duellen med Siv Holma, där oppositionen
              helt uppenbart med uttrycket översyn vill kraftigt reducera underlaget
              i det avtal staten har med samfundet Svenska kyrkan om att förvalta
              det gemensamma kulturarv som kyrkobyggnader, kyrkotomter etcetera
              utgör. Vore jag samfundet Svenska kyrkan så skulle jag känna djup
              oro över den signal som Siv Holma och en del av oppositionen gav
              uttryck för. Jag är nöjd att tillhöra en majoritet som håller
              avtalet och räknar upp anslaget.
            </seg>
            <seg n="13187d58">
              Herr talman! Jag är särskilt nöjd med slopandet av fria entréer
              till statliga museer. Jag vill passa på att säga det. Införandet
              av den så kallade reformen med fri entré till statliga museer
              var någonting som gjorde mig, då verksam regional politiker med
              ansvar för bland annat kulturpolitik, utomordentligt upprörd.
              Reformen med fri entré till statliga museer kom att omfatta ett
              20-tal museer, företrädesvis belägna i storstäderna och i all
              synnerhet i Helsingfors.
            </seg>
            <seg n="8dc55e6c">
              Reformen kostade ungefär 100 miljoner kronor att genomföra. När
              den genomfördes tog den ett mycket stort reformutrymme i anspråk
              och begränsade givetvis motsvarande satsningar på andra områden.
              När den så kallade reformen genomfördes skapade den också förväntningar
              på andra museer att erbjuda fria entréer, museer som inte fick
              någon statlig kompensation för att släppa på entrén.
            </seg>
            <seg n="ae45ef20">
              Enligt mitt, Centerpartiets och alliansens sätt att se det finns
              det inga fria luncher. Allting kostar. Det kostar att hålla i
              gång och utveckla även ett statligt museum. Att fortsätta politiken
              med fria entréer, herr talman, medför snarare en risk att vi dränerar
              hela museiområdet på nödvändiga intäkter för att kunna utveckla
              och göra museerna värda att besöka också i framtiden. Därför är
              det helt riktigt och nödvändigt att, som vi nu föreslår, ta bort
              den fria entrén till statliga museer men dock låta den vara kvar
              för den grupp vi värderar högst, barn och unga upp till 19 år.
            </seg>
            <seg n="6a809a29">
              Avslutningsvis, herr talman, vill jag säga något om public service,
              där det också har ställts en del frågor. Jag tycker måhända att
              oppositionen överdriver dramatiken. Det som händer är att vi inför
              ett treårigt avtal i stället för det innevarande avtalet eller
              tillståndet som löper på fyra år.
            </seg>
            <seg n="ab254332">
              Det kommer att inbjudas till samtal inför arbetet med ett nytt
              sändningstillstånd. Inför de här samtalen känner jag som centerpartist
              en mycket stor trygghet i den hållning vi har och har haft i synen
              på public service och dess roll. Vår syn är att en fungerande
              demokrati, ett levande samhälle och ett starkt, av samhället med
              flera oberoende public service-företag hänger ihop. Det nuvarande,
              från och med kommande nyårsdag gällande, avtalet gäller, och i
              det ges uttryck för att verksamheten ska bedrivas över hela landet,
              att den ska spegla hela vårt samhälle och att det som sänds ska
              vara tillgängligt. Vi har dessutom tillstyrkt motioner om synen
              på textning etcetera. Det var något om vår, Centerpartiets och
              alliansens, syn på public service och dess roll.
            </seg>
            <seg n="a3dc6b95">
              Jag tycker avslutningsvis, herr talman, att oppositionen ibland
              överdriver dramatiken i frågan om public service. Jag har upplevt
              debatten eller diskussionen som sådan att alla slår vakt om den
              och tycker att den är viktig, men ingenting, har jag lärt mig,
              i det här samhället är så bra att det inte tål att kikas på, ses
              över och att man vänder på stenarna i syfte att göra det bättre.
            </seg>
          </u>
          <note type="speaker" n="9764afb3">
            Anf. 72 MARGARETA ISRAELSSON (s) replik:
          </note>
          <u who="Q4955985" xml:id="i-437ee0944f8b0a7b-1" n="b18e5b68" next="i-d89dae4bafc482ad-1">
            <seg n="f211f4fe">
              Herr talman! Det har nu gått drygt ett halvår sedan riksdagen
              beslutade om ett nytt förlängt avtal för public service-bolagen,
              och det skedde efter år av utredande och genom en bred politisk
              uppgörelse.
            </seg>
            <seg n="cd432afc">
              Centerpartiet var ett av de partier som vi gjorde upp med. Och
              den förre kulturministern sade tidigare här: Jag har gjort upp
              närmare 30 gånger med Centerpartiet, men det här är den enda gång
              som jag via medierna har fått reda på att de har brutit avtalet.
            </seg>
            <seg n="2575950b">
              Jag ska be att få citera ur kammarens protokoll: Det gläder mig
              att det i Sverige i dag, alliansen till trots, finns en bred samsyn
              över blockgränserna om vad public service är och bör vara i framtiden.
              Jag konstaterar samtidigt att det alltjämt finns två partier som
              skiljer sig från mängden, två partier som vill göra sig av med
              den svenska modellen och därmed avveckla public service. En dag
              kommer dessa två partier att vilja omvandla sina idéer till handling.
              Detta kan göra mig orolig för framtiden för public service.
            </seg>
          </u>
          <note n="b12f44ed">
            Så sade socialdemokraten Johan Andersson i debatten den 31 maj
            i år.
          </note>
          <u who="Q4955985" xml:id="i-d89dae4bafc482ad-1" n="b18e5b68" prev="i-437ee0944f8b0a7b-1">
            <seg n="b45d3156">
              Centerpartisten, nu tjänstgörande vice talman, Birgitta Sellén
              sade att han darrade som ett asplöv inför den 17 september. Hon
              fortsatte med att säga: Jag tycker att vi eliminerar det här när
              vi voterar i morgon och fattar beslut. Och så hävdade hon att
              hon hade åsikten att uppgörelser är till för att hållas.
            </seg>
            <seg n="555c9472">
              Nu undrar jag hur Anders Åkesson ser på den saken. Anser du att
              uppgörelser är till för att hållas?
            </seg>
            <seg n="d1a9af44">
              Får jag också kommentera regionaliseringen av fri entré. Du nämnde
              att det var väldigt bra att ni behöll fri entré för barnen då
              är det väl inga bojor på museerna, förstår jag. Men är det inte
              lika orättvist för barnen i Småland, som inte får fri entré, om
              de får det i Helsingfors? Jag förstår inte riktigt skillnaden.
            </seg>
          </u>
          <note type="speaker" n="1b678710">
            Anf. 73 ANDERS ÅKESSON (c) replik:
          </note>
          <u who="Q6255521" xml:id="i-e17ceeade2411022-1" n="0a6a4237">
            <seg n="753f2ec1">
              Fru talman! Margareta Israelsson! Vi kan börja med den sista
              frågan, om rättviseperspektivet. Det är givetvis ett perspektiv
              som den dåvarande regeringen borde fundera på när man införde
              reformen. Jag kan dela Margareta Israelssons syn, att man skulle
              kunna ha ett rättviseperspektiv på det. Men som den generösa smålänning
              jag är ser jag ändå ett värde i att barn och ungdomar fortfarande
              har fri entré till de nationella museerna i landets huvudstad.
              Så ogina är vi inte i Småland.
            </seg>
            <seg n="2fddb0f4">
              Sedan kan vi ta public service. Vi har inte brutit något avtal,
              Margareta Israelsson. Vi har blivit överens i alliansen om att
              korta av. I den tidigare överenskommelsen uttrycktes att det skulle
              vara en kontrollstation efter tre år. Det blir i stället avtalets
              längd. Riksdagsbeslutet i övrigt avseende innehållet i uppdraget
              till public service-företagen, som fattades här i kammaren våren
              2006, gäller. Och inför de samtal som vi ska föra inför den nya
              tillståndsperioden är jag full av tillförsikt. Jag tror att det
              ska kunna gå att bli överens i en bred överenskommelse i den här
              kammaren, precis som vi blev våren 2006. Jag känner inte den oro
              som Margareta Israelsson ger uttryck för.
            </seg>
          </u>
          <note type="speaker" n="0d2a450e">
            Anf. 74 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-2" n="b18e5b68">
            <seg n="780c07f6">
              Fru talman! Det är väl ändå ett faktum att vi socialdemokrater
              också i vårt särskilda yttrande och i vår budgetmotion beskriver
              hur vi ville gå vidare med en regionalisering vad gäller fri entré-reformen,
              så den argumentationen håller inte riktigt. Sedan tycker jag att
              barnen, även om de kommer från Småland, ska få ta med sig sina
              föräldrar in på museet. Det är ju trevligt om de åker till huvudstaden.
            </seg>
            <seg n="780c76c6">
              Men jag har också tagit del av de åsikter i public service-frågan
              som Anders Åkesson själv har velat föra fram. Och i Sydsvenska
              Dagbladet skrev han tillsammans med suppleanterna i kulturutskottet:
            </seg>
            <seg n="ad22f9fe">
              Vi vill också studera hur de rätt så omfattande omvärldsförändringar
              som nu sker skapar nya förutsättningar och möjligheter för public
              service.
            </seg>
            <seg n="1a9ad067">
              Det här finner jag så intressant. Vad är det som har hänt i sommar?
              Det måste ju vara något enormt. Vad är det för tekniska upptäckter
              som Anders Åkesson har gjort som Birgitta Sellén aldrig märkte
              inför junibeslutet? Finns de över huvud taget? Digitaliseringen
              av tv kan ju knappast ha varit okänd för Centerpartiet vid den
              tidpunkten, och inte heller har det skett någon större teknisk
              utveckling just i sommar.
            </seg>
            <seg n="e13e1ba5">
              Författarna skriver vidare i den här artikeln: Enligt vårt sätt
              att se vore det oansvarigt att i en tid då teknikutvecklingen
              går väldigt fort låsa in oss i långa avtal.
            </seg>
            <seg n="2b8fd80c">
              Om inte detta är en kovändning vet jag inte vad som skulle kunna
              kallas så i fortsättningen. Jag måste tillstå att det väcker mina
              funderingar. Hade Centerpartiet den här åsikten redan från början?
              Är det rentav så att ni redan i våras när ni slöt överenskommelsen
              om public service hade planer på att bryta den så fort ni fick
              chansen? Ville ni bara få bort public service från valrörelsen?
              Varför berättade ni inte för väljarna att ni hade helt andra planer,
              bara ni fick regeringsmakten?
            </seg>
          </u>
          <note type="speaker" n="fcc3663b">
            Anf. 75 ANDERS ÅKESSON (c) replik:
          </note>
          <u who="Q6255521" xml:id="i-e17ceeade2411022-2" n="0a6a4237">
            <seg n="4686e2b8">
              Fru talman! Det är intressant att notera, fru talman, att den
              nuvarande oppositionen, den tidigare majoriteten, hade för avsikt
              att gå vidare och regionalisera de fria entréerna.
            </seg>
            <seg n="450ea663">
              Man kan ju ha en principiell synpunkt när det gäller det kommunala
              självstyret. Det är trots allt landets kommuner och landsting
              som i stor utsträckning företräder de museer och besöksmål där
              den här riksdagen i så fall skulle fatta beslut om att införa
              fri entré. Det är en principiell invändning. Den kan vi lämna
              därhän. Men resurserna, Margareta Israelsson, blir ju inte flera
              för att vi sprider dem över ännu flera och dessutom gör det gratis.
            </seg>
            <seg n="06e6c3fe">
              Principiellt är vår hållning att det är fel med fria entréer
              därför att det tar resurser från någon annanstans. Det dränerar
              verksamheten på resurser, resurser som verksamheten behöver ha
              för att utveckla det besöksmål som museet utgör.
            </seg>
            <seg n="58690b08">
              Sedan gäller det den debattväxling som Margareta Israelsson och
              jag har haft i Sydsvenska Dagbladet om public service och där
              Margareta Israelsson hänvisar till omvärldsförändring. Ja, om
              jag inte är felunderrättad var en synpunkt som Birgitta Sellén,
              dåvarande talesman för Centerpartiet i kulturfrågor, framförde
              redan under våren, inför riksdagsbehandlingen, att det var otillfredsställande
              att public service utreddes parlamentariskt skilt från finansieringsfrågan.
              Och det är just finansieringsfrågan och en uthållig finansiering
              som Centerpartiet och alliansen har anfört som ett skäl till översynen.
              Ska vi ha ett, av staten och andra, oberoende public service i
              samhällets tjänst är en uthållig och över tiden oberoende finansiering
              av verksamheten oerhört viktig. Det utreddes förvisso, men det
              var skilt från den övriga parlamentariska utredningen. Det är,
              Margareta Israelsson, ett av flera skäl till att jag tror att
              det tål att tittas på igen.
            </seg>
          </u>
          <note type="speaker" n="0c7d3922">
            Anf. 76 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-3" n="a2e4a61a">
            <seg n="68cfacfc">
              Fru talman! Jag ska också beröra det här med public service.
              Man kan ju notera att Moderaterna och Folkpartiet är i minoritet
              i riksdagen men i majoritet i regeringen.
            </seg>
            <seg n="eff4cdf8">
              Här har nu Anders Åkesson uttalat att han är intresserad av breda
              lösningar. Men samtidigt saknas det, som jag uppfattar det, insikt.
              Jag anser att både Centerpartiet och Kristdemokraterna bröt de
              breda lösningarna eller det breda beslutsunderlag som vi hade
              i våras när de gick med på att halvera tillståndsperioden. Hur
              ser då Anders Åkesson på möjligheten att vara med när man själv
              har brutit? Vad finns det för trovärdighet när det gäller att
              arbeta för breda lösningar i framtiden? Tycker Anders Åkesson
              att det är ett problem?
            </seg>
            <seg n="2d59883e">
              Sedan undrar jag: Hur ser Centerpartiet på finansieringsfrågan?
              Tittar man på utskottsmajoritetens ställningstagande ser man ju
              att det öppnas för andra finansieringsformer. Man beskriver till
              exempel Folkpartiet liberalernas förslag. Man kan tänka sig fonder
              och ekonomiska tillskott genom koncessionsavgifter och genom att
              radiofrekvenser auktioneras bort. Jag uppfattar det som att Centerpartiet
              har öppnat dörren för denna form av finansiering. Uppfattar jag
              det rätt?
            </seg>
          </u>
          <note type="speaker" n="abfdf5c1">
            Anf. 77 ANDERS ÅKESSON (c) replik:
          </note>
          <u who="Q6255521" xml:id="i-e17ceeade2411022-3" n="0a6a4237">
            <seg n="0b644b29">
              Fru talman! Siv Holma! Jag vill återupprepa det som jag sade
              i mitt anförande. Jag tycker att oppositionen har en våldsamt
              överdriven dramatik i synen på public service. Beslutet i kammaren
              här i veckan innebär att vi sluter ett treårigt tillståndsavtal
              i stället för det nuvarande fyraåriga.
            </seg>
            <seg n="b7da5158">
              Jag tycker att signalerna både från mig och tidigare Cecilia
              Magnusson om synen på public service inte heller borde signalera
              den dramatik som Siv Holma ger uttryck för. Men om det är någonting
              som gjort att jag har känt en oro, Siv Holma, för public service
              och dess oberoende i framtiden, oberoende från stat och andra,
              är det just när det gäller finansieringen, en hållbar och över
              tiden oberoende finansiering. Det är inte givet att den kan ske
              genom licensen. I en tid när vi digitaliserar de markburna tv-utsändningarna,
              folk i stor utsträckning skaffar sig köpta kanaler och vi vid
              sidan av det har ett licensfinansierat system tror jag, Siv Holma
              och fru talman, att i ambitionen att vidmakthålla ett oberoende
              public service-företag i vårt land det förtjänar mer genomlysning
              än vad vi hittills har ägnat oss åt.
            </seg>
          </u>
          <note type="speaker" n="c267486a">
            Anf. 78 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-4" n="a2e4a61a">
            <seg n="dd2930ab">
              Fru talman! Det var en mycket intressant upplysning som Anders
              Åkesson kom med, att man kan tänka sig att förändra. Jag ser framför
              mig att man kan komma över bristerna med tv-licensavgiften. Den
              är kärnan i att vi har den självständiga, oberoende public service-verksamhet
              som vi har. Man kommer in på nya former nu har man bara beskrivit
              till exempel Folkpartiets. Det brukar vara så när det gäller utskottets
              ställningstagande och där man öppnar för vissa saker att det är
              de lösningarna som man kommer att titta särskilt på. Så det kan
              ju hända att Centerpartiet inte har uppmärksammat det här och
              egentligen i den nya majoritetskonstellationen borde sett till
              att det avsnittet inte fanns med i utskottets ställningstagande.
            </seg>
            <seg n="1efa65e4">
              För det är just sådana här saker som gör oss oroliga. Vi hoppas
              naturligtvis på Centerpartiets tidigare ställningstagande, att
              det håller och att ni är tillräckligt starka i den alliansregering
              där moderater och folkpartister faktiskt är i majoritet.
            </seg>
            <seg n="9d1dac79">
              De signaler som vi hittills har fått är tyvärr inte av det slaget.
              Jag hoppas att det här replikskiftet kommer att kunna ge Centerpartiet
              råg i ryggen och se till att man inte slarvar bort public service-tanken.
            </seg>
          </u>
          <note type="speaker" n="46ce8539">
            Anf. 79 ANDERS ÅKESSON (c) replik:
          </note>
          <u who="Q6255521" xml:id="i-ec7c4111e3e37791-0" n="0a6a4237" next="i-c358cf4e5b93349a-0">
            <seg n="12a71e85">
              Fru talman! Siv Holma, jag känner ingen som helst oro, tvärtom
              en stor trygghet inför den dialog vi har att föra om hur vi i
              den här kammaren fattar beslut om ett system som innebär att vi
              även i framtiden har ett av stat och övriga oberoende public service-företag
              med uppdrag från den här kammaren att leverera någonting som väldigt
              många tycker är väldigt viktigt i vårt land. I den ambitionen,
              inför det arbetet tror jag att både Siv Holma och jag har den
              insikten att de omvärldsförändringar som just nu sker, där både
              Siv Holma och jag inom kort kommer att kunna ta emot tv-utsändningar
              i våra mobiltelefoner och därmed per definition blir licensbetalningsskyldiga,
              borde föranleda Sveriges riksdag att fundera över hur vi över
              tiden skapar ett mer oberoende finansieringssystem för public
              service-företagen som också de som är satta att bruka systemet
              känner förtroende och förståelse inför. Där känner jag just i
              dag en oro, inte utifrån vad jag hör i den här kammaren, för jag
              upplever att många delar den uppfattningen, men utifrån de signaler
              jag får av mina barn, mina bekanta och omgivningen i det samhälle
              som finns utanför denna kammare. Jag känner inte den oro vare
              sig för public services framtid som Siv Holma och övriga i opposition
              ger uttryck för eller den inför att man ska kunna bli överens
              om ett stabilt finansieringssystem.
            </seg>
          </u>
          <note n="07e08057">
            Anf. 80 CECILIA WIKSTRÖM i Uppsala (fp):
          </note>
          <u who="Q6255521" xml:id="i-c358cf4e5b93349a-0" n="0a6a4237" prev="i-ec7c4111e3e37791-0">
            <seg n="79a5f5d8">
              Fru talman! Dynamiken och sprängkraften i svensk kulturpolitik
              har underskattats under lång tid. Därom tror jag att alla vi som
              ägnar oss åt kulturpolitik är ense. Men medlen och målen är annorlunda
              formulerade hos alliansregeringen respektive oppositionspartierna.
              Mina kolleger Anne Marie Brodén, Cecilia Magnusson och Anders
              Åkesson har på ett föredömligt sätt givit uttryck åt regeringens
              intentioner i budgeten. Låt mig bara få understryka att regeringen
              tillför 470 miljoner kronor i nya pengar till kulturpolitikens
              område. Eftersom de har fokuserat detaljer kommer jag i mitt anförande
              att uppehålla mig vid synen på bildning och kultur, vid friheten
              och mångfalden i kulturlivet och hur detta ska säkerställas.
            </seg>
            <seg n="c5606a31">
              Det kom som en överraskning för många människor att valrörelsen
              2006 inleddes med debatten om litteratur, läsning och bildning.
              Det blev en intressant och vital debatt som inledde valrörelsen.
              Den genererade hundratals artiklar i svenska och utländska tidningar,
              och det blev en debatt som med flera avlöpare kom att leva genom
              hela valrörelsen. Kulturfrågan blev ingen dagslända och ingen
              nattfjäril. Den överlevde valrörelsen igenom. När man talar med
              valutvärderare säger de att det är första gången som en kulturfråga
              har levt på det sättet genom en hel valrörelse, så länge som man
              har utvärderat svenska val.
            </seg>
            <seg n="58a73111">
              Det som den debatten förde med sig skulle vi kunna göra väldigt
              mycket med. Det är angeläget att vi nu tar sikte på och fortsätter
              arbetet med att utveckla för mig liberala, centrala frågor på
              kulturområdet såsom det fria ordet, biblioteken, mediepolitiken,
              yttrandefriheten, scenkonsterna och kulturarvet, för att bara
              nämna några.
            </seg>
            <seg n="03f0966d">
              När jag nämner kulturarvet vill jag omedelbart konstatera att
              det finns ett enda parti som mäler ut sig ordentligt, som skiljer
              ut sig, och det är Vänsterpartiet som vill, genom ett minskat
              anslag om 20 % av den kyrkoantikvariska ersättningen, gravt rasera
              det kulturarv som generationer genom hundratals år har byggt i
              Sverige. Det är vårt gemensamma historiska minne som vi på ett
              skamligt sätt skulle underlåta att vårda. Jag tycker att det bör
              tas till protokollet i dag att det finns ett parti i Sveriges
              riksdag som vill förmena människor rätten att låta sig omslutas
              av medeltida kyrkorum som under hundratals år har samlat ihop
              och inneslutit i sig människor, människors glädje och sorg, vardag
              och fest. Det är viktigt att detta syns och blir tydligt.
            </seg>
            <seg n="a9e113c3">
              Ett rikt mångfasetterat och kreativt kulturliv kan omöjligen
              skapas med dekret och påbud, även om allt som den tidigare socialdemokratiska
              regeringen gjorde pekade i den riktningen. Det var ryckiga insatser
              som ömsom hette mångkulturår, ömsom ungkulturår och andra saker.
              Vi säger så här: Det ska vara barnkulturår varje år. Det ska vara
              mångkulturår varje år vid de statliga institutionerna och överallt
              där kulturen lever sitt liv. Vi överlåter till respektive myndighet
              att själva fatta beslut. Vi håller frihetens fana högt över varje
              kulturarbetare och varje kulturinstitution och tillmäter dem både
              ansvar och kunskap att själva forma sina strategier när det gäller
              jämställdhet, mångkultur och ungkultur.
            </seg>
            <seg n="e2565032">
              Vi tycker att det är viktigt att stärka kulturinstitutionernas
              frihet på det sättet. Den friheten måste också säkerställas när
              det gäller mediernas oberoende, och vi vill, till skillnad från
              den tidigare socialdemokratiska regeringen, möjliggöra bättre
              ekonomiska villkor för kulturarbetare, för arbete och företagande.
              Kultursektorn ska bli en närande sektor och inte en tärande, såsom
              den har uppfattats under alltför lång tid.
            </seg>
            <seg n="1b250e8a">
              Här vill jag, fru talman, poängtera att folkbildningen måste
              räknas som en betydande samhällsresurs. Alliansregeringen kommer
              att slå vakt om vårt gemensamma kulturarv och skapa möjligheter
              så att det ska komma alla till del.
            </seg>
            <seg n="4660964a">
              Och, fru talman, vi har gått till val på att flera människor
              ska få ett arbete att gå till. Det gäller givetvis också kulturarbetarna.
              Den debatt som har rasat under hösten har gällt ersättningsnivåer
              i arbetslöshetsförsäkringen.
            </seg>
            <seg n="9464f5b7">
              Vi menar att flera ska komma i arbete och kunna leva på sina
              löner. Väljarna har givit oss förtroendet att regera Sverige på
              just den frågan flera i arbete. Och det är det som vi nu steg
              för steg ska göra allt för att verkställa.
            </seg>
            <seg n="1b73cff1">
              Kulturen ska alltså ses som närande och inte tärande, och kultursektorn
              måste få växa. Den ska inte begränsas och inte bli mindre, utan
              den ska växa med hjälp av arbete och företagande. Det måste löna
              sig bättre för kulturskapare att bedriva sina verksamheter. Och
              vi kommer så småningom att införa bättre möjligheter också för
              kultursponsring.
            </seg>
            <seg n="df7cd1c2">
              Fru talman! Det fanns en rättvisetanke bakom den traditionella
              bildningsskolan som innebar att man prioriterade det svenska språket
              och litteraturen. Den som inte får möjlighet att lära sig en god
              svenska kommer att ha starkt begränsade förutsättningar att förverkliga
              sitt livs drömmars mål och få svårigheter att delta i samhällslivet.
              Utan adekvata kunskaper i modersmålet är det hopplöst att formulera
              en jobbansökan, att kommunicera med myndigheter via blanketter
              och i telefon och på andra sätt eller att ta del av viktig samhällsinformation.
            </seg>
            <seg n="20f509e2">
              Det är i detta sammanhang viktigt att understryka att antalet
              boklån vid svenska folkbibliotek minskar och att antalet besök
              minskar. Och det som är särskilt allvarligt att poängtera är att
              det är pojkar som läser mindre.
            </seg>
            <seg n="0f1c4326">
              Skolverket har gjort en undersökning som visar att var tredje
              högstadieelev behöver stödundervisning i läsning.
            </seg>
            <seg n="72e82357">
              I detta sammanhang vill jag än en gång slå fast att det för alliansregeringen
              handlar om att slå vakt om det fria ordet och litteraturen som
              ska vara tillgängligt för alla. Det är särskilt viktigt nu i en
              tid då vi ser hur det möjligen är teknikens under som har tagit
              över bokläsandets fantastiska värld.
            </seg>
            <seg n="1fc937d3">
              Den som har introducerats i litteraturens värld kan efter att
              själv ha fått inblick välja inriktning för fördjupning, eller
              för den delen en dag välja bort vidare läsning.
            </seg>
            <seg n="dda22c06">
              Men för mig som liberal är det viktigt att säga att friheten
              att själv välja hur man vill använda sin bildning och kunskap
              är essensen och det som vi lyfter fram.
            </seg>
            <seg n="33591716">
              Vi behöver en genomtänkt kulturpolitik för att slå vakt om ett
              öppet, demokratiskt och tolerant samhällsklimat.
            </seg>
            <seg n="c81fa194">
              Nobelpristagaren i litteratur i år Orhan Pamuk har sagt: Respekt
              för religiös övertygelse hos minoriteter har lett till att yttrandefriheten
              begränsats även i väst. Det är förkastligt och utgör ett uselt
              exempel för mänskligheten.
            </seg>
            <seg n="5f75a2e0">
              I det sammanhanget är det viktigt att slå fast att litteratur
              och rättigheten till litteratur är någonting som vi ska verka
              för.
            </seg>
            <seg n="b4474f76">
              När det gäller att slå vakt om ett demokratiskt och tolerant
              samhällsklimat vill jag också understryka att Forum för levande
              historia, som har i uppgift att verka för alla människors lika
              värde och för demokrati, tolerans och mänskliga rättigheter med
              utgångspunkt just i Förintelsen, nu kommer att få ett utökat uppdrag,
              vilket också framgår av budgeten, nämligen uppdraget att belysa
              de brott mot mänskligheten som har skett i kommunismens namn.
              Detta har vi från de borgerliga partierna år efter år motionerat
              om, och nu kommer vi äntligen att få se ett beslut om det, vilket
              vi tycker är viktigt. Alla människor är nämligen lika viktiga
              och har samma värde.
            </seg>
            <seg n="c4e0da68">
              Jag tycker att det vore intressant och dessutom klädsamt om till
              exempel Siv Holma från Vänsterpartiet ville redogöra för sin syn
              på varför ni under åratal har underlåtit att beakta de brott som
              systematiskt har skett mot mänskligheten i Gulag, i det forna
              Sovjetunionen och på andra sätt och för den delen på Kuba i dag.
            </seg>
            <seg n="77c101d3">
              Biblioteken är de populäraste kulturinstitutionerna bland svenska
              folket. Men tv och radio är de populäraste mediekanalerna. Jag
              noterar här att mina kolleger från framför allt Socialdemokraterna
              har visat oro för vad som händer när det gäller den förkortade
              avtalsperioden för sändningarna. Mina kolleger har talat så väl
              om det att jag bara vill säga att även Folkpartiet liberalerna
              är fullständigt nöjda med att den kontrollstation som skulle ha
              inträtt efter tre år nu markerar en slutpunkt för ett avtal. Därefter
              kommer vi att få se nya avtal. Och jag tror att alla tv-tittare
              och radiolyssnare kan ta det alldeles lugnt. Det är nämligen inte
              produktionsbolagen som är det viktigaste för konsumenterna, till
              exempel för min mormor som inte orkar göra så mycket mer än att
              titta på tv. Konsumenterna är intresserade av bra program. Vem
              som distribuerar dessa program är mindre viktigt. Det viktiga
              är att kvalitetstelevision, som jag föredrar att kalla public
              service, får fortsätta att ha en hög ställning med stor tillförlitlighet
              och trovärdighet i det svenska samhället. Det är viktigt.
            </seg>
            <seg n="69266cda">
              Det kommer att bli kostsamt för samhället om vi inte ger den
              fria och oberoende kulturen ett större utrymme i samhällslivet.
            </seg>
            <seg n="8a132ac1">
              Kom ihåg att kultur kan förena olika nationaliteter, religioner,
              kön och minoriteter och för den delen även binda samman generationer
              med varandra. Litteraturen och andra konstnärliga uttryck är exempel
              på tillgångar när det gäller vårt gemensamma och individuella
              sökande efter våra rötter och vår tillhörighet som gör det möjligt
              att fördjupa dialogen med människor från andra kulturer. Förankring
              ger näring till vår egen nyfikenhet och lust att lära mer om det
              som är nytt och främmande. När kulturen marginaliseras vittnar
              det däremot om ett samhälle i förfall.
            </seg>
            <seg n="0393b466">
              Inom alliansen ska vi göra allt för att synliggöra kulturen och
              lyfta fram kulturens betydelse på olika sätt. Kom ihåg att vi
              bara har börjat. Ge oss en mandatperiod, så lovar vi att effektuera
              mycket mer än vi har hunnit i den första budgeten som väl på något
              sätt kan anses som en startpunkt. Vi hade drömt om en bättre start.
              Nu fick vi den som vi fick. Men vi kommer successivt att göra
              mer och mer för kulturen och i kulturens tjänst.
            </seg>
          </u>
          <note type="speaker" n="e1adeae8">
            Anf. 81 SIV HOLMA (v) replik:
          </note>
          <u who="Q4609260" xml:id="i-bf82863c9d1e4cc9-0" n="a2e4a61a" next="i-406558ae90271ed3-0">
            <seg n="11d624a2">
              Fru talman! Jag ska börja med att ställa en fråga utifrån Cecilia
              Wikströms anförande om litteraturen och allt det goda. Hur kommer
              det sig att det inte finns några medel för de nationella minoriteternas
              kultur och språk?
            </seg>
            <seg n="7bed2db5">
              Cecilia Wikström talar väldigt varmt om det svenska språket.
              Men de nationella minoriteternas språk nämner hon inte. Ändå talar
              hon om ett öppet och tolerant samhälle.
            </seg>
            <seg n="5d2eb7b8">
              Vi i Vänsterpartiet har i vårt budgetalternativ föreslagit att
              det reformutrymme som regeringen har på 25 miljoner ska gå just
              till de nationella minoriteterna. De medel som finns i dag svarar
              nämligen inte mot de åtaganden som Sverige har gjort i och med
              ratificeringen av konventionen om nationella minoritetsspråk.
            </seg>
            <seg n="2f1adcc6">
              Jag ska ge ett svar på den fråga som Cecilia Wikström ställde
              till Vänsterpartiet när det gäller Forum för levande historia.
              Det är ett enkelt svar som du ska få. Det handlar om att vi inte
              gillar statligt styrd forskning. Vi vill ha fri forskning. Det
              är svaret.
            </seg>
            <seg n="128d8049">
              Vi har ingenting emot att allianspartierna vill informera sig
              om kommunismens brott mot mänskligheten. Jag känner till dessa
              brott, och jag tar med kraft avstånd från alla brott som har begåtts
              mot de mänskliga rättigheterna oavsett om de har skett i kristendomens
              namn eller i någon annan religions namn eller i någon annan ideologis
              namn. Jag känner inte till alla. Men när det gäller brott begångna
              i kommunismens namn bland annat i Sovjet tror jag att jag är ganska
              väl informerad om dem. Och jag har inte darrat på manschetten
              när det gäller dessa frågor. I detta sammanhang sköt Cecilia Wikström
              på fel människa.
            </seg>
          </u>
          <note n="8d44ccca">
            Anf. 82 CECILIA WIKSTRÖM i Uppsala (fp) replik:
          </note>
          <u who="Q4609260" xml:id="i-406558ae90271ed3-0" n="a2e4a61a" prev="i-bf82863c9d1e4cc9-0">
            <seg n="23a82d2e">
              Fru talman! Jag vill poängtera att jag inte har skjutit på någon
              människa. Det vore mig helt främmande.
            </seg>
            <seg n="2bd36621">
              Däremot tycker jag att det var klädsamt att Siv Holma nu markerade
              avstånd mot de brott som systematiskt har skett mot människor
              under kommunismens regimer runtom i världen. Precis nu sker det
              för första gången. Ni har nämligen inte tillstyrkt de motioner
              som vi har haft på området, åtminstone inte under den gångna mandatperioden.
              Och det är så långt som jag kan överblicka det hela.
            </seg>
            <seg n="aea49ac9">
              När det gäller Siv Holmas fråga om de nationella minoriteterna
              och språken vill jag understryka att jag vet och känner till att
              vi har en lagstiftning som skyddar meänkieli, finska, samiska,
              romani och jiddisch som är fem nationella språk. Men vi har ingen
              språklag som skyddar det nationella språket svenska. Det enda
              land i världen som har en språklag som skyddar svenska språket
              är Finland. Svenskan har där samma status som det finska nationella
              språket. Lagen tillkom omkring 1920. Där ligger vi stegvis, kilometervis,
              efter. Där kommer ytterligare ett vallöfte. Vi ska under mandatperioden
              stifta lag som skyddar det nationella språket svenska så att det
              nationella språket svenska kan existera sida vid sida med de fem
              nationella minoritetsspråken som redan nu åtnjuter svenskt lagskydd.
            </seg>
          </u>
          <note type="speaker" n="6545af62">
            Anf. 83 SIV HOLMA (v) replik:
          </note>
          <u who="Q4609260" xml:id="i-bf82863c9d1e4cc9-1" n="a2e4a61a" next="i-406558ae90271ed3-1">
            <seg n="12287911">
              Fru talman! Låt mig än en gång säga att Cecilia Wikström gör
              sina egna tolkningar av var Vänsterpartiet står i demokratifrågan.
              Det får stå för Cecilia Wikström och Folkpartiet. Jag vet var
              Vänsterpartiet står när det gäller demokratin.
            </seg>
            <seg n="9f70104f">
              Lagstiftningen till skydd för våra nationella minoritetsspråk
              är en regional lagstiftning. Det är inte i paritet med att ha
              en nationell lagstiftning. Lagstiftningen till skydd för nationella
              minoritetsspråk handlar om att skydda de språk som är på väg att
              försvinna. Det är en oerhört stor skillnad. Vi tycker från Vänsterpartiets
              sida att man ska grundlagsskydda både det svenska språket och
              de nationella minoritetsspråken och kulturen. Det vore väl bra
              om också Folkpartiet kunde ställa sig bakom ett sådant krav.
            </seg>
          </u>
          <note n="b05efbd3">
            Anf. 84 CECILIA WIKSTRÖM i Uppsala (fp) replik:
          </note>
          <u who="Q4609260" xml:id="i-406558ae90271ed3-1" n="a2e4a61a" prev="i-bf82863c9d1e4cc9-1">
            <seg n="3b5df03e">
              Fru talman! Här får man höra nya saker. Om Siv Holma och Vänsterpartiet
              stod bakom ett lagskydd för det nationella språket svenska, varför
              i all världens dagar röstade ni inte för en sådan lagstiftning
              i december, för ganska precis ett år sedan? Det där är en efterkonstruktion
              som saknar trovärdighet, fru talman!
            </seg>
            <seg n="a3c29511">
              Om ni tyckte att det var så viktigt skulle ni givetvis redan
              ha agerat. Vi hade fått till en språklag om det inte hade varit
              så att det blev ett voteringsfel ett kvittningsfel vid den voteringen.
              Men vi lovar att vi ska lagskydda det svenska språket. Det är
              det kommunikationsmedel med vilket vi alla kan kommunicera med
              varandra, oaktat ålder eller geografi i landet. Det är också det
              enda språk som de fem minoritetsgrupperna har vid sidan av sina
              modersmål, sina nationella minoritetsspråk, för kommunikation
              med oss andra som inte behärskar dessa minoritetsspråk.
            </seg>
            <seg n="81eaa31e">
              Detta är viktigt att slå fast. Det är klädsamt att Vänsterpartiet
              har givit ett löfte om att vara med och stifta lag om det svenska
              språket. Det ska vi givetvis beakta.
            </seg>
          </u>
          <note type="speaker" n="9eb5bbc7">
            Anf. 85 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-5" n="a2e4a61a">
            <seg n="64f05e2a">
              Fru talman! I rättvisans namn följde Cecilia Wikström inte riktigt
              med ordentligt i den debatt vi hade i samband med den språkproposition
              som det fattades beslut om förra mandatperioden.
            </seg>
            <seg n="d16b6c43">
              Vi hade ett särskilt yttrande där vi ville att man skulle grundlagsskydda
              det svenska språket. Det finns en grundlagsberedning som ska beakta
              denna fråga. Jag har i talarstolen sagt att vi är för. Det är
              inget nytt. Vi har drivit frågorna i samarbete med Socialdemokraterna
              och Miljöpartiet.
            </seg>
          </u>
          <note type="speaker" n="d136ad78">
            Anf. 86 MARGARETA ISRAELSSON (s) replik:
          </note>
          <u who="Q4955985" xml:id="i-437ee0944f8b0a7b-2" n="b18e5b68" next="i-d89dae4bafc482ad-2">
            <seg n="c9ee5631">
              Fru talman! Utskottets vice ordförande talade mycket engagerat
              om kulturen, och hon nämnde att det var någonting i början av
              mandatperioden som inte gick så bra. Om det var fråga om några
              av de politiska förslagen som kom snabbt om presstöd, public service
              och a-kassa går de att justera. Det är fullt möjligt.
            </seg>
            <seg n="094b7a6e">
              Det är kortsiktigt att spara på kultur, och sådana besparingar
              blir dyra för samhället i längden, har Cecilia Wikström skrivit
              på sin hemsida. Det finns ingen anledning för mig att säga emot
              på den punkten. Det är bra sagt. Men varför väljer Cecilia Wikström
              att delta i att avskaffa den fria entrén till museerna? Jag har
              tolkat det som att du känner att det är en bra fråga. Jag vill
              gärna höra något om det.
            </seg>
            <seg n="17ce94ab">
              Annars sade Cecilia Wikström att de håller frihetens fana högt.
              Men det verkar vara något som inte riktigt gäller för public service.
              Det är något lättvindigt i att säga att kontrollpunkten är ett
              avtalsbrott det är ungefär samma sak. Det är det inte. Kontrollpunkten
              var till för att frågan inte skulle in i politiken igen. Det var
              förvaltningsstiftelsen som skulle granska om ekonomin fungerade
              och om de utåtriktade verksamheterna hade rätt fokus och så vidare.
            </seg>
            <seg n="65ad54a0">
              Det finns ännu en sak att rätta till i fråga om de bättre ekonomiska
              villkoren för kulturarbetare som ni vill skapa. Ni hävdar att
              det enda vi resonerar om är de sänkta bidragsnivåerna. Men det
              är inte bara de som är problemet för kulturarbetarna. Reglerna
              skapar stora problem för kulturarbetarna att försörja sig som
              kulturarbetare. Är det meningen att kulturarbetarna i ert Sverige
              ska ge sig ut och leta sponsorer och sedan jobba på McDonalds?
              Hur ska kulturarbetarna få tillvaron att gå ihop i ert Sverige?
            </seg>
          </u>
          <note n="0f2c9155">
            Anf. 87 CECILIA WIKSTRÖM i Uppsala (fp) replik:
          </note>
          <u who="Q4955985" xml:id="i-d89dae4bafc482ad-2" n="b18e5b68" prev="i-437ee0944f8b0a7b-2">
            <seg n="8c22fa03">
              Fru talman! Det var en soppa på allt som går att röra ihop på
              en gång. Jag ska försöka att systematiskt besvara detta.
            </seg>
            <seg n="29b19356">
              När det gäller reformen om fri entré slog Margareta Israelsson
              huvudet på spiken när hon ställde frågan till mig. Jag måste i
              denna kammare erkänna att jag hade drömt om att besparingen på
              55 miljoner kronor inte skulle ha blivit av. Det är lika bra att
              jag säger det. Jag tycker det var en kortsiktig besparing, och
              jag tycker det fortfarande. Men att ingå i en alliansregering
              med fyra partier handlar om att gå kompromissernas väg. För det
              mesta är man inte helt lycklig. Ibland kan man leva med kompromisserna.
              Jag kan leva med den kompromissen tack vare att vi har säkrat
              fri entré för barn och ungdomar till och med 19 års ålder. Jag
              kan lättare leva med kompromissen därför att vi har satsat resurser
              på andra museer, till exempel Prins Eugens Waldemarsudde som aldrig
              har haft fri entré. Museet har kämpat med sin existens år efter
              år. Där tillför vi nu 2 miljoner kronor per år för att museet
              ska kunna fortsätta att bedriva det fantastiska arbetet ute på
              udden.
            </seg>
            <seg n="ea19a858">
              Det finns andra saker som vi också gör när det gäller museerna
              som är viktiga, till exempel inför vi en museikoordinator och
              flera andra saker. Men Margareta Israelsson var smart nog att
              ställa frågan till mig. Det är lika bra att jag gör avbön och
              säger att jag hade önskat att vi hade haft kvar reformen om fri
              entré. Man fick mycket kultur för 55 miljoner kronor av en mycket
              stor budget på museernas område. Men jag kan leva med detta.
            </seg>
          </u>
          <note type="speaker" n="f95b531c">
            Anf. 88 MARGARETA ISRAELSSON (s) replik:
          </note>
          <u who="Q4955985" xml:id="i-437ee0944f8b0a7b-3" n="b18e5b68" next="i-d89dae4bafc482ad-3">
            <seg n="d69c9c8a">
              Fru talman! Det var inte min mening att koka en soppa. Jag tog
              upp några av de trådar som Cecilia Wikström själv lyfte fram.
              Det är starkt av dig att uttala dig på det här sättet. Jag ska
              inte vidare dra i dessa frågor. Det gläder mig att vi har samma
              syn på dem.
            </seg>
            <seg n="a0723a15">
              Men frågan om en museikoordinator var redan beredd i departementet.
              Vi väntar på att få se lite mer av vad han eller hon ska arbeta
              med. Låt oss gå tillbaka när tid finnes till frågan om kulturarbetarna.
              Vi väntar med spänning på vad som ska komma på det området.
            </seg>
            <seg n="7a1478e7">
              Men kom ihåg att i fråga om förändringarna i a-kassan kan vi
              ha många diskussioner om vad vi tycker om ersättningsnivåer. Men
              problemet för kulturarbetarna är att de ramlar mellan systemen.
              Det går inte att vara säker på att efter ett engagemang på en
              institution få gå direkt till ett annat. Om man inte kvalificerar
              sig till a-kasseersättning mellan engagemangen, vad ska man då
              göra? Ska man jobba på McDonalds? Kan man få ledigt därifrån för
              att gå på audition?
            </seg>
            <seg n="d374b79a">
              Det finns en tanke att det ska bli mer kultur i Sverige bara
              det blir skattesänkningar eftersom alla människor då kommer att
              lägga pengarna på kulturinstitutionerna. Det är väl bra om människorna
              använder pengarna till det. Jag tror att de kommer att använda
              det mesta av pengarna till att betala höjda a-kasseavgifter och
              diverse annat. Det kanske inte blir så mycket kultur kvar.
            </seg>
            <seg n="9cb59ca3">
              Jag tycker att det är bra om ni värnar om kulturarbetarna. Det
              gör vi också. Men säg någonting om hur det ska fungera för dem
              i det här nya Sverige med andra regler på arbetsmarknaden.
            </seg>
          </u>
          <note n="a926e69a">
            Anf. 89 CECILIA WIKSTRÖM i Uppsala (fp) replik:
          </note>
          <u who="Q4955985" xml:id="i-d89dae4bafc482ad-3" n="b18e5b68" prev="i-437ee0944f8b0a7b-3">
            <seg n="51a87e00">
              Fru talman! Vi värnar verkligen också om kulturarbetarna. Vi
              har under den gångna mandatperioden gång på gång kritiserat den
              då socialdemokratiska regeringen för att till exempel inte lösa
              frågan om pensionering av sångare och dansare. Det lovar vi att
              göra slutgiltigt under denna mandatperiod.
            </seg>
            <seg n="079c6565">
              När det gäller att sprida inkomster över ett år finns det ju
              lösningar för till exempel idrottare. Om man till exempel bildar
              och driver ett eget bolag kan man på det sättet sprida inkomsterna,
              så att man inte står på bar backe mellan två engagemang. Och vi
              vill göra det lättare att starta och driva företag.
            </seg>
            <seg n="bd55d3cf">
              Jag håller med Margareta Israelsson om att arbetsmarknaden inom
              kulturen är av en annan art än andra arbetsmarknader i Sverige.
              Vi kan se över detta, och vi ska ha en fördjupad dialog med de
              olika aktörerna. Men kom ihåg att regeringen bara har suttit under
              ett par månader. Vi har gått till val för en mandatperiod om fyra
              år, och under den tiden ska vi säkert slutgiltigt lösa de här
              frågorna som Margareta Israelsson, liksom jag, bekymrar sig över.
            </seg>
          </u>
          <note type="speaker" n="5d1a12e6">
            Anf. 90 DAN KIHLSTRÖM (kd):
          </note>
          <u who="Q5213808" xml:id="i-9e408adcbb9432c2-0" n="78bc5d0f">
            <seg n="90577d38">
              Fru talman! I mitt korta inlägg vill jag göra några nedslag med
              anledning av de förslag som regeringen har lagt fram inom vårt
              utgiftsområde.
            </seg>
            <seg n="0ce2ed30">
              Kulturbudgeten är ca 1 % av statsbudgeten. Tittar man bara på
              siffrorna kan man tro att den är marginell, men så är det inte.
              Vårt betänkande beskriver en rad intressanta och viktiga verksamheter,
              både på nationell och på lokal nivå.
            </seg>
            <seg n="441bb5d1">
              Kultur kan handla om alltifrån drömmar och ideologi till form
              och politik. Kulturen tar sig olika uttryck i språk, traditioner,
              religion, estetiskt skapande och kreativa uttrycksformer.
            </seg>
            <seg n="b371edfa">
              För oss kristdemokrater är kultur något som ger oss rötter till
              vår historia, mening i nuet, visioner för framtiden och möjlighet
              att faktiskt ingå i ett sammanhang. Denna helhetssyn ligger till
              grund för Kristdemokraternas kulturpolitik.
            </seg>
            <seg n="8861094c">
              Kulturen hjälper oss att bli hela människor. Som en del i det
              har den också ett unikt egenvärde. Den får inte begränsas till
              en avgränsad sfär utan måste få genomsyra samhällets alla delar.
            </seg>
            <seg n="6d75035d">
              Det är också viktigt att kulturpolitiken i första hand är stödjande,
              inte styrande. När vi pratar om kulturpolitik menar vi naturligtvis
              kulturpolitiken i den offentliga sektorn, vad den privata sektorn
              kan göra och inte minst vad kulturen är och innebär i den ideella
              sektorn.
            </seg>
            <seg n="23812f39">
              Fru talman! Jag välkomnar den kraftiga ökningen av anslaget till
              folkbildningen som regeringen har presenterat. Den har sin bakgrund
              i de förslag som lades fram i folkbildningspropositionen. Precis
              som det står i budgetpropositionen syftar statens bidrag till
              folkbildningen till att bredda kulturintresset i samhället, öka
              delaktigheten i kulturlivet och främja kulturupplevelser och eget
              skapande. Genom studieförbundens, och för den skull också folkhögskolornas,
              finmaskiga nät i hela landet skapas möjligheter till samhällsengagemang
              och utveckling av vår demokrati.
            </seg>
            <seg n="f700b54a">
              Häromdagen besökte jag ett öppet hus hos ett studieförbund i
              Örebro. Det var spännande att se att på denna mötesplats fikade
              en äldre dam, som var cirkelledare för en handarbetsgrupp, och
              en ung man, som ledde en rollspelsgrupp. Jag var spänd på hur
              det skulle gå. Det var ett intressant möte, mellan generationer
              förstås, men också mellan helt olika kulturyttringar. Det var
              ett mycket intressant samtal och ett tydligt bevis på att folkbildningen
              är ett kulturkitt i hela samhället.
            </seg>
            <seg n="22f29117">
              Barn och unga har rätt till eget skapande och till delaktighet
              i kulturlivet. Regeringen har också en uttalad ambition att under
              den kommande mandatperioden presentera en tydlig strategi för
              hur barn- och ungdomskulturen ska stärkas.
            </seg>
            <seg n="b46741da">
              För oss kristdemokrater är det viktigt att barn och ungdomar
              får tillgång till kulturella upplevelser. Det främjar deras kreativitet
              och inlärningsförmåga och stärker självkänslan. Barn måste under
              uppväxten ges möjlighet att ta del av och delta i olika kulturella
              aktiviteter. Vi måste kombinera barns eget skapande med ett rikt
              utbud av just kulturella aktiviteter.
            </seg>
            <seg n="9aa529c8">
              Här kommer naturligtvis skolan in. Kulturen måste få en plats
              i skolans vardag. Kulturen får inte reduceras till att bli tillfälliga
              evenemang utan koppling till övrig verksamhet. Det skulle därför
              inte förvåna mig om regeringens strategi på området vad gäller
              barn och kultur också innefattar kulturen i skolan.
            </seg>
            <seg n="dc7a7adb">
              Fru talman! Den mest debatterade kulturfrågan under hösten är
              nog public services framtid, med anledning av förslaget om kortare
              tillståndsperiod. Det är bra att vi har en levande och omfattande
              debatt i vårt land om just public service.
            </seg>
            <seg n="2cfd1ee0">
              Vi kristdemokrater anser att radio och tv i allmänhetens tjänst,
              som vi kanske ska säga på svenska, inte bara har haft utan också
              i framtiden har en mycket viktig uppgift att fylla. I den stora
              förändringsprocess som pågår inom medieområdet är det viktigt
              att det finns kanaler med ett brett utbud av kvalitetsprogram
              i alla genrer, inklusive underhållning.
            </seg>
            <seg n="5bff2f66">
              En viktig uppgift för public service-kanalerna är att garantera
              att det finns sändningar som alla har möjlighet att ta del av
              och som människor, oavsett var de bor i landet, kan identifiera
              sig med. Public service kan också vara en röst för de grupper,
              till exempel språkliga och etniska minoritetsgrupper eller funktionshindrade,
              som inte är tillräckligt intressanta för en kommersiell marknad.
              Det är viktigt att fortsatt prioritering ges åt program för och
              med barn och unga och att programföretagen vidgar och fördjupar
              sitt kulturansvar samt värnar mångfalden i nyhets- och samhällsbevakningen.
            </seg>
            <seg n="d6fde383">
              Programföretagen har ett tydligt ansvar för att programmen i
              ökad omfattning görs tillgängliga för personer med funktionshinder.
              Det som hittills gjorts är inte tillräckligt. Programverksamheten
              för döva bör ges ökad omfattning och ambitionsnivån för Sveriges
              Televisions sändningar på teckenspråk bör höjas. Den förra regeringens
              ambitioner för att öka tillgängligheten var inte särskilt stora
              och innebar att andelen av Sveriges Televisions förstasändningar
              av svenskproducerade program som ska vara textade skulle öka till
              65 % till år 2010. Uppgifter från bolagen visar att detta uppnår
              de redan nästa år.
            </seg>
            <seg n="8a55f85d">
              De stora viktiga frågorna när det gäller public service är alltså
              tillgänglighet, barn och unga, kulturansvar, spegling och närvaro
              i hela landet, finansieringsfrågor och minoriteternas situation,
              inte i första hand tillståndslängden.
            </seg>
          </u>
          <note type="speaker" n="345fd0a6">
            Anf. 91 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-6" n="a2e4a61a">
            <seg n="fbd8ad35">
              Fru talman! Jag vill börja med att uttala mitt gillande av det
              som Dan Kihlström säger om folkbildningen. Det är väl ingen hemlighet
              att s, v och mp i sitt samarbete hade kommit upp till de här siffrorna.
              Vi har ett brett och bra synsätt på de här frågorna, och det är
              positivt. Sedan hade vi gärna velat ha lite mer, men så är det
              i politiken.
            </seg>
            <seg n="9a600e59">
              Inför valet gjorde Amatörkulturens samrådsgrupp, Ax, en partienkät
              om amatörkulturpolitik. Enligt samrådsgruppen var Kristdemokraterna
              bäst på amatörkulturpolitik bland allianspartierna. Det står i
              det häfte som jag har läst: Kristdemokraterna och Moderaterna
              stöder kravet på utredning om ansvar och utveckling av amatörkultur.
              Kristdemokraterna utlovar utökat stöd till Amatörkulturens riksorganisation
              och vill bryta ålderssegregationen och ge stöd till åldersintegrerad
              kulturverksamhet.
            </seg>
            <seg n="c36a4b9a">
              Detta är faktiskt sådant som också Vänsterpartiet vill. Dan Kihlström,
              kommer vi att se att de här frågorna får något genomslag i nästkommande
              budgetproposition?
            </seg>
          </u>
          <note type="speaker" n="e6235288">
            Anf. 92 DAN KIHLSTRÖM (kd) replik:
          </note>
          <u who="Q5213808" xml:id="i-9e408adcbb9432c2-1" n="78bc5d0f">
            <seg n="2d218a67">
              Fru talman! Tack, Siv Holma, för synpunkterna när det gäller
              folkbildningen. Folkbildningen var faktiskt min väg in i politiken.
              Jag engagerade mig i ett politiskt ungdomsförbund som ganska ung.
              Jag började nog medan jag gick på gymnasiet. Det första vi gjorde
              i den politiska gruppen var en fotocirkel. Det kan man tycka inte
              har med politik och samhällsutveckling att göra, men det var vägen
              in för mig att lära mig oerhört mycket om samhället och det som
              fanns runtomkring. Så småningom vandrade jag vidare inom folkbildningen.
              Den har stor betydelse för både unga och gamla. Det får vi fortsätta
              att verka för tillsammans. Den har ju också många uttryck och
              uttryckssätt.
            </seg>
            <seg n="0b8903a0">
              Så till amatörkulturen. Det finns egentligen en ganska tydlig
              koppling mellan folkbildning och amatörkultur. Om jag inte är
              alldeles borta har vi redan tagit hänsyn till det i det liggande
              förslaget. Det har tillförts pengar till amatörkulturen. Det kanske
              behöver analyseras ytterligare vart pengarna ska gå, men amatörkulturen
              har uppmärksammats i det förslag som ligger. De får pengar under
              kommande år.
            </seg>
          </u>
          <note type="speaker" n="939b44c6">
            Anf. 93 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-7" n="a2e4a61a">
            <seg n="dcad940b">
              Fru talman! I folkbildningspropositionen ingick 5 miljoner till
              amatörverksamhet och som vi ser det till de centrala amatörverksamhetsorganisationerna.
              Det som skulle behövas är utredningen. Men det kan vi diskutera
              sedan.
            </seg>
            <seg n="1bae2c62">
              Jag vill passa på att säga att allting var bra som Dan Kihlström
              sade när det gäller public service utom att tillståndsperioden
              saknar betydelse. Jag tycker att den har betydelse. Det handlar
              om att ge public service långsiktiga hållbara villkor. Det blir
              ett onödigt hattande. Dessutom är jag orolig, och jag har inte
              blivit mindre orolig efter att ha hört Centerpartiet, för att
              man öppnar för andra finansieringsmodeller. Jag tyckte att Dan
              Kihlström var väldigt tydlig när han sade att finansieringen har
              betydelse för att vi ska kunna ha ett public service som är fri
              från olika intressen, till exempel statens, och det avgiftssystem
              som vi har.
            </seg>
            <seg n="385ae755">
              Jag upplever att Kristdemokraterna är lite ensamma i alliansregeringen.
              Hur kan ni bli starkare i den här frågan?
            </seg>
          </u>
          <note type="speaker" n="5fa779c5">
            Anf. 94 DAN KIHLSTRÖM (kd) replik:
          </note>
          <u who="Q5213808" xml:id="i-9e408adcbb9432c2-2" n="78bc5d0f">
            <seg n="19c75ac6">
              Fru talman! När det gäller amatörkulturen vill jag återigen påstå
              att det finns ett utrymme på 5 miljoner i det lagda förslaget
              som ska gå till amatörkulturen. Vad jag förstår behöver det utredas
              hur det ska kanaliseras. Det tror jag är på gång.
            </seg>
            <seg n="dc56efd8">
              Det var inte min avsikt att säga att tillståndsperioden inte
              har någon betydelse, men man ska sätta det i sitt sammanhang.
              Den här debatten är väldigt levande just nu. Man kan jämföra frågan
              om finansiering och tillståndsperiodens längd. Det är naturligtvis
              en viktig fråga för de stora bolagen och deras planering, men
              jag tror inte att tv-tittarna bryr sig så särskilt mycket om ifall
              det är tre fyra fem eller sex år.
            </seg>
            <seg n="083e3a70">
              När det gäller frågan om finansiering kan man däremot spontant
              höra från många som man möter: Nu måste ni sätta er och diskutera
              frågan om finansiering. Det är en viktig fråga.
            </seg>
            <seg n="8437c774">
              Jag tycker framför allt att frågan om innehåll är viktig. Det
              står fast i det som har diskuterats fram och beslutats. Tillgänglighetsfrågorna,
              public services roll i Sverige och tillgänglighet i hela landet
              är de viktiga frågorna.
            </seg>
          </u>
          <note type="speaker" n="0e3bd264">
            Anf. 95 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-3" n="b18e5b68">
            <seg n="ee000675">
              Fru talman! Dan Kihlström var ju en av de två ledamöterna i utredningen
              om radio och tv i allmänhetens tjänst som några månader senare
              blev överkörda av sina partiledare. Det är emellertid riksdagen
              som bestämmer i den här frågan. Det är fullt möjligt att rösta
              för den reservation som finns. Jag tycker att det vore ytterst
              märkligt om Dan Kihlström och Birgitta Sellén inte skulle välja
              att göra det mot bakgrund av vad som har sagts.
            </seg>
            <seg n="c8c95f35">
              När jag läser i protokollet från den 31 maj ser jag att Dan Kihlström
              sade: I det här betänkandet står det att det är radio och tv i
              allmänhetens tjänst 20072012 som tillståndsperioden är. Om man
              läser de första raderna står det att utskottet tillstyrker regeringens
              förslag till villkor och riktlinjer som ska gälla under kommande
              tillståndsperiod för den radio- och tv-verksamhet i allmänhetens
              tjänst som bedrivs av SR, SVT och UR till 2012. Därmed är den
              frågan avgjord i dag, eller möjligtvis i morgon när vi ska rösta.
              Punkt slut med den delen.
            </seg>
            <seg n="ff757f3a">
              Det blev varken punkt eller slut. Kan du, Dan Kihlström, mot
              bakgrund av det som har hänt förstå att vi socialdemokrater inte
              har så stor tilltro till borgerliga löften? Du säger att tv-tittarna
              inte bryr sig om avtalstidens längd. Det är klart att de gör.
            </seg>
            <seg n="66afa629">
              Plötsligt efter att man har suttit i en utredning i fem år och
              inte haft några speciella synpunkter kring just detta dyker frågan
              upp och nu är det väldigt mycket som ska hanteras. Vi ska sälja
              ut kanaler, vi ska ha annan finansiering och det har hänt så mycket
              på teknikens område. Vad gjorde ni i den där utredningen? Hade
              ni mörka glasögon och öronproppar? Märkte ni inte vad som pågick
              utanför?
            </seg>
          </u>
          <note type="speaker" n="efbfefc1">
            Anf. 96 DAN KIHLSTRÖM (kd) replik:
          </note>
          <u who="Q5213808" xml:id="i-9e408adcbb9432c2-3" n="78bc5d0f">
            <seg n="b4d59243">
              Fru talman! Margareta Israelsson fortsätter att måla upp denna
              bild. Det skulle jag också göra om jag var i Margareta Israelssons
              situation. Det tror jag. Hon håller naturligtvis fast vid den
              enda punkt som skiljer från det som vi pratade om i våras. Jag
              känner naturligtvis igen protokollet från riksdagsdebatten. Den
              var ju väldigt omfattande.
            </seg>
            <seg n="2318eb0a">
              Margareta Israelsson säger vi inte skulle ha några speciella
              synpunkter i utredningen och undrar vad vi gjorde. Vi gjorde ett
              väldigt seriöst arbete. Jag har haft förmånen att vara med och
              diskutera public service-frågor under hela min riksdagstid, åtta
              år. Jag kan försäkra att jag hade många synpunkter och förslag
              i utredningen. Margareta Israelsson vet hur det är när man sitter
              tillsammans. Man ger och tar.
            </seg>
            <seg n="fcbbe089">
              Om jag får nämna det hade jag synpunkter när vi hade möjlighet
              att komma med förslag på direktiv till utredningen. Jag ville
              lyfta in finansieringsfrågorna. Jag menade att de säkert skulle
              återkomma i utredningen gång på gång. Det gjorde de också, men
              regeringen valde att inte lyssna på det utan tillsatte en separat
              utredning när det gällde den frågan.
            </seg>
            <seg n="66663739">
              Jag tycker att vi kan avdramatisera frågan om avtalsperiodens
              längd. Det fanns en diskussion i utredningen om alltifrån tre
              år upp till tio. Vi tittade väldigt mycket på hur BBC arbetar
              i England till exempel.
            </seg>
            <seg n="51b239d0">
              Den diskussionen böljade fram och tillbaka och landade så småningom
              i sex år. Jag håller fast vid att jag tror att medborgarna är
              mer intresserade av vad public service är och vad public service
              innehåller än just tiden.
            </seg>
          </u>
          <note type="speaker" n="fc36da93">
            Anf. 97 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-4" n="b18e5b68">
            <seg n="1eb069af">
              Fru talman! Precis så är det. Det är därför det är så märkligt
              när ni träffar ett avtal och säger att vi ska ha en kontrollstation
              kring en viss typ av frågor, men avtalet ska gälla i sex år. Plötsligt
              säger ni: Nej, avtalet ska inte gälla i sex år. Det ska gälla
              i tre år. Det blir ingen kontrollstation. Det blir ett avtalsbrott.
              Vi vill prata oss samman inom den borgerliga alliansen om vad
              vi vill göra med SVT. Det har ni ju uttryckt på olika sätt. Ni
              har lite olika varianter om hur långt man ska gå. Det får ni väl
              ha en seans om över julhelgen så att vi får reda på vad det ska
              bli.
            </seg>
            <seg n="687b468c">
              Det är just detta som är den kritiska punkten. Jag tycker själv
              att det är tråkigt att jag behöver bita mig fast vid just denna
              fråga. Men det är ju för att vi inte får några svar, vare sig
              av de borgerliga partierna eller av ministern.
            </seg>
            <seg n="bd01047e">
              Ni döljer den här frågan och liksom maler in den och låter oss
              alla leva i något slags osäkerhet. Sedan pratar ni om att det
              handlar om att man kan se på tv i mobiltelefonen. Det blir nästan
              löjligt.
            </seg>
            <seg n="6846199c">
              Dan Kihlström har sagt i debatten: Public service för mig som
              kristdemokrat handlar om självständighet och oberoende. Jag är
              den förste att instämma i det. Vårt parti tycker att detta är
              oerhört väsentligt.
            </seg>
            <seg n="f7649d71">
              När jag fick uppdraget att ingå i kulturutskottet läste jag nogsamt
              protokollet från debatten om radio och tv i allmänhetens tjänst.
              Jag delar Dan Kihlströms tanke att vi egentligen mer ska använda
              det uttrycket. Jag ska träna upp mig på det.
            </seg>
            <seg n="9ba5d1e6">
              Men jag slogs av att det var en fråga som vi tog upp: Gäller
              nu det här avtalsperioden? I övrigt var det en fråga som diskuterades,
              och det var frågan om textningen av program. Det var de två stora
              frågorna. Det var inga stora visionära utsvävningar kring osäkerhet
              beträffande teknisk utveckling eller kring vart det här skulle
              ta vägen. Men nu får vi höra än det ena, än det andra.
            </seg>
          </u>
          <note type="speaker" n="d026c1fd">
            Anf. 98 DAN KIHLSTRÖM (kd) replik:
          </note>
          <u who="Q5213808" xml:id="i-9e408adcbb9432c2-4" n="78bc5d0f">
            <seg n="4c088ac4">
              Fru talman! Jag tror inte att jag, i alla fall inte i min replik,
              nämnde om saker kring mobiltelefoner, teknikutveckling och sådant.
            </seg>
            <seg n="71be437d">
              Jag hoppas att Margareta Israelsson lyssnade på mitt anförande
              där jag ändå, tycker jag, angav en programförklaring om hur jag
              ser på public service-bolagen. Jag kan försäkra att jag inte döljer
              någonting, utan jag har talat om precis vad jag tycker och tänker.
            </seg>
            <seg n="bdecee0e">
              Det är ganska spännande i fråga om mediesituationen. Där rör
              det sig otroligt mycket, och fort naturligtvis. Jag kan ta andra
              exempel på vad som hänt under tidens gång.
            </seg>
            <seg n="591b457e">
              Jag kan till exempel berätta att vi i utredningen var mycket
              överens om textningen när det gäller Sveriges Television. Där
              sade utredningen klart och tydligt: Vi vill ha ett mål. Man ska
              inte sätta upp några procentmål när det gäller textningen, utan
              vårt mål är att 100 % av programmen ska vara textade. Det ändrade
              regeringen sedan på. När man kom med propositionen var det borta.
              I stället hade man infört ett mål om 65 %, något som sedan togs
              i våras.
            </seg>
            <seg n="e1702e32">
              Sedan har diskussionen om textningen tagits upp igen i utskottet.
              Där kom vi fram till att bolagen har gått fram så snabbt att det
              liksom blir lite inaktuellt. Därför säger utskottet att 65 % gäller
              till år 2010. Jag ser ingen reservation från Socialdemokraterna
              på det området, utan det tycker ni är jättebra. Det är ett annat
              exempel på att frågor kan röra sig under tiden.
            </seg>
            <seg n="c8c761f0">
              När jag, som sagt, talar om public service är innehållet och
              kanalen fortfarande viktigare än just längden. Då pratar vi om
              tillgängligheten. Vi pratar om speglingen och närvaron i hela
              landet. Vi pratar om minoriteternas situation, om en prioritering
              på barn och ungdomar och om kulturansvaret. Jag tror att vi också
              kommer att få anledning att diskutera finansieringen.
            </seg>
          </u>
          <note type="speaker" n="5cf442e6">
            Anf. 99 Statsrådet LENA ADELSOHN LILJEROTH (m):
          </note>
          <u who="Q297821" xml:id="i-4006bba70861f58c-0" n="d2bb6501">
            <seg n="f0d6a0b0">
              Fru talman! Det är roligt att vara här igen, och tack för de
              välkomnande orden från oppositionen!
            </seg>
            <seg n="49367de7">
              Det är lite dacapo, för flera av de frågor som vi diskuterat
              under hela den gångna mandatperioden är på något sätt aktuella
              igen. Jag tycker mig känna igen mycket, även om positionerna är
              något förändrade.
            </seg>
            <seg n="a45b7de8">
              Det har nu gått nästan två månader sedan jag tillträdde posten
              som kulturminister en ärofylld post; det vill jag verkligen säga.
              Under den här tiden har jag haft flera tillfällen att här i kammaren
              debattera bland annat frågor om våra museer, om kulturskaparnas
              villkor och om arvet från forntiden.
            </seg>
            <seg n="c55f8a79">
              Det har varit intensiva veckor. Som tidigare ledamot av kulturutskottet
              vet jag också med vilket engagemang och med vilket nit jag kommer
              att granskas och nagelfaras. Det ska bli roligt om än också tufft
              ibland. Jag vet dock att vi har det starka intresset för kulturlivet
              gemensamt. Det är en bra grund att stå på. Jag vet också att vi
              kommer att mötas i många andra sammanhang, inte bara i debatter
              utan kanske också på museer, på konserter och i konsthallar.
            </seg>
            <seg n="0fef5aa0">
              Det var inte, fru talman, så många dagar den nya regeringen fick
              på sig för att presentera den första kulturbudgeten. Sådant är
              tyvärr systemet. Det hade varit roligt om tiden var generösare
              tilltagen. Ändå anser jag att den politiska inriktning som presenteras
              ger en färdriktning för kulturpolitiken under de närmaste åren.
              Mer kommer att komma, vilket också alliansens företrädare här
              i debatten har vittnat om.
            </seg>
            <seg n="45ffd65d">
              I regeringsförklaringen anges att grunden för den nationella
              kulturpolitiken ska vara ett kulturutbud med bredd och kvalitet
              i hela landet och att ett levande kulturliv är grunden för det
              öppna samhället och ska präglas av mångfald och öppenhet gentemot
              omvärlden och av respekt för varje människas värde. Kulturen utvecklar
              det civila samhället och håller samtalet levande ett digert uppdrag
              kan man säga.
            </seg>
            <seg n="d99dcca3">
              I utskottets betänkande redovisas en mängd motioner författade
              av enskilda eller av flera ledamöter tillsammans. I några fall
              handlar det om partimotioner. Infallsvinklarna är många: sverigefinsk
              bibliotekskonsult, namnsdagar för namn av utländsk härkomst, ett
              Alvar Aalto-center till södra Dalarna, kultur i världen, bibliotek
              och folkbildning, marknadsföring av Sverige och mycket annat.
              Så ska det också vara.
            </seg>
            <seg n="c7378a1f">
              Vi vet att behoven på kulturpolitikens område så gott som alltid
              är större än de befintliga resurserna. Det är inte annorlunda
              nu. Det är en fråga som, vill jag säga, kanske i någon mening
              också bekymrar mig därför att jag vet att kostnaderna framöver
              för att bevara vårt kulturarv vare sig det handlar om föremål
              eller om digitalisering av rörliga bilder eller det handlar om
              våra arkiv kommer att öka. Vi vill ju också ha pengar kvar till
              verksamheterna. Allt detta är så att säga inbyggt i systemet och
              säger mycket också om kulturens utvecklingskraft och kulturskaparnas
              engagemang.
            </seg>
            <seg n="e57f343e">
              Med de förslag som redovisas av regeringen i årets budgetproposition
              motsvarar anslaget till kultur-, medie- och idrottspolitiken nära
              7,3 miljarder kronor. Till detta kommer 1 miljard från Svenska
              Spel. Det är mycket pengar att förvalta och mycket pengar att
              stödja kulturlivet med. Jag har ansvaret när det gäller att se
              till att pengarna används rätt och att de gör nytta, att vårt
              kulturarv bevaras och vårdas och att det finns utrymme också för
              utveckling och nyskapande samt, naturligtvis, ett brett utbud
              av kultur i hela landet.
            </seg>
            <seg n="3059bf26">
              Men samhällsförändringarna sker numera i ett allt snabbare tempo.
              Kunskapsproduktionen i världen är enorm, teknikutvecklingen likaså.
              Länder som för bara något decennium sedan betraktades som utvecklingsekonomier
              bjuder nu svenskt näringsliv knivskarp konkurrens. Nya marknader
              skapas, och flödena av varor, tjänster och kapital växer och skiftar
              hela tiden form.
            </seg>
            <seg n="1bf3edc8">
              Ingen förblir opåverkad av det här, allra minst i Sverige. I
              globaliseringens spår ändras också värderingar, tankemönster och
              livsformer. Kanske innebär det att kulturpolitiken i allt högre
              grad kommer att handla om att medla vid övergången från det gamla.
              Det innebär att slå vakt om traditioner och kulturarv och att
              samtidigt slå vakt om kulturen som ett område där det föränderliga
              ständigt får uttryck.
            </seg>
            <seg n="b95fc4bf">
              Jag tror att vi framöver kommer att behöva se över kulturpolitiken
              väsentligt oftare än hittills. Som medborgarnas ombud behöver
              vi också försäkra oss om att vi för en kulturpolitik som svarar
              mot dagens behov. Kanske kommer kulturpolitiken framöver att präglas
              av ett kontinuerligt förändringsarbete mer än av särskilda översyner
              vid speciella tidpunkter.
            </seg>
            <seg n="0482ca9f">
              Nu är det emellertid, fru talman, återigen dags att undersöka
              om vi gör de rätta prioriteringarna och om vi använder skattepengarna
              på rätt sätt. Har nätet av kulturinstitutioner hela den vitalitet
              vi önskar? Vad kan göras bättre? Vad saknas i dagens kulturliv?
              Vilka röster behöver så att säga mer komma till tals? Och hur
              ska vi bäst slå vakt om det värdefulla kulturutbud vi redan har
              och inte vill mista?
            </seg>
            <seg n="581c39e7">
              Som kulturminister kommer jag att verka för att våra kulturinstitutioner
              får förbättrade möjligheter att göra sina prioriteringar. Vi har
              mycket kompetenta myndigheter och institutioner med ledare som
              kan sina verksamheter och som måste få göra sina prioriteringar.
            </seg>
            <seg n="3457ce0f">
              Det är min övertygelse att politisk styrning, genom så kallade
              temaår och så kallad mainstreaming, snarare skapar osäkrare institutioner
              och därmed i längden ett svagare utbud. Det kan inte och får inte
              vara syftet med kulturpolitiken. Det armslånga avståndet i kulturvärlden
              är särskilt viktigt där, om jag får travestera, konstnären också
              måste kunna bita den hand som föder den. Sedan är det min roll,
              er roll och även kulturskaparnas roll att utvärdera kulturinstitutionernas
              prestationer utifrån de mål som är givna. Det är oerhört viktigt
              att det offentliga samtalet ständigt pågår och hålls levande.
            </seg>
            <seg n="9043c46a">
              Regeringens förslag om ändrade riktlinjer för fri entré-reformen
              får ses mot just den bakgrunden. Med fri entré för alla den debatten
              har ju förts i kammaren under snart ett par timmar prioriterade
              den tidigare regeringen framför allt besökssiffror. Museernas
              verksamhet har sedan en tid tillbaka präglats av ekonomisk osäkerhet.
              Jag ser det som oerhört viktigt att trygga våra kollektiva minnens
              bevarande, för utan dem står vi oss slätt oavsett vilken publik
              vi har. Det handlar om att ta hand om och ansvar för våra barns
              och ungdomars tillgång till sin historia. Barnen och ungdomarna
              ska därför fortsatt ha fri entré till våra statliga museer.
            </seg>
            <seg n="50cecade">
              Med de förslag som presenteras i årets budgetproposition behåller
              de centrala museerna drygt hälften av medlen för den ursprungliga
              reformen samtidigt som flera kulturinstitutioners segdragna ekonomiska
              problem och frågor äntligen får sin lösning. Den aviserade nationella
              koordinatorn för museiområdet det kanske inte är en särskilt spännande
              benämning, men vi hoppas att det ska kunna bli en spännande verksamhet
              ska ses som ytterligare ett led i vår strävan att ge museisektorn
              goda förutsättningar till verksamhet med fortsatt hög kvalitet
              som lockar och intresserar många besökare.
            </seg>
            <seg n="f1f49490">
              Som kulturminister tänker jag kämpa för barn- och ungdomskulturen.
              Det ska ske på kulturens egna villkor och med utgångspunkt i att
              alla barn har rätt till delaktighet och att själva få skapa utifrån
              sina intressen och behov. Det ska inte behöva skilja så mycket,
              som vi vet att det i dag gör, beroende på var du växer upp vilken
              stadsdel, på landet eller i storstaden vad dina föräldrar har
              råd med eller om du är flicka eller pojke. Och där tror jag inte
              att någon annan del i vårt samhälle har så stora förutsättningar
              att nå ut som just skolan.
            </seg>
            <seg n="00aea896">
              Vi sade redan före valet att det är dags för en satsning på kultur
              i skolan. Nu arbetar vi med att ta fram en långsiktig strategi
              med målet att alla barn och ungdomar ska ha tillgång till kultur,
              gärna då också i skolan. Vår förhoppning och vision är att så
              tidigt som möjligt uppmuntra och skapa bättre förutsättningar
              än i dag för att alla barn och ungdomar får vara kreativa och
              i lek, bilder, dans, musik och litteratur utforska sig själva
              och världen.
            </seg>
            <seg n="520e0af2">
              Det är dags för en satsning där kulturen får möta alla elever
              och inte som i dag bara på vissa skolor och i vissa klassrum.
              Det är dags för en satsning där kulturen i dialog med barnen utvecklas
              till en integrerad del av hela lärandet, precis som våra läroplaner
              slår fast, och inte som tillfälliga avbrott som kommer och går
              med de besökande kulturskaparna.
            </seg>
            <seg n="9bd4e015">
              Konstnärers villkor och möjligheter att leva på sitt konstnärskap
              är en viktig fråga för regeringen. Det är en fråga som kommit
              att hamna i debattens centrum den senaste tiden, och det tycker
              jag är bra. Det är sannerligen inte min tanke, även om det kanske
              låter förvånande för några, att det ska bli svårare att vara kulturskapare,
              tvärtom. Jag tror inte att det finns en grupp individer som lever
              en guldkantad konstnärstillvaro. Jag vet att verkligheten inte
              ser ut så. Och jag tror inte heller på schablonen att den bästa
              konsten föds ur lidande.
            </seg>
            <seg n="a46e9263">
              I stället för att förlita oss på schabloner och myter bör vi
              ta en rejäl diskussion. Det viktigaste är att skapa villkor så
              att konstnärer kan försörja sig på sitt eget arbete. Det handlar
              bland annat om att stimulera efterfrågan, vidga marknaden för
              konstnärliga verk och prestationer. Min ambition är att konstnärers
              beroende av de generella stödsystemen ska minska och i stället
              ersättas av bättre möjligheter att leva av sitt arbete och sitt
              konstnärskap.
            </seg>
            <seg n="bb254cc2">
              Jag vet, fru talman, att de förändringar som är på gång inom
              a-kassan väckt oro på många håll. Jag vet också att situationen
              inom kulturens värld ser annorlunda ut än på många andra områden.
              Inom alliansen kommer därför en särskild arbetsgrupp att följa
              utvecklingen redan från början.
            </seg>
            <seg n="5ea064a4">
              Ambitionerna är höga för regeringens kulturpolitik. Det gäller
              även på mediepolitikens område. Jag värnar verksamheten inom public
              service och vill ge den goda utvecklingsmöjligheter inför framtiden.
              Men utvecklingen går hisnande fort, vilket förts fram i debatten
              och även tidigare i interpellationsdebatter, och hela tiden sker
              förändringar i omvärlden som public service måste förhålla sig
              till på ett eller annat sätt.
            </seg>
            <seg n="1ab47e39">
              Dessutom återkommer frågan om effektivitet även här. Används
              resurserna på bästa sätt? Tas licens- och skattepengarna till
              vara på det sätt som folket har rätt att kräva? Det är frågor
              som en bred översyn av public service kan ge svar på. En tillståndsperiod
              på tre år gör en sådan översyn möjlig. Målet är fortfarande att
              värna public service!
            </seg>
            <seg n="20ee82b9">
              Precis som utlovats i budgetpropositionen kommer arbetet för
              att lösa de återstående pensionsfrågorna för skådespelare, dansare,
              sångare med flera vid de statligt understödda institutionerna
              att fördjupas. Jag har haft diskussioner med kommunminister Mats
              Odell, som äger frågan, och vi är överens om att det är dags att
              sätta punkt för denna segdragna fråga. Den bereds nu skyndsamt
              i Regeringskansliet.
            </seg>
            <seg n="beca0611">
              Också på idrottens område nu börjar jag närma mig slutet är ambitionerna
              höga. Regeringen tillför svensk idrott 500 miljoner kronor i en
              ny satsning. Satsningen ska skapa möjligheter för svensk idrott
              att utveckla verksamheten efter sina egna villkor och förutsättningar.
              Idrotten spelar en viktig roll för människorna, såväl för aktiva
              idrottsutövare som för intresserade åskådare.
            </seg>
            <seg n="5bee9b91">
              Långsiktighet, engagemang och självständighet präglar regeringens
              kultur-, medie- och idrottspolitik. Under mandatperioden kommer
              regeringen att verka för en politik som kännetecknas av just detta
              inom flera områden än de som inledningsvis presenterats i denna
              proposition.
            </seg>
          </u>
          <note type="speaker" n="3a7a95ec">
            Anf. 100 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-5" n="b18e5b68">
            <seg n="c9a0158d">
              Fru talman! Jag vill upprepa mitt välkomnande av kulturministern.
              Det är trevligt att hon är här och företräder sin budget. Vi får
              på så sätt möjlighet att tala lite grann om den.
            </seg>
            <seg n="fecdf7b7">
              Kulturministern nämnde, och många andra har också gjort det i
              dag, detta med en allt snabbare utveckling i samhället. Den ser
              vi alla. Och då är det som på stormens hav, man måste veta vad
              man har för kurs. Jag tror att vi som partier vet det. Vi lägger
              ut en kurs om vad vi vill med utvecklingen. Det är det vi tittar
              på. Och vi är alldeles övertygade om att den kurs som Moderata
              samlingspartiet lagt ut på flera områden också kommer att få genomslag
              i den moderatledda regeringen. Vi har redan sett det på flera
              områden.
            </seg>
            <seg n="2fd1c8d2">
              Sedan för ministern ett resonemang om att använda skattemedlen
              på rätt sätt inom kulturområdet. Jag håller med om det. Det är
              viktigt. Däremot delar vi naturligtvis inte den uppfattning som
              nu lite grann är rådande, nämligen att om medborgarna bara får
              sänkt skatt så kommer kulturen att få ökade resurser. Det är ju
              för att det inte riktigt ser ut på det sättet som vi har ett annat
              system för att stödja kulturen. Jag vill gärna varna för idén
              och tankarna om att allting ordnar sig med sänkt skatt. Det handlar
              också om vilka som får pengar kvar när de betalat sina högre avgifter
              till att kunna nyttja kulturen, även om man talar om att kunna
              göra egna prioriteringar.
            </seg>
            <seg n="680a9829">
              Ministern säger att nu när museerna slipper fri entré har de
              möjligheter att ta hand om samlingarna. Det är jättebra att de
              kan göra det, men det är också viktigt att det finns resurser
              till att ta hand om de besökare som kommer. Det stämmer att många
              var tveksamma när vi genomförde fri entré-reformen, men regeringen
              såg till att ge extra resurser till museerna just för att de skulle
              klara den omställningen. Nu hamnar museerna i den situationen
              att de både ska möta barnen som kommer, klara av att ta avgifter
              och hantera samlingarna. Det blir besvärligt.
            </seg>
          </u>
          <note type="speaker" n="8fefc9f1">
            Anf. 101 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-4006bba70861f58c-1" n="d2bb6501">
            <seg n="2396307f">
              Fru talman! Nu hann Margareta inte ställa sin fråga, men jag
              anar vad den skulle handlat om. Om vi börjar med den sänkta skatten
              vill jag säga att här naturligtvis finns en ideologisk skillnad.
              Detta är inte någon hemlighet, vare sig för väljarna som har röstat
              fram en alliansregering eller för Socialdemokraterna som har kunnat
              följa debatten under många år.
            </seg>
            <seg n="7299e1ed">
              Vi lever i ett land som har världens högsta skatter om man räknar
              in hela skattetrycket, så det är inte konstigt att vi tycker att
              det här är ett problem. Jag har läst i uttalanden från den namninsamling
              som har skett till förmån för bevarandet av fri entré att man
              talar om att människor inte har råd. Det är just det som är ett
              problem. Lösningen på problemet är inte att man ska ha fri entré
              för vissa på 19 statliga museer. Problemet är att människor har
              för lite pengar kvar i plånboken när skatten är dragen och lönen
              har kommit.
            </seg>
            <seg n="466a06b3">
              Visst vet vi att det har kommit många flera besökare till museerna,
              men det kan också vara en följd av den diskussion som drogs igång
              efter fri entré-reformen. För en positiv del i den är att man
              började diskutera museerna och deras innehåll.
            </seg>
            <seg n="e0f56b30">
              Men redan inför äskandena här konstaterade Moderna museet att
              de pengar som var avdelade inte skulle räcka när man inte fick
              ta ut en entréavgift. Jag hörde Margareta Israelsson säga att
              ni haft kontakt med företrädare för de statliga museerna. Det
              har jag också haft. De betraktar inte det här som ett problem
              på samma sätt som oppositionen gör.
            </seg>
            <seg n="a11788b3">
              Det finns mycket man skulle vilja göra om man hade hur mycket
              pengar som helst. Vi anser inte att vi har det.
            </seg>
            <seg n="fe71cb8e">
              Det här blir också en väldigt svår situation för andra museer.
              Det finns flera hundra museer i Sverige. Anders Åkesson berörde
              också det i sitt anförande. Därför har vi valt att prioritera
              fri entré för barn och unga på de här 19 museerna.
            </seg>
          </u>
          <note type="speaker" n="6592c3c9">
            Anf. 102 MARGARETA ISRAELSSON (s) replik:
          </note>
          <u who="Q4955985" xml:id="i-c1a25334839831e7-6" n="b18e5b68">
            <seg n="11c45937">
              Fru talman! Problemet med att få pengarna att räcka till är ju
              olika för olika inkomstgrupper. Problematiken är också sådan att
              de som inte har en inkomst inte heller får någon sänkt skatt.
              Det är ju en grupp som drabbas hårdare än andra. Vi har väldigt
              svårt att se det goda i att en grupp ställs utanför möjligheten
              att använda kulturen på samma sätt som andra.
            </seg>
            <seg n="6a34f0ed">
              Det må tyckas märkligt, men det finns faktiskt människor i vårt
              land som har ytterst små marginaler. Vi tror inte att det blir
              roligare för dem om de kostar på sig en resa till Helsingfors
              och får säga: Varsågoda barn, gå in på museet! Mamma och pappa
              sitter utanför och väntar så länge, för biljetterna kostar si
              och så mycket.
            </seg>
            <seg n="d9d2f6d5">
              Det är någonting i synen på detta som jag tycker är fel. Att
              vi får en bred översyn av public service är någon form av klarläggande.
              Vi ser fortfarande fram emot att få veta vad det betyder med en
              bred översyn. Är det en utredning man tänker sig? Ska den vara
              parlamentarisk? Vad är det för frågor som man ska titta närmare
              på? Det vill vi gärna veta mer om.
            </seg>
            <seg n="c4cdbcbe">
              Jag skulle också, även om vi nu är lite tjatiga, vilja fråga
              om pengarna till idrotten som ministern tog upp. Vi har ju försökt
              att få klarhet i om det verkligen är så att det är ett löfte att
              idrotten kommer att få en halv miljard varje år under den här
              perioden. Vi får de signalerna men det är också oklart om de kommer
              att gälla fullt ut.
            </seg>
            <seg n="8ee5a95b">
              Fru talman! Låt mig också, eftersom det här blir min sista replik,
              passa på att tillönska ministern en riktigt god jul och en avkopplande
              julhelg. Vi ska väl se till att vi hittar något att sätta fart
              på.
            </seg>
            <seg n="aa5b2f2c">
              Jag vill också tacka kulturutskottets kansli för gott samarbete,
              och också kollegerna i utskottet.
            </seg>
          </u>
          <note type="speaker" n="538739a1">
            Anf. 103 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-4006bba70861f58c-2" n="d2bb6501">
            <seg n="a698365a">
              Fru talman! Jag önskar Margareta Israelsson detsamma.
            </seg>
            <seg n="4855c31f">
              Enligt Kulturrådets statistik spelade reformen med fri entré
              inte någon större roll för 70 % av dem som gick på museerna. Om
              det nu finns stora grupper i landet som har ekonomiska problem
              och vi vet att det finns frågar jag mig: Hur kommer det sig att
              Socialdemokraterna, som har suttit vid makten i så många decennier,
              inte har lyckats göra mer för att lösa dem? Vi försöker göra det.
            </seg>
            <seg n="ea196da0">
              Till stor del beror denna orättvisa på att väldigt många står
              utanför arbetsmarknaden. Det är just detta som alliansregeringens
              politik ska försöka åtgärda. Det är inte tillfredsställande. Över
              en miljon människor mellan 20 och 64 år är beroende av sociala
              stödsystem för att kunna överleva. Många av dem skulle vilja arbeta,
              om det fanns arbete. Nu går det äntligen i rätt riktning.
            </seg>
            <seg n="7d667a94">
              Så till frågan om utredningen. Sedan 1974, då de stora kulturpolitiska
              riktlinjerna lades fast har mycket hänt. Vi är medlemmar i Europeiska
              unionen. Globaliseringen har minst sagt tagit fart. Vi har närmare
              en miljon människor i landet som kommer från helt andra delar
              av världen. Det är på många sätt en tillgång. Regionerna spelar
              i dag en helt annan roll. Det är dags att se över de kulturpolitiska
              målen, och det är för att stärka kulturen; inte för att försvaga
              den. I dag vet vi väldigt lite om vi verkligen har den träffsäkerhet
              som vi skulle vilja ha.
            </seg>
          </u>
          <note type="speaker" n="7f2040e8">
            Anf. 104 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-8" n="a2e4a61a">
            <seg n="d632617b">
              Fru talman! Det fanns en positiv ton i det som kulturministern
              sade i sitt anförande. Det här med pensionerna är värt ett plus
              att det ska finnas en lösning inom en ganska snar framtid. Det
              ser jag fram emot. Jag har en del frågor. Jag ska fokusera mig
              på kulturen. Det finns säkert mycket annat vi kan resonera om,
              men det får vi göra i andra sammanhang.
            </seg>
            <seg n="203de1ac">
              Hur ser kulturministern på att öka kulturanslagen för de nationella
              minoriteterna och att göra dem permanenta? Såvitt jag vet har
              anslagen till nationella minoriteter inte motsvarat de behov som
              finns sedan Sverige ratificerade minoritetsspråkskonventionen
              och konventionen om skydd för nationella minoriteter. Anslaget
              ligger någonstans mellan 15 och 16 miljoner. Jag tycker att det
              skulle vara viktigt att kunna permanenta exempelvis stödet till
              Tornedalsteatern, Uusi Teatteri och det romska kulturcentret i
              Gubbängen, för att nämna några.
            </seg>
            <seg n="e2cbb8d1">
              Den andra frågan jag vill ställa gäller filmstödet. Hur ser kulturministern
              på finansieringen av det? I Vänsterpartiet brinner vi för digitaliseringen
              av biograferna. Filminstitutet har gjort en utredning om det.
              Vad har ni för framtidsplaner när det gäller dessa frågor?
            </seg>
          </u>
          <note type="speaker" n="ba8ce6a1">
            Anf. 105 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-4006bba70861f58c-3" n="d2bb6501">
            <seg n="64b1c4f6">
              Fru talman! Som jag nämnde inledningsvis hade vi inte så många
              dagar på oss för budgetarbetet. Av kända skäl var jag själv inte
              ens delaktig i det. När det handlar om de nationella minoriteterna
              ber jag därför att få återkomma. En del av de språkliga frågorna
              har också Cecilia Wikström svarat på. Jag återkommer om detta.
            </seg>
            <seg n="69ee3d6d">
              När det gäller filmstödet har det nya avtalet varit i gång i
              nästan ett års tid. Svenska Filminstitutet har sedan man fick
              en ny vd gjort ett ganska genomgripande reformarbete. Detta är
              det bara att följa. Man kanske ska lyssna till vad de själva säger.
              Man har kanske spritt ut pengarna till för många filmer och därmed
              kanske fått för lite gehör. Huruvida det handlar om kvalitet,
              marknadsföring eller för lite anslag till manusförfattare vet
              jag inte än.
            </seg>
            <seg n="3cf69835">
              Men jag för diskussioner med dem, och vi kommer under 2007, tror
              jag, att tillsätta en ny grupp för att se över detta. Det måste
              ju till ett nytt filmstöd efter 2010, och vi måste diskutera hur
              det ska se ut: Finns det andra modeller att välja på än den som
              vi nu har och den som man har i Danmark, med en helstatlig finansiering?
              Det vet vi inte. Det får vi också titta på. Naturligtvis vill
              vi att det ska finnas bra film och att man ska tala om kvalitet
              i film och inte bara om regionalpolitik, som ofta har varit fallet.
            </seg>
            <seg n="1ccd7ec6">
              Digitaliseringen är också en fråga som ligger hos Svenska Filminstitutet.
              Såvitt jag förstår av de resonemang som förs avvaktar man den
              utveckling som sker i USA, alltså i det som kallas Hollywood,
              för det blir styrande för hur tekniken utvecklas och hur kostnadsutvecklingen
              blir. Men denna fråga följer vi också.
            </seg>
          </u>
          <note type="speaker" n="cbad2974">
            Anf. 106 SIV HOLMA (v) replik:
          </note>
          <u who="Q4609260" xml:id="i-1b95e2db34f694c6-9" n="a2e4a61a">
            <seg n="2e9e7987">
              Fru talman! Jag noterar med tillfredsställelse att kulturministern
              har för avsikt att under 2007 tillsätta en utredning om hur filmstödet
              ska se ut efter den nuvarande avtalsperioden.
            </seg>
            <seg n="a52f6d40">
              När det gäller digitaliseringen har jag förstått att statens
              roll i sammanhanget borde kunna vara mer aktiv. Man avvaktar den
              teknikutveckling som kommer från USA, men det finns redan nu teknisk
              utrustning som skulle kunna vara av mycket stor glädje.
            </seg>
            <seg n="e7a5ab59">
              Jag skulle vilja ta upp en fråga som jag också noterade, och
              det är synen på barnkultur. Vi har lyft fram Barnaktionsgruppens
              förslag och det betänkande som gruppen kom med. Mina frågor när
              det gäller barnkulturen blir: Kommer kulturministern att hämta
              förslag från detta betänkande? Har kulturministern redan nu någon
              bestämd uppfattning och i så fall vad?
            </seg>
          </u>
          <note type="speaker" n="c22b6ed2">
            Anf. 107 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-0af2ab2f0473423f-0" n="d2bb6501" next="i-50c91f8296bf9f74-0">
            <seg n="f56767f6">
              Fru talman! Siv Holma vill att staten ska spela en mer aktiv
              roll när det gäller digitaliseringen. Men jag vet att det är förenat
              med väldigt höga investeringskostnader. Därför måste vi först
              se vad Svenska Filminstitutet, som självt utreder frågan, kommer
              fram till. Mycket kan ske och sker väldigt fort, vet jag, när
              det handlar om tekniken. Kommer väl tekniken sjunker kostnaderna.
            </seg>
            <seg n="dcc67a45">
              Jag kan inte i det här läget utlova några statliga stöd för att
              skynda på utvecklingen. Jag tror inte heller att det vore rätt
              väg att gå.
            </seg>
            <seg n="9cc629a2">
              När det gäller Barnaktionsgruppen har jag utredningen och Birgitta
              Englins 600-sidiga utredning Plats på scen . Jag hoppas att få
              tid under den julledighet som jag önskar ska innehålla också lite
              vila att studera förslagen. Jag är övertygad om det finns goda
              idéer i båda. Eftersom jag inte hunnit läsa dem ännu och inte
              heller kunnat få den sammanställning som jag får innan jul av
              remissyttrandena, kan jag inte säga så mycket mer än att frågorna
              är viktiga på olika sätt.
            </seg>
          </u>
          <note n="2730f29c">
            Anf. 108 GUNILLA CARLSSON i Hisings Backa (s):
          </note>
          <u who="Q297821" xml:id="i-50c91f8296bf9f74-0" n="d2bb6501" prev="i-0af2ab2f0473423f-0">
            <seg n="762ab711">
              Fru talman! Det är lucia i dag. Det är säkert en hel del av er
              som lyssnar på debatten, inte bara vi i utskottet utan även andra,
              som har haft förmånen att lyssna på toner från ett skönsjungande
              luciatåg. Visst är det härligt! Tänk på all den tid som barnen
              har lagt ned på att lära sig sångerna och att spela instrumenten
              för att en gång vid lucia kunna uppträda för sina föräldrar, för
              sina syskon, för kanske mor- och farföräldrar som alla tycker
              att just deras små är så duktiga.
            </seg>
            <seg n="01b24d8b">
              Detta är viktigt. Barnkultur är viktigt!
            </seg>
            <seg n="20dac2e8">
              Vi socialdemokrater tycker att barnkultur är viktigt. Därför
              vill vi att 2007 ska bli ett ungkulturår, ett år då det fokuseras
              extra på barns och ungdomars kultur, både för och naturligtvis
              också med barn och unga, inte bara för att 2007 skulle bli ett
              år då man lade ned all sin energi på barn och unga utan för att
              detta skulle vara fortsättning på utvecklingen av barn- och ungdomskultur
              men också ett startskott för denna fortsatta utveckling. Vi vet
              att det fortfarande är stora skillnader i tillgängligheten till
              kultur för våra barn och unga.
            </seg>
            <seg n="bb7678e0">
              Fru talman! Jag vill citera ur det betänkande som aktionsgruppen
              för barnkultur lämnade till den socialdemokratiska regeringen
              våren 2006:
            </seg>
            <seg n="b775fc78">
              För oss som arbetat i utredningen är det glädjande att regeringen
              utsett 2007 till barnkulturår. Aktionsgruppen ser detta som ett
              mycket viktigt steg i att sätta fokus på barnkulturen och lyfta
              fram goda exempel.
            </seg>
            <seg n="250eb371">
              En mängd aktörer, organisationer, fria kulturlivet med flera
              har hört av sig till aktionsgruppen och har givit förslag på verksamheter
              och tankar gällande barnkulturåret. Det är positivt, och det finns
              ett mycket stort engagemang.
            </seg>
            <seg n="5128ec6a">
              Ett stort engagemang pratar man om. Ja, det finns ett jättestort
              engagemang inom området barn- och ungdomskultur. Museerna har
              under de senaste åren jobbat enormt bra på att ta emot barn och
              unga och på att få deras besök att bli roliga, stimulerande och
              lärorika. Teatrar, orkestrar, bibliotek, ja, mängder av intresserade
              såg fram emot ett ungkulturår 2007.
            </seg>
            <seg n="38985b58">
              Jag är väldigt besviken på den nya regeringen och regeringsrepresentanterna
              i kulturutskottet, som väljer att stoppa denna satsning, en satsning
              på 50 miljoner kronor till ett som jag är övertygad om riktigt
              lyft för barn och ungdomar i det här landet och som skulle möjliggöra
              för flera att ta del av kultur och att själva forma kulturen.
            </seg>
            <seg n="4160b622">
              Många tycker att det är fruktansvärt att den nya regeringen nu
              gör detta ställningstagande och beklagar det beslut som har tagits.
              Och jag håller med. Det är bara att beklaga, och jag beklagar
              det djupt.
            </seg>
            <seg n="155fe1a7">
              Den nya högerledda regeringen vill inte satsa på våra barn och
              unga. De säger nej till ungkulturåret.
            </seg>
            <seg n="77929ff4">
              Vi har i vårt alternativ till budget en reservation som innehåller
              50 miljoner kronor till satsningen på barn och unga, reservation
              nr 7, som jag yrkar bifall till. När de borgerliga var i opposition
              pratade de sig ofta varma för kultur riktad till barn och unga.
              Men nu när de sitter i regeringsställning lämnar de den linjen.
            </seg>
            <seg n="5ed1c17b">
              Än en gång: Jag tycker att det är sorgligt.
            </seg>
            <seg n="8f2391a5">
              Nu tänkte jag växla över, eller kanske koppla samman, till de
              äldre barnen, dem som vi oftast kallar för ungdomar. För någon
              vecka sedan kom Ungdomsstyrelsen ut med en rapport med namnet
              Fokus 06 som tittat på ungdomars kultur och fritidsaktiviteter.
            </seg>
            <seg n="2e1a26e5">
              Det som ungdomar sätter upp som det man saknar mest är möteslokaler,
              såsom ungdoms- och fritidsgårdar. En ytterligare satsning som
              vi har i vårt budgetalternativ är 80 miljoner kronor för mötesplatser
              och fritidssysselsättning för unga. Men också den satsningen vill
              den nya regeringen förhindra. Man stoppar ungdomarnas önskan om
              mötesplatser och fritidssysselsättning. I stället säger man att
              man vill satsa de resurserna inom integrationspolitiken. Hur hänger
              detta ihop? kan man fråga sig. Är det ungdomarna som i stället
              för att få mötesplatser ska integreras? Med vad då? Helt ofattbart!
            </seg>
            <seg n="32e3fea7">
              I Ungdomsstyrelsens rapport pekar man också på, som säkert flertalet
              av oss känner till, att ungdomar just är storkonsumenter av fritid
              och kultur. Men de är samtidigt en grupp med lite pengar som därför
              är beroende av offentligt finansierade verksamheter. Även regeringens
              beslut om att slopa fri entré till statliga museer för dem som
              är över 19 år kommer att slå hårt mot gruppen unga. De som vi
              ibland brukar kalla unga vuxna är i regel över 19 år. De är ofta
              studerande med en väldigt knaper ekonomi. För dessa personer kommer
              från och med årsskiftet dörrarna att slås igen på våra museer,
              om man inte har råd att betala för sig så klart.
            </seg>
            <seg n="5c0d4148">
              Att barnen och ungdomarna är vår framtid har definitivt den nya
              högerledda regeringen tappat bort. Som tur är, så länge det nu
              varar, följde i alla fall den nya regeringen det tidigare förslaget
              till höjda anslag till folkbildningen, som några har tagit upp.
              Ni ska veta att jag kände en stor oro innan budgetpropositionen
              lades på riksdagens bord.
            </seg>
            <seg n="9011b189">
              Jag vill verkligen gratulera er som är folkbildningsföreträdare
              i den högerledda majoriteten. Denna gång lyckades ni slå vakt
              om folkbildningens överlevnad. Frågan blir nu hur länge det kommer
              att vara så. Med en moderat kulturminister kan man känna en viss
              oro.
            </seg>
            <seg n="1d469a7c">
              Jag vet hur Lena Adelsohn Liljeroth resonerade om folkbildningens
              vara eller icke vara innan hon blev kulturminister. Hon var väldigt
              tydlig i debatten om folkbildning under förra mandatperioden.
              Hon menade dels att anslaget skulle minska med 300 miljoner kronor,
              dels att vi politiker i Sveriges riksdag skulle bestämma vad som
              skulle vara folkbildning. Med Moderaternas syn på folkbildning
              ser jag snart att den verksamhet som många av våra barn och ungdomar
              ägnar sig åt genom studieförbunden kommer att försvinna.
            </seg>
            <seg n="1271ed82">
              I en enskild motion till riksdagen skrev Lena Adelsohn Liljeroth:
              En hel del av folkbildningsuppdraget har övergått till mer hobbybetonade
              verksamheter och studiecirklar som i praktiken påminner om intresseföreningar
              inom hobby-, kultur- och fritidssektorn. Vår mening är att dessa
              borde kunna bära sina egna kostnader.
            </seg>
            <seg n="2b0bd8d2">
              Fru talman! För mig blir det naturligt att ställa frågan: Vad
              betecknas som hobbycirkel, och vad är det inte? Är det Centerns
              definition som gäller eller är det Moderaternas? Att till exempel
              musikcirklar, som vi vet att många ungdomar är intresserade av
              att delta i, är i fara med en moderatledd regering känner jag
              en djup oro inför. Och som sagt: Vad är hobbycirklar, och vad
              är det inte? Är det vi politiker som ska avgöra vad som är folkbildning
              eller inte?
            </seg>
            <seg n="8c39fd18">
              Fru talman! Avslutningsvis vill jag framföra att vi socialdemokrater
              står bakom samtliga socialdemokratiska reservationer, men för
              tids vinning yrkar jag endast bifall till reservationerna 2, 3
              och 7.
            </seg>
          </u>
          <note n="ebd62fd1">
            I detta anförande instämde Margareta Israelsson, Anne Ludvigsson,
            Nikos Papadopoulos, Göran Persson i Simrishamn, Leif Pettersson
            och Lars Wegendal (alla s).
          </note>
          <note type="speaker" n="5cbdb25f">
            Anf. 109 ANDERS ÅKESSON (c) replik:
          </note>
          <u who="Q6255521" xml:id="i-ec7c4111e3e37791-1" n="0a6a4237" next="i-c358cf4e5b93349a-1">
            <seg n="57682d1c">
              Fru talman! Först vill jag lugna Gunilla Carlsson. Det vore förskräckligt
              om oppositionen skulle gå till julledighet med den oron. Det måste
              också vara ett elände för oppositionen att regeringens och alliansens
              kulturbudget inte riktigt lever upp till det spöke ni försöker
              att utmåla den till.
            </seg>
            <seg n="fbe1c181">
              För att klippa ett av orosmomenten, synen på och stödet för folkbildningen,
              ges ett tydligt uttryck i budgeten. Den som avgör vad som är god
              folkbildning, Gunilla Carlsson och fru talman, är Folkbildningsrådet.
              Där har vi en partssammansatt grupp som sköter det och sanerar,
              om jag uttrycker det så, och avgör vad som är god och inte god
              folkbildning. Det är inga som helst problem. Den ordningen har
              rått tidigare. Vi känner stor tilltro till att den kan fungera
              också nu.
            </seg>
            <seg n="502b2934">
              Gunilla Carlsson oroar sig och vurmar för ungkulturåret. I fjol
              vid den här tiden hade jag glädjen att som regional politiker
              notera att vi blev begåvade med ett år som utlystes som mångkulturår.
              Det verkar nu. Det är jättebra, viktigt och angeläget. Problemet,
              fru talman och Gunilla Carlsson, var att det utlystes ett mångkulturår
              av riksdag och regering, men det kom precis inga resurser att
              göra någonting med den utlysta ambitionen.
            </seg>
            <seg n="cc6e1cc4">
              Det var 50 miljoner, Gunilla Carlsson. Tror Gunilla Carlsson
              att morgonens lucior vi har njutit av, barnkultur och ungdomskultur
              som vi redan har och betyder väldigt mycket i vårt land står och
              faller med att vi skjuter till 50 miljoner extra? Är det inte
              som ministern gav uttryck för? Det handlar om att använda befintliga
              institutioner och skolan som verksamhet för att lyfta upp och
              nå flera unga med kulturen.
            </seg>
          </u>
          <note n="ec7f6a38">
            Anf. 110 GUNILLA CARLSSON i Hisings Backa (s) replik:
          </note>
          <u who="Q6255521" xml:id="i-c358cf4e5b93349a-1" n="0a6a4237" prev="i-ec7c4111e3e37791-1">
            <seg n="9d77b967">
              Fru talman! Det är många frågor som Anders Åkesson lyfter upp.
              Det känns väl skönt att vi nu inför julledigheten kan gå hem och
              inte känna oro vad gäller folkbildningen. Det kanske även Anders
              Åkesson kan göra. Jag skulle ändå känna en oro med tanke på den
              syn på folkbildningen som vår nya kulturminister har och som vi
              också lyfte upp. Som centerpartist borde han väl känna en viss
              oro med tanke på att man faktiskt har fått lämna några av sina
              andra frågor som man har värnat om. Kanske är det så att folkbildningen
              ligger på tur. Det vet man inte.
            </seg>
            <seg n="bc4275ac">
              50 miljoner till ungkulturåret skulle vara en del av den verksamhet
              som finns i alla de befintliga institutionerna. Väldigt många
              har sagt till aktionsgrupperna att de har sett det som positivt
              att det också kom ytterligare resurser. Det var inte bara prat
              om att vi ska satsa på barn och unga utan det kom dessutom ytterligare
              resurser.
            </seg>
            <seg n="037e14d5">
              Birgitta Sellén, en tidigare partikamrat till dig och numera
              talman, har vid ett flertal tillfällen stått i kammaren och talat
              om Centerpartiets kulmiljoner till barn och unga. Vad säger Anders
              Åkesson om att man i dag inte ställer sig bakom den satsning som
              vi har när man tidigare har talat sig varm för just kulmiljonerna,
              där jag i och för sig var kritisk till själva upplägget? Men det
              var i varje fall resurser riktade till den här gruppen.
            </seg>
          </u>
          <note type="speaker" n="00865fde">
            Anf. 111 ANDERS ÅKESSON (c) replik:
          </note>
          <u who="Q6255521" xml:id="i-ec7c4111e3e37791-2" n="0a6a4237" next="i-c358cf4e5b93349a-2">
            <seg n="22159fa2">
              Fru talman! Såvitt jag uppfattat det, Gunilla Carlsson, är fortfarande
              fru talmannen partikamrat med mig. Vi delar synen på kulturpengarna.
            </seg>
            <seg n="8ea30b70">
              Det är bra att vi har lugnat Gunilla Carlsson och oppositionen
              avseende synen på folkbildning. Gunilla Carlsson uppehöll sig
              väldigt mycket vid att tala om en högerledd regering. Det är en
              alliansregering bestående av fyra partier där vi kommer fram till
              en gemensam politik. Det har bland annat getts uttryck i en budget
              vad gäller kulturområdet.
            </seg>
            <seg n="651385b3">
              Jag har heller inte upplevt att Centerpartiet eller något annat
              parti i någon nämnvärd omfattning behövt avträda väsentliga och
              tydliga uppfattningar. Den oron behöver Gunilla Carlsson heller
              inte ge uttryck för.
            </seg>
            <seg n="daba1b6a">
              Det var inte bara prat, sade Gunilla Carlsson. Är det egentligen
              inte bara prat att måla upp väldiga förväntningar kring ett ungkulturår
              och sedan skicka med 50 miljoner på en nationell basis? Vad är
              50 miljoner delat på 290 kommuner eller 21 län annat än prat,
              Gunilla Carlsson?
            </seg>
          </u>
          <note n="f745ddf6">
            Anf. 112 GUNILLA CARLSSON i Hisings Backa (s) replik:
          </note>
          <u who="Q6255521" xml:id="i-c358cf4e5b93349a-2" n="0a6a4237" prev="i-ec7c4111e3e37791-2">
            <seg n="2fff40ca">
              Fru talman! Det är inte bara så att man får 50 miljoner till
              barn- och ungdomskultur. Barn och unga är prioriterade målgrupper
              inom de verksamheter som vi också stöder i andra delar av budgeten.
              De 50 miljonerna var ett extra tillskott som skulle vara riktat
              just mot ungkulturåret och med ambitionen att fortsätta den utvecklingen
              för barn och unga.
            </seg>
            <seg n="b7636384">
              Alla de institutioner som har hört av sig och de som jobbar inte
              bara i institutioner utan inom kulturlivet och även andra har
              tyckt att barnkulturåret var någonting positivt. Man kan undra
              vad man använder öronen till. Det kanske där är samma som med
              museerna.
            </seg>
            <seg n="b426a841">
              Väldigt många har tyckt att det har varit positivt med fri entré
              till museer. Det gäller både cheferna men också de som har tagit
              del av samlingarna. De har väldigt tydligt framfört det positiva
              med fri entré. Det har riktat sig dels mot barn och unga, dels
              till de vuxna och de unga vuxna.
            </seg>
            <seg n="afa86d32">
              Det är kanske genom att lyssna av som man får forma politiken.
              Det känner inte jag att den nya högerledda regeringen har gjort
              i de här frågorna.
            </seg>
          </u>
          <note type="speaker" n="cadbce78">
            Anf. 113 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-0af2ab2f0473423f-1" n="d2bb6501" next="i-50c91f8296bf9f74-1">
            <seg n="de1809bc">
              Fru talman! Frågan dök upp om folkbildningen. Eftersom jag hade
              möjlighet att stanna kvar tänkte jag att jag måste ta upp det.
              Jag har inte räknat pinnar, men några av de ord som Gunilla Carlsson
              använde mest i sitt anförande var orolig och bekymrad, och mycket
              orolig och mycket bekymrad.
            </seg>
            <seg n="4cf5f252">
              Jag tycker inte att Gunilla Carlsson ska vara så orolig och bekymrad
              när det handlar om den borgerliga alliansregeringens framtida
              planer när det handlar om barn- och ungdomskultur. Det handlade
              trots allt mycket om det.
            </seg>
            <seg n="adf11593">
              Det är trots allt fortfarande fri entré för barn och unga upp
              till 19 år. Innan det här trädde i kraft och man satte av 100
              miljoner fick museerna inte någon som helst kompensation om de
              ville ha fri entré för barn och unga. Det får ju inte andra museer
              heller. Men nu får de statliga museerna det. De har byggt upp
              pedagogisk kompetens, vilket har varit bra och någonting som vi
              har pratat om tidigare inom alliansen. Den kommer också att finnas
              kvar, vilket är positivt. Det här med att sitta i kassan och ta
              betalt i stället för att möta barn- och ungdomsgrupperna, som
              någon sade, tror jag inte kommer att bli verklighet.
            </seg>
            <seg n="1893253e">
              När det handlar om folkbildningen är det väl riktigt det kan
              jag någonstans unna mig att tycka som moderat att det fanns mycket
              konstigheter. Det var chokladkurser och en hel del annat, som
              jag fortfarande tycker kan vara någonting som människor själva
              kan bekosta och inte kräva att andra, till exempel grannarna,
              ska delta i. Men det var en debatt vi förde då.
            </seg>
            <seg n="bb3f463f">
              Vi har ett beslut om en ökning av anslaget till folkbildningen.
              Detta ligger inte på Kulturdepartementet utan på Utbildningsdepartementet.
              Jag står självfallet lojalt bakom alliansens beslut. Alla vet
              ju att det är en fråga om att ge och ta. I det här fallet fick
              vi ge, för de här 300 miljonerna hade vi i den moderata oppositionsbudgeten
              lite andra tankar om när det gäller hur vi skulle kunna använda
              dem. Men självfallet står jag bakom alliansens politik.
            </seg>
          </u>
          <note n="a5f0a2d4">
            Anf. 114 GUNILLA CARLSSON i Hisings Backa (s) replik:
          </note>
          <u who="Q297821" xml:id="i-50c91f8296bf9f74-1" n="d2bb6501" prev="i-0af2ab2f0473423f-1">
            <seg n="32769689">
              Fru talman! Jag tog upp folkbildningen därför att för mig är
              det en jättefråga, precis som Lena Adelsohn Liljeroth vet. Det
              är det också för vårt parti.
            </seg>
            <seg n="59b8c47f">
              Både Centern och Kristdemokraterna tycker också att det här är
              en viktig fråga. Dan Kihlström tog upp den i sitt anförande, där
              han lyfte fram att han hade varit på studieförbund i Örebro tror
              jag att det var och talade om två cirkelledare. Den ena jobbade
              med hantverkscirklar och den andra med rollspel. Det är klart
              att jag ställer mig frågan, när man nu ska samarbeta och Moderaterna
              är ett av de större partierna i samarbetet: Vems politik är det
              som ska styra?
            </seg>
            <seg n="e1f9f16c">
              När jag hör och känner till Moderaternas syn på folkbildning
              känner jag förstås oro. Jag kommer att känna den djupa oron även
              under nästa år, även om vi vet att nästa års budget innehåller
              extra resurser till folkbildningen. Man har inte sagt att man
              ska göra ändringar på inriktningen. Men jag kommer att leva kvar
              med den oron, och jag tror att många bland studieförbundens verksamhet
              och i folkhögskolorna också gör det. Man känner ju till den syn
              som Moderaterna har på folkbildningen.
            </seg>
            <seg n="bbe206f9">
              Jag ska passa på att ställa ytterligare en fråga till kulturministern.
              Den gäller pengarna till ungdomar, där vi i vårt budgetalternativ
              hade 80 miljoner kronor till mötesplatser och fritidssysselsättning
              för unga. Ni skriver i budgeten: Vi väljer att förlägga de här
              resurserna till integrationspolitikens område i stället. Det skulle
              vara roligt att höra kulturministern här i kammaren framföra vad
              det är man har tänkt göra. Och vilka är det ungdomarna ska integreras
              med?
            </seg>
          </u>
          <note type="speaker" n="9fe78f38">
            Anf. 115 Statsrådet LENA ADELSOHN LILJEROTH (m) replik:
          </note>
          <u who="Q297821" xml:id="i-0af2ab2f0473423f-2" n="d2bb6501" next="i-50c91f8296bf9f74-2">
            <seg n="d42dcce2">
              Fru talman! Nu är vi återigen inne på en fråga som jag dessvärre
              kanske inte har möjlighet att påverka på samma sätt. Jag kan ha
              det inom ramen för regeringen, men ungdomsfrågor och integration
              ligger hos statsrådet Nyamko Sabuni. Jag föreslår därför att Gunilla
              Carlsson tar en diskussion med henne. Det är där som den delen
              av budgeten ligger, även om det fortfarande hamnar i kulturutskottets
              budget. Men det här sticker ju i väg i lite olika riktningar.
              Jag kan dessvärre inte svara på just den frågan.
            </seg>
            <seg n="791e07b0">
              Jag vet fortfarande inte hur jag ska göra för att stilla Gunilla
              Carlssons oro och bekymmer. Jag hoppas att hon sover lugnt om
              nätterna i alla fall. Det är inga större förändringar på gång.
              Anslaget till folkbildningen uppgår trots allt till runt 3 miljarder
              kronor. Vi föreslog på vår tid i opposition en besparing på 300
              miljoner som vi ville lägga på andra delar inom kulturvärlden.
              Det var inte fråga om att ta bort dem från kultursfären, utan
              det gällde tvärtom att stärka andra delar.
            </seg>
            <seg n="5cc174c7">
              Nu är det den gemensamma borgerliga politiken som gäller. Här
              har vi fått ge oss; det är ingenting att hymla med. Men det kommer
              inte att bli några större förändringar, och jag tror inte att
              Folkbildningsrådet eller de olika studieförbunden delar Gunilla
              Carlssons oro. Jag tror att de tar det väldigt lugnt och känner
              att det finns ett stöd. Även jag har gått på många studiecirklar
              och haft stor glädje av detta.
            </seg>
          </u>
          <note n="008d5d45">
            Anf. 116 GUNILLA CARLSSON i Hisings Backa (s) replik:
          </note>
          <u who="Q297821" xml:id="i-50c91f8296bf9f74-2" n="d2bb6501" prev="i-0af2ab2f0473423f-2">
            <seg n="9589c463">
              Fru talman! Nej, jag ligger faktiskt inte vaken om nätterna.
              Jag har ganska god nattsömn. Men det är klart att det här oroar
              mig eftersom jag vet att ni har den synen. Men vi kan lämna folkbildningen,
              för nu vet vi att i alla fall i nästa års budget har Centerpartiet
              och Kristdemokraterna uppenbarligen lyckats få med sig de övriga
              allianspartierna att lägga resurser på folkbildningen. Det känns
              roligt att man kan göra det här. Jag gratulerade också i mitt
              anförande Centerpartiet och Kristdemokraterna till att de hade
              lyckats göra det. Det gäller även Folkpartiet; Cecilia pratade
              ju också varmt om folkbildningen och bildningen.
            </seg>
            <seg n="e1cc3dc4">
              Kulturministern kunde inte svara när det gäller de pengar som
              man lägger till integrationspolitiken. Och visst det är inte kulturministern
              som har ansvaret för integrationspolitiken. Men du har ju ändå
              ett ansvar för samlingslokaler, mötesplatser och fritidssysselsättning
              för ungdomar och unga människor. Jag vet att kulturministern har
              ett stort engagemang i frågorna. Nu vill man inte satsa på flera
              mötesplatser för ungdomar, vilket de efterfrågar, och hänvisar
              i stället till att man lägger detta inom integrationsområdet i
              sin budget. Då hade det varit roligt om kulturministern också
              hade vetat om att man lämnar över resurserna från en jätteviktig
              verksamhet till någonting annat. Vad är det man ska göra för de
              här pengarna på integrationspolitikens område? Ska man vända sig
              till ungdomar eller ska man vända sig till någon annan? Det kan
              man tycka att kulturministern borde veta. Vad ska man använda
              pengarna till?
            </seg>
            <seg n="7d61a5b9">
              Fru talman! I dag är Sverige segregerat. För att få bukt med
              det har man ett begrepp som kallas integration. Man pratar om
              att man ska integrera vissa delar av befolkningen. De där ska
              in i det svenska samhället. Integrationen ska ske genom att de
              där ska lära sig svenska eller få jobb. Men så enkelt är det inte.
            </seg>
            <seg n="3f47189f">
              I dag i Sverige finns det många människor som talar flytande
              svenska och som har jobb, men som känner att de är andra klassens
              medborgare. Varför det? Jo, det de har gemensamt är ett utomeuropeiskt
              utseende. Jag ska ge ett exempel. Jag har en kompis som heter
              Bob. Han är musikproducent. Han är framgångsrik en av de mest
              framgångsrika R &amp; B-producenterna i Sverige. Han får också jobba
              med mycket kända R &amp; B-musiker. Han gillar att klä sig i märkeskläder.
              Varje gång han går till de dyra affärerna blir han stoppad av
              kassörskan. Hon undrar om det är hans betalkort eller om han har
              stulit det. På det här sättet blir tusentals människor ifrågasatta
              i Sverige varje dag. Jag själv har blivit det många gånger i skolan,
              i affären, på jobbet och i föreningar. Det är det som är grunden
              till segregationen, anser jag. Därför blir jag alltid förbannad
              när folk säger att vi ska integrera de där sådana som jag. Jag
              tycker att man i så fall lägger skulden på offret. Det är vi som
              bär skulden för att vi hela tiden blir ifrågasatta.
            </seg>
            <seg n="96854d5e">
              Jag vill påminna Karla López om att det är kulturbudgeten vi
              behandlar.
            </seg>
            <seg n="1121597d">
              Fru talman! Vi i Miljöpartiet är medvetna om den här problematiken.
              Vi pratar inte om integration, utan vi pratar om diskriminering.
              Vi måste sluta diskriminera människor. Därför föreslår vi olika
              åtgärder för att minska diskrimineringen.
            </seg>
            <seg n="d87cb9f4">
              Diskriminering finns överallt. Till och med staten diskriminerar.
              Jag ska ge ett exempel. I budgeten för 2002 påpekades bland annat
              att jämställdhet mellan könen är ett prioriterat område och att
              Integrationsverket särskilt ska uppmärksamma hur organisationer
              bildade på etnisk grund kan delta aktivt i detta arbete. Mer specifikt
              menar de att arbete för öka jämställdhet skall vara ett prioriterat
              insatsområde vid Integrationsverkets beslut om verksamhetsbidrag
              till organisationer bildade på etnisk grund 2003. Längre ned står
              det: Regeringen anser att frågor som gäller jämställdhet mellan
              könen samt de frågor som är förenade med den gemensamma värdegrunden
              skall uppmärksammas vid fördelningen av statsbidrag till organisationer
              som främjar integration. Jämställdhet skall vara ett prioriterat
              område vid fördelningen av verksamhets- och projektbidrag.
            </seg>
            <seg n="3df0824e">
              Med andra ord menar man att man kan dra bort statliga bidrag
              till organisationer på etnisk grund om de inte arbetar med jämställdhet.
              Menar staten att det bara är organisationer på etnisk grund som
              motarbetar jämställdheten? Vi vet alla i dag att ojämställdheten
              finns i fotbollsklubbar, handbollsklubbar, musikföreningar och
              även i politiska föreningar. Då tar man inte ansvar, man lägger
              ansvaret därborta, på de andra, på de organisationerna.
            </seg>
            <seg n="6a9628c1">
              Det är därför jag skrev den här motionen. Jag menar att om vi
              ska jobba för jämställdhet ska det gälla alla organisationer och
              inte enbart de etniska organisationerna.
            </seg>
            <seg n="20f5eab2">
              Vi ska även gynna andra grupper som är diskriminerade i samhället
              och inte bara kvinnor. Det gäller folk med handikapp, folk med
              olika sexuell läggning, folk i viss ålder etcetera. Det är därför
              jag menar att det ska vara antidiskrimineringsvillkor för bidrag
              till alla föreningar i landet. Det blir mer rättvist. Då utmålar
              man inte bara en liten grupp av organisationer.
            </seg>
            <seg n="279c65f1">
              Vill vi ha ett rättvist Sverige, ett Sverige för alla där alla
              känner sig välkomna, måste vi behandla alla människor lika oavsett
              etnisk bakgrund.
            </seg>
          </u>
          <note n="3c7269ed" type="speaker">
            Anf. 117 KARLA LÓPEZ (mp):
          </note>
          <note n="b252ce38" type="speaker">
            Anf. 118 ANDRE VICE TALMANNEN:
          </note>
          <note n="6013d997" type="speaker">
            Anf. 119 KARLA LÓPEZ (mp):
          </note>
          <note type="speaker" n="44e4cf23">
            Anf. 120 TORBJÖRN BJÖRLUND (v):
          </note>
          <u who="Q5578151" xml:id="i-a7bfdfda3ec8151d-0" n="9189f09f">
            <seg n="1902d865">
              Fru talman! Jag ska som sista talare ta upp ett ämne som har
              varit lite berört, nämligen idrottens finansiering. Jag har varit
              inne på det några gånger förut här i kammaren.
            </seg>
            <seg n="b6162b90">
              Vi i Vänsterpartiet har lagt fram en reservation som gäller idrottens
              finansiering. Vi vill ha mer pengar i fast anslag och mindre från
              Svenska Spel. Nu har regeringen aviserat en översyn av detta,
              och därför tänker jag inte yrka bifall till den här reservationen.
              Jag vill bara kort redogöra för min syn på varför man ska göra
              detta.
            </seg>
            <seg n="3e9ec1f1">
              Enligt mitt sätt att se det är idrotten en heterogen rörelse.
              Det finns alltså ett antal olika delar som är olika och som behandlas
              olika. Idrotten är både kommersiell och ideell. Den är också elit-
              och breddinriktad.
            </seg>
            <seg n="d54e45ed">
              Den kommersiella elitidrotten klarar sin finansiering själv.
              Det finns fotbollsspelare som har miljonlöner, och det bör vi
              egentligen inte lägga oss i.
            </seg>
            <seg n="892bcabc">
              Sedan finns den kommersiella breddidrotten. Det handlar kanske
              om gym där folk betalar för sin egen idrott eller sitt eget motionerande,
              vilket kan vara bra. Men det kan också vara ett hot mot breddidrotten.
            </seg>
            <seg n="efc5fde4">
              Det finns också ideell elitidrott, sådant som det inte skrivs
              så mycket om. Ett exempel kan vara en man från Skänninge, som
              en berömd minister kommer från, i mitt hemlän, Östergötland. Han
              är säkert Sveriges mesta världsmästare i en idrott som är oerhört
              anonym. Det handlar om casting. Det är alltså fiske på land. Man
              använder inte krok utan har en tyngd längst ut. Man kastar, prickar
              och kastar långt. Den mannen har kanske 4050 VM-guld, och det
              är det ingen som vet om. Han får naturligtvis slita för detta
              utan att få några pengar för det. Så är det. Det är alltså ett
              exempel på ideell elitidrott som också behöver samhällets stöd.
            </seg>
            <seg n="9811b272">
              Sedan kommer den stora delen, den ideella breddidrotten där barn
              och ungdomar finns. Den behöver allt stöd som det offentliga kan
              ge. Det är naturligtvis kommunerna som är de främsta bidragsgivarna,
              men även statens del är väldigt viktig.
            </seg>
            <seg n="318c7900">
              Det som vi har lagt fram som en del av vårt förslag till finansiering
              handlar om ta över pengar från Svenska Spel och lägga dem som
              ett fast anslag. Jag hoppas att regeringen kan göra den här översynen.
              Det finns lite oklarheter i budgetskrivningen om vilka pengar
              man tar och synen på vad pengarna används till. Det gäller vad
              som ingår i LOK-stödet och vad som ingår i Handslaget. Jag tror
              att man bör reda ut detta.
            </seg>
            <seg n="2dcd7e57">
              Det hot som finns om man gör allvar av sin avreglering är att
              man tar pengar från den ideella breddidrotten. Den är alltså reellt
              hotad av detta. Det är det som vi måste ändra på. Jag hoppas att
              den översyn som regeringen ska göra kommer fram till det resultatet.
              Den vinstdel man har från Svenska Spel är inte till idrottens
              fördel utan till statens fördel. Ojämnheter i vinsterna gör att
              idrotten tar smällen. Enligt uppgifter på Riksidrottsförbundets
              hemsida går den delen oavkortat till LOK-stöd, det vill säga lokalt
              aktivitetsstöd. Det innebär att den delen direkt drabbar barn
              och ungdomar och deras aktivitetsstöd om Svenska Spels andel av
              marknaden går ned och vinsten går ned. Då är staten skyddad men
              inte idrottsrörelsen.
            </seg>
            <seg n="0cc894eb">
              Det vill vi i Vänsterpartiet ändra på. Vi vill göra tvärtom och
              se till att man får en fast del till idrotten från Svenska Spel,
              och sedan får staten ta smällen om vinsten går ned, åtminstone
              till dess att man i en översyn kommer fram till att idrotten ska
              ha ett fast anslag från statsbudgeten som gör att man skyddar
              den ideella breddidrotten. Det är ju den stora delen av idrottsrörelsen
              i dag. Det kommer vi i Vänsterpartiet att jobba vidare för.
            </seg>
            <seg n="c1b22d65">
              Jag kommer alltså inte att yrka bifall till den här reservationen.
              Jag hoppas att regeringen i sin översyn kommer fram till samma
              resultat som vi. Någonstans och någon gång måste det bli ett fast
              anslag till idrotten och inte någonting från Svenska Spel.
            </seg>
          </u>
          <note n="04236514">
            Överläggningen var härmed avslutad.
          </note>
          <note n="5910d27f">
            8 § Genomförande av ändringar i fusionsdirektivet
          </note>
          <note n="9558bd6f">
            Föredrogs
          </note>
          <note n="3f7ebdae">
            Tredje vice talmannen konstaterade att ingen talare var anmäld.
          </note>
          <note n="ceb11491">
            9 § Kreditering på skattekonto av stimulans till arbetsgivare
            för nystartsjobb samt andra skattefrågor
          </note>
          <note n="9558bd6f">
            Föredrogs
          </note>
          <note type="speaker" n="931bd642">
            Anf. 121 JÖRGEN JOHANSSON (c):
          </note>
          <u who="Q5886707" xml:id="i-983727bcae37f2ce-0" n="677c63ba">
            <seg n="88ad7fb1">
              Fru talman! Regeringen har en klart uttalad målsättning att minska
              utanförskapet och att ge alltfler människor ett meningsfullt arbete.
            </seg>
            <seg n="fa44fc1f">
              En väg är att införa en kreditering på skattekontot för arbetsgivare
              som skapar nystartsjobb. Det här betänkandet handlar bland annat
              om det. Stimulansen ges såväl till det privata näringslivet som
              till offentliga arbetsgivare som bedriver affärsverksamhet. Det
              belopp som ska tillgodogöras arbetsgivaren är det som motsvarar
              arbetsgivaravgiften inklusive ålderspensionen för de personer
              som kvalificerar sig till de här nystartsjobben.
            </seg>
            <seg n="a539106f">
              Utskottsledamöterna från alla oppositionspartier har anmält ett
              särskilt yttrande i den här frågan.
            </seg>
            <seg n="672df611">
              Ärendet innehåller dessutom förslag om att utländska företag
              inte ska behöva lämna kontrolluppgifter när bestämmelserna i hemstaten
              hindrar det. En motion från Vänsterpartiet finns i det här ärendet.
              Där anser man att lagtexten ska kompletteras, något som utskottet
              avstyrker. Vänsterpartiet har reserverat sig i det ärendet.
            </seg>
            <seg n="a4409e15">
              Därutöver innefattar betänkandet omvandling av justeringsregeln
              för miljöbilar till att bli en ersättningsregel för att arbetsgivare
              själva ska kunna beräkna förmånsvärdet. Kalla det gärna en regelförenkling.
              I det ärendet är utskottet enigt.
            </seg>
            <seg n="9848de34">
              Fru talman! Med den korta beskrivningen överlämnar jag ärendet
              till kammaren för debatt.
            </seg>
          </u>
          <note type="speaker" n="d72f83fd">
            Anf. 122 MARIE ENGSTRÖM (v):
          </note>
          <u who="Q4946821" xml:id="i-b1c65b063e8c76d8-0" n="309f271e">
            <seg n="f044d2fc">
              Fru talman! Jag tror att jag har sagt det förut, men regeringen
              måste ha en väldigt stark tro på att det finns en stor automatik
              i att sänkt a-kassa ger nya jobb, eftersom de direkta jobbförslag
              man kommer med är pinsamt klena. Ett av de jobbförslagen behandlas
              i det här betänkandet, och det ska vi debattera nu.
            </seg>
            <seg n="8c3ae5eb">
              Det handlar om nystartsjobben, som man skrävlar ganska mycket
              om. Men man nämner inte ett ord om att man tar bort stora delar
              av dagens arbetsmarknadspolitiska åtgärder man skrotar dem helt
              enkelt.
            </seg>
            <seg n="a19139cd">
              Man gör också en stor affär av andra satsningar, till exempel
              subventionerad städhjälp, att man vill sänka arbetsgivaravgifter
              i tjänstesektorn trots att det kommer att bidra till stora gränsdragningsproblem
              och att man vill slopa löneskatten i åldrar över 65 år.
            </seg>
            <seg n="42754f8a">
              Det är det som regeringen har att komma med. Från Vänsterpartiets
              sida tycker vi, som sagt, att detta är mycket klent. Vi drar slutsatsen
              att det som regeringen har gett uttryck för är en övertro på att
              sänkt a-kassa ska skapa de nya jobben. Vi är inte alls överens
              på den punkten.
            </seg>
            <seg n="dceb26fa">
              Jag såg ett tv-inslag där man hade intervjuat ett antal företagare
              om nystartsjobben. Det visar sig att knappt 5 % av företagarna
              är intresserade av den anställningsformen. De tror inte att det
              är den typen av rekrytering de behöver nu, utan det är en annan
              typ av rekrytering.
            </seg>
            <seg n="bc01d7ed">
              Det är också väldigt viktigt att lyssna på vad Ams säger i sin
              senaste jobbprognos, som kom för någon vecka sedan. Där pratar
              man om någonting väldigt positivt: Nu kommer jobben. Vi från Vänsterpartiet
              tycker att det är jättebra att det kommer jobb, men trots att
              jobben kommer ökar den öppna arbetslösheten. Varför blir det så?
              Jo, man minskar ju samtidigt Ams resurser, och därmed minskar
              man Ams möjligheter att matcha företagens behov av ny arbetskraft
              med den arbetskraft som i dag inte har något arbete.
            </seg>
            <seg n="a7ded07f">
              Detta blir ett slags moment 22 på den svenska arbetsmarknaden.
              Företagen får inte den arbetskraft de behöver, och det kommer
              att bidra till att utslagningen bland lågutbildade, invandrare
              och människor med långtidsarbetslöshet blir än större.
            </seg>
            <seg n="c51d03f0">
              Vi i Vänsterpartiet har bland annat i vår budgetmotion varit
              starkt kritiska till nystartsjobben och framför allt mot att de
              införs på bekostnad av att man minskar volymerna för anställningsstöd,
              plusjobb och utbildningsvikariat, som har visat sig vara relativt
              goda arbetsmarknadspolitiska åtgärder.
            </seg>
            <seg n="24d08bf7">
              Vi tar upp Vänsterpartiets syn på nystartsjobben i ett särskilt
              yttrande som vi har gemensamt med Socialdemokraterna och Miljöpartiet,
              och där belyses just de här frågorna. Samtidigt menar vi att vi
              har behov av flera människor i arbete. Vi är också motståndare
              till de stora skattesänkningar som nu görs, för vi menar att vi
              måste bygga upp en bra ekonomi för att klara de åtaganden som
              en bra välfärd kräver.
            </seg>
            <seg n="38ec7f77">
              Fru talman! Vänsterpartiet har också en reservation i detta betänkande,
              och det är angående förbindelsen att lämna kontrolluppgift. Vi
              menar att man i det här fallet bör kunna ändra lagstiftningen
              på ett sådant sätt att man ställer lite större krav på företagen
              än vad skrivningen i betänkandet ger vid handen.
            </seg>
            <seg n="ea8b73a3">
              Jag står naturligtvis bakom Vänsterpartiets reservation, men
              för tids vinnande yrkar jag inte bifall till den.
            </seg>
          </u>
          <note type="speaker" n="63239960">
            Anf. 123 LAILA BJURLING (s):
          </note>
          <u who="Q4939220" xml:id="i-be3156ffff871235-0" n="3babc10f">
            <seg n="653b7032">
              Fru talman! Om 18 dagar börjar ett nytt år, ett år då Margareta
              får sin inkomst sänkt med över 2 000 kr i månaden. Varför? Jo,
              hon har varit arbetslös för länge. Den moderatledda regeringen
              tror att Margareta får lättare att få jobb om hennes a-kassa sänks.
            </seg>
            <seg n="39a85056">
              Nästa år blir 60 000 flera individer öppet arbetslösa. Varför?
              Jo, den moderatledda regeringen gör kraftiga neddragningar på
              de arbetsmarknadspolitiska programmen. Plusjobben, utbildningsvikariaten
              och friåret får inga nya deltagare. Varför? Jo, den moderatledda
              regeringen har satt stopp för de här programmen.
            </seg>
            <seg n="0266fa97">
              Vi socialdemokrater har tillsammans med Vänsterpartiet och Miljöpartiet
              fört en politik för arbete, ökad välfärd och rättvisa. Vi satsar
              på jämställdhet mellan kvinnor och män och en långsiktig, hållbar
              ekologisk utveckling. Allt detta har resulterat i att alla ekonomiska
              kurvor pekat rätt under hösten. Tillväxten är hög, arbetslösheten
              minskar och inflationen är fortsatt låg.
            </seg>
            <seg n="1775a623">
              Ams redovisning av arbetsmarknadsläget visar en fortsatt mycket
              bra utveckling på arbetsmarknaden, och alltfler människor går
              från arbetslöshet till arbete. Bara förra veckan minskade arbetslösheten
              med över 5 000 personer.
            </seg>
            <seg n="e94787b1">
              Trots alla goda nyheter och alla kurvor som pekar åt rätt håll
              finns det alltför många kvinnor och män som fortfarande står utanför
              arbetsmarknaden och som behöver stöd för att komma tillbaka. Men
              i stället för att verkligen satsa på att hjälpa de långtidsarbetslösa
              när jobben nu blir flera gör den borgerliga regeringen precis
              tvärtom en kraftig nedskärning av stödet.
            </seg>
            <seg n="a4ac1245">
              Många av de arbetsmarknadspolitiska programmen tas helt enkelt
              bort helt och hållet. Det gäller, som jag sade inledningsvis,
              plusjobben, utbildningsvikariaten och friåret. I dag omfattar
              de programmen över 35 000 individer. Regeringen tar också bort
              det allmänna och förstärkta anställningsstödet, som i dag omfattar
              nästan 13 000 personer.
            </seg>
            <seg n="f751b939">
              Vad kommer då i stället? Ja, den borgerliga regeringens svar
              är nystartsjobb, en stimulans till arbetsgivarna för att de ska
              anställa individer som varit arbetslösa över ett år. Subventionen
              till arbetsgivarna ska motsvara arbetsgivaravgiften och betalas
              ut lika länge som den anställde varit arbetslös, men högst fem
              år, alternativt tio år för de äldre.
            </seg>
            <seg n="5b51e915">
              Jag ska faktiskt säga att förslaget är bra. Det är enkelt att
              förstå för både arbetsgivare och arbetslösa. Det låter bra att
              det även omfattar flera grupper än de traditionellt arbetslösa.
            </seg>
            <seg n="de967abc">
              Men det som inte sägs och som vi socialdemokrater vänder oss
              emot är att förslaget innebär en kraftig försämring av nivån på
              stödet. De borttagna anställningsstöden innebar att subventionen
              motsvarade inte bara arbetsgivaravgiften utan också en del av
              själva lönekostnaden en högre del ju längre tid individen varit
              arbetslös. Det tycker jag är bättre, för då får den som varit
              arbetslös länge en större chans att visa arbetsgivaren vad hon
              kan, och anställningen kan gå över till en osubventionerad anställning
              snabbare än med det borgerliga förslaget.
            </seg>
            <seg n="cf6b1dc5">
              Den största skillnaden på de avskaffade anställningsstöden och
              de föreslagna nystartsjobben är ändå att den borgerliga regeringen
              föreslår att bara det privata näringslivet ska få vara med i systemet.
              Offentliga arbetsgivare får bara vara med till den del de bedriver
              affärsverksamhet. Hela den övriga offentliga sektorn utesluts
              från möjligheten att anställa en långtidsarbetslös kvinna eller
              man till en lägre kostnad.
            </seg>
            <seg n="9e651446">
              Tror ni i de borgerliga partierna verkligen att arbetsgivaren
              blir mer intresserad av att anställa långtidsarbetslösa Margareta
              när subventionsgraden sjunker? Och varför ska hela äldreomsorgen,
              förskolan och sjukvården ställas utanför möjligheten att anställa
              en långtidsarbetslös kvinna eller man till en lägre kostnad? Är
              detta förslag bara ytterligare ett sätt att försämra för den som
              är arbetslös, ett sätt att öka antalet öppet arbetslösa med låg
              ersättning för att pressa lönerna nedåt?
            </seg>
            <seg n="26383fba">
              Fru talman! Eftersom vårt budgetförslag inte vunnit riksdagens
              gehör har jag inget yrkande i den här frågan. Jag kan dock konstatera
              att den moderatledda regeringen föreslagit ytterligare en försämring
              för de arbetslösa.
            </seg>
          </u>
          <note n="928bc1d6">
            I detta anförande instämde Christin Hagberg, Lars Johansson,
            Fredrik Olovsson och Britta Rådström (alla s).
          </note>
          <note type="speaker" n="bfab14eb">
            Anf. 124 ANNICKA ENGBLOM (m):
          </note>
          <u who="Q4769201" xml:id="i-88f0a81517c02d1f-0" n="8b2292f0">
            <seg n="1d3dc719">
              Fru talman! Betänkandet om kreditering på skattekonto av stimulans
              till arbetsgivare för nystartsjobb omfattar som sagt tre delar,
              varav jag i mitt anförande kommer att uppehålla mig vid den första.
            </seg>
            <seg n="19b9cb52">
              Den något byråkratiska titeln, fru talman, gör nog inte förslaget
              i sig riktig rättvisa. Vad det egentligen handlar om är en mycket
              mänsklig aspekt av vår samhällsapparat, nämligen möjligheten att
              försörja sig på eget arbete och det oberoende för individen som
              detta innebär. Det handlar om den del av regeringens breda program
              för arbete och företagande som vi benämner nystartsjobb.
            </seg>
            <seg n="fdebe0d1">
              Nystartsjobb införs från årsskiftet och ska gälla för personer
              som har varit arbetslösa, deltagit i arbetsmarknadspolitiska program
              eller fått sin försörjning från sjukpenning eller sjuk- och aktivitetsersättning
              på heltid i mer än ett år. Det innebär en subvention motsvarande
              arbetsgivaravgiften plus ålderspensionen för arbetsgivare som
              anställer sådana här personer. Subventionen ges genom en kreditering
              av arbetsgivarens skattekonto under lika lång tid som personerna
              har varit utan jobb, dock högst fem år. För personer äldre än
              55 år ges subventionen under dubbelt så lång tid, dock högst tio
              år.
            </seg>
            <seg n="b898753c">
              Vad är då kreditering på skattekonto? Jo, hos Skattemyndigheten
              har ju var och en av oss ett konto där in- och utbetalningar av
              olika skatter sker, motsvarande det vi har på banken. Varje företag
              har också ett konto, och om företaget anställer en person som
              omfattas av reglerna om nystartsjobb får företaget insatt på kontot
              ett belopp som motsvarar arbetsgivaravgifterna plus ålderspensionen
              för denna person. Det är alltså en betydligt enklare hantering
              än allt det krångel som har omgett de arbetsmarknadsåtgärder som
              den förra regeringen ägnat sig åt.
            </seg>
            <seg n="bd0de5aa">
              Eftersom det också är angeläget att denna stimulans kommer arbetsgivarna
              och i förlängningen givetvis arbetstagarna till del så snart som
              möjligt har man i förslaget valt att använda administrativa rutiner
              som redan finns hos myndigheterna.
            </seg>
            <seg n="05d2672d">
              Svensk ungdomsarbetslöshet är en av EU:s högsta. Enligt Statistiska
              centralbyråns, SCB:s, siffror från före sommaren låg bara Polen
              och Slovakien sämre till. Detta är väldigt allvarligt. Att redan
              i början i livet, i början av sin yrkeskarriär, inte få komma
              till sin rätt och få visa vad man går för utan schasas runt i
              olika åtgärder är nedbrytande för individen. Därför omfattar nystartsjobben
              även ungdomar i åldern 2024 år som varit arbetslösa eller deltagit
              i arbetsmarknadspolitiska program i minst sex månader. För dessa
              gäller subventionen högst ett år. Här är processen snabbare.
            </seg>
            <seg n="a7bf8a3d">
              Även våra invandrade svenskar, asylsökande som fått uppehållstillstånd
              och kvotflyktingar samt dessa gruppers anhöriga ska kunna få nystartsjobb,
              detta under de tre första åren efter det att uppehållstillstånd
              beviljats.
            </seg>
            <seg n="73164a1a">
              Nystartsjobben gäller, precis som Laila sade, i det privata näringslivet
              och för offentliga arbetsgivare som driver affärsverksamhet. Det
              beror på en ideologisk skillnad. Det är just privata företag,
              företagarna som inte tillhör den offentliga verksamheten, eller
              affärsdrivande verksamhet som vi vill stimulera. Det är den sektorn
              som behöver växa. Det är den som står för tillskotten till den
              välfärd vi alla så gärna vill bygga ut.
            </seg>
            <seg n="7a0e1426">
              Lagen om anställningsskydd kommer att gälla för nystartsjobben.
              Det gör den inte för plusjobben. Enligt beräkningar kommer nystartsjobben
              att omfatta 10 000 personer per månad under 2007 10 000 personer
              per månad! Nystartsjobben kommer att minska statens inkomster
              med 700 miljoner kronor, men det är väl investerade pengar. Det
              är investeringar i människor och deras framtid.
            </seg>
            <seg n="38fe52bc">
              Jag vill understryka att nystartsjobben inte är ett nytt arbetsmarknadspolitiskt
              program. De är, som man också uttrycker det i betänkandet, en
              rättighet för alla som varit utanför arbetsmarkanden under viss
              tid, oavsett hur jobbet förmedlats. Det förutsätter alltså inte
              någon anvisning från arbetsförmedlingen.
            </seg>
            <seg n="0635463e">
              Jag ska ta lite statistik. I en färsk undersökning gjord av revisionsfirman
              Öhrlings Price Waterhouse Coopers visas att många av landets företag
              planerar att anställa flera medarbetare när nystartsjobben och
              andra skattelättnader införs nästa år. I undersökningen framkommer
              att nästan hälften av företagen uppger att de kommer att anställa
              nästa år. Det skulle kunna betyda att drygt 55 000 personer kan
              få nystartsjobb i små och mellanstora företag.
            </seg>
            <seg n="101a4257">
              I en annan lika färsk undersökning gjord av organisationen Företagarna
              nu i december och omfattande ca 1 100 företagare svarar ungefär
              en tiondel att deras beslut att anställa helt beror på nystartsjobben.
              En tredjedel svarar att just nystartsjobben inte kommer att spela
              någon större roll eftersom de är i behov av att anställa i vilket
              fall som helst.
            </seg>
            <seg n="df705f56">
              Den kanske mest intressanta slutsatsen av denna undersökning,
              som jag tycker att vi alla ska känna oss besjälade av, är dock
              att mer än hälften av företagarna kommer att leta mer noggrant
              bland de sökande som berättigar till denna avgiftssänkning. Vad
              innebär då detta? Jo, det innebär att de potentiella arbetsgivarna
              aktivt kommer att leta efter arbetskraft bland de människor som
              under alltför lång tid har varit svåra att nå, de människor som
              under tidigare regim varit undangömda i alla dessa åtgärder som
              tidigare har räknats upp förtidspensioneringar, sjukskrivningar
              och så vidare och som vill tillbaka.
            </seg>
            <seg n="ddef87fa">
              Från företagen själva får vi alltså svaret att denna reform,
              denna stimulans, kommer att få avsedd verkan. Förväntan är alltså
              stor hos företagen. Förväntan är också stor hos många av dem i
              arbetslöshet som detta förslag kommer att omfatta.
            </seg>
            <seg n="d27339a7">
              Fru talman! Trots högkonjunktur och trots kraftig tillväxt i
              Sverige står i dag mer än en miljon människor utanför arbetsmarknaden
              eller arbetar inte i den utsträckning de skulle vilja och förmå.
              Nystartsjobben är en del av det program, bestående av många åtgärder,
              som ska vända skutan. Nystartsjobben är precis vad de heter: en
              ny start, en verklig chans för den som har stått utanför arbetsgemenskapen
              under alltför lång tid.
            </seg>
          </u>
          <note n="56152fac">
            Jag yrkar bifall till utskottets förslag i betänkandet i dess
            helhet.
          </note>
          <note type="speaker" n="9454cdc2">
            Anf. 125 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-1" n="309f271e">
            <seg n="7d43db46">
              Fru talman! Ett par saker kan vi vara överens om. Att de flesta
              vill försörja sig på eget arbete är jag helt överens med Annicka
              Engblom om. Att nystartsjobben kanske är enkla till sin utformning
              kan vi också vara överens om.
            </seg>
            <seg n="2a9e64f2">
              Det jag egentligen ville fråga om är det problem som Ams uppdagade
              i förra veckan i sin jobbprognos. Vi får flera jobb på arbetsmarknaden,
              men vi får samtidigt en högre arbetslöshet beroende på att den
              nuvarande majoriteten planerar att dra ned så mycket i de arbetsmarknadspolitiska
              åtgärderna. Det är ingenting som nystartsjobben kan råda bot på
              på något sätt. Tycker inte Annicka Engblom att det är besvärligt
              att det verktyg som Arbetsmarknadsstyrelsen har för att matcha
              arbetskraften mot de nya jobben tas bort att få ut människor i
              de nya jobb som finns?
            </seg>
            <seg n="e6e27fd6">
              Jag kommer från Värmland där företagen snart skriker efter arbetskraft,
              men det finns inga möjligheter för arbetsmarknadsmyndigheten att
              utbilda människor till de jobb som finns. Detta är ett jättestort
              problem.
            </seg>
          </u>
          <note type="speaker" n="4baf934a">
            Anf. 126 ANNICKA ENGBLOM (m) replik:
          </note>
          <u who="Q4769201" xml:id="i-88f0a81517c02d1f-1" n="8b2292f0">
            <seg n="557920cc">
              Fru talman! Med den politik som har bedrivits av den tidigare
              regeringen, med inriktningen koncentrerad på sysselsättningsåtgärder
              i stället för riktiga jobb, har man nog haft mycket att göra på
              Ams. I er tankevärld är också Ams den enda deltagaren i matchningen
              av jobben.
            </seg>
            <seg n="d429d626">
              Vi ser en palett av olika aktörer som skulle kunna medverka till
              att stimulera möten mellan arbetstagare och arbetsgivare. Vi har
              till exempel olika matchningsföretag, rekryteringsföretag, som
              inte är statliga företag.
            </seg>
            <seg n="ceabf01e">
              Vi ger Ams nya arbetsuppgifter såtillvida att Ams ska få ägna
              sig åt det man är duktig på, nämligen att förmedla jobb. Ams ska
              ägna sig åt att matcha individen, lära sig vem man har framför
              sig och skapa nätverk bland företagen. Jag har vänner som är arbetsförmedlare
              som är själaglada över att de äntligen får utbilda sig till det
              de brinner för och känner för.
            </seg>
          </u>
          <note type="speaker" n="b3a063c4">
            Anf. 127 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-2" n="309f271e">
            <seg n="1dbcbe86">
              Fru talman! Poängen med min fråga är att jag anser att ni tar
              ifrån Ams de verktyg man har haft för att utföra det viktiga jobbet.
              I det läge vi befinner oss i nu är det en dålig tajmning från
              regeringens sida. Nu kan vi från alla läger glädja oss åt att
              det verkar som om jobben i viss mån kommer. Det är naturligtvis
              bra.
            </seg>
            <seg n="ef59010c">
              Jag har noterat att Annicka Engblom pratar om att det finns en
              klar ideologisk skillnad. Det är alltid en klar ideologisk skillnad
              när skatteutskottet debatterar. Ert förslag syftar till att den
              privata sidan ska växa. Jag har absolut inga problem med att den
              privata sidan växer. Från Vänsterpartiets sida lägger vi fram
              en lång rad förslag för att stimulera framför allt de mindre företagen
              att nyanställa. Ett av förslagen tog ni bort i er budget, nämligen
              att sänka arbetsgivaravgifterna för soloföretagare.
            </seg>
            <seg n="d7b8c958">
              Ni blir lite blinda i er iver att försöka att göra saker som
              är positiva enbart för den privata sektorn. Men jag måste ändå
              säga att det just verkar vara så att ni förhindrar den privata
              sektorn att växa i och med att ni begränsar möjligheterna för
              den privata sektorn att få välutbildad arbetskraft. Det är ett
              stort problem.
            </seg>
          </u>
          <note type="speaker" n="b574ec3c">
            Anf. 128 ANNICKA ENGBLOM (m) replik:
          </note>
          <u who="Q4769201" xml:id="i-88f0a81517c02d1f-2" n="8b2292f0">
            <seg n="4f9ef6b5">
              Fru talman! Jag fick inte riktigt ihop Marie Engströms resonemang.
              Men jag tror att vi är ganska överens. Alla vi som sitter härinne
              är besjälade av att de som har varit långt ifrån arbetsmarknaden
              vi pratar om nystartsjobben får en verklig chans att komma tillbaka.
            </seg>
            <seg n="798294db">
              Jag har träffat dessa människor i valrörelsen. Det är människor
              som har varit utanför arbetsmarknaden i tio år de riktigt långtidsarbetslösa.
              De har suttit ned, och vi har förklarat för dem paketet av åtgärder
              som vi har gått till val på. Sedan vann vi och fick förtroende
              för att genomföra detta. Flera av dem sade: Ja, banne mig. Ni
              ska få en chans. Jag kommer att lägga min röst på er i valet.
              De kände att det behövs något nytt. Det behövs andra grepp. När
              de har gått i den ena sysselsättningsåtgärden efter den andra,
              hamnat i aktivitetsstöd och inte fått chansen att komma till sin
              rätt har de känt att det behövs en ny start. Jag är övertygad
              om att vi kommer att få se goda resultat när det här sätts i sjön
              vid årsskiftet.
            </seg>
          </u>
          <note type="speaker" n="c1be9d66">
            Anf. 129 LAILA BJURLING (s) replik:
          </note>
          <u who="Q4939220" xml:id="i-be3156ffff871235-1" n="3babc10f">
            <seg n="7ad283fd">
              Fru talman! Jag väntade länge under Annicka Engbloms anförande
              på mantrat: Det här har vi gått till val på och fått väljarnas
              förtroende för. Men Annicka Engblom sade aldrig det i sitt anförande.
              Okej, tänkte jag. Men nu kom det i replikskiftet med Marie Engström.
            </seg>
            <seg n="31cb2c59">
              Visst, alla går vi till val. Det mantra Moderaterna hela tiden
              upprepar, vad ni än har för förslag, hur mycket protester det
              än blir mot förslaget, hur mycket det än verkar hoprafsat och
              hur mycket felaktigheter det än blir som måste rättas till i efterhand,
              är: Vi gick till val på detta, och vi har fått väljarnas förtroende.
              Jag tror att man ska tänka efter lite mer. Det är kanske inte
              varje detalj i det program ni nu genomför som väljarna över huvud
              taget var medvetna om när de gick och röstade.
            </seg>
            <seg n="8ca5e30e">
              Det de inte var medvetna om, är jag övertygad om, var att dessa
              nystartsjobb skulle försämra för de långtidsarbetslösa på arbetsmarknaden.
              Annicka Engblom försöker framhålla att nystartsjobben blir en
              förbättring. Men det är bara arbetsgivaravgiften som sänks i det
              hela. De anställningsstöd som den moderatledda regeringen har
              tagit bort gav större subventioner till arbetsgivaren. Vad är
              det som kan få er i Moderaterna, med Annicka Engblom i spetsen,
              att tro att arbetsgivaren ska bli mer intresserade av att anställa
              den människa du träffade i valrörelsen som hade varit arbetslös
              i tio år eller min Margareta som jag brukar prata om? Varför ska
              arbetsgivaren bli mer intresserad av att anställa henne nu än
              med en högre subventionsgrad tidigare?
            </seg>
          </u>
          <note type="speaker" n="1d0a6f42">
            Anf. 130 ANNICKA ENGBLOM (m) replik:
          </note>
          <u who="Q4769201" xml:id="i-88f0a81517c02d1f-3" n="8b2292f0">
            <seg n="48dcf096">
              Fru talman! Jag är glad att jag har kunnat tala om för Laila
              att vi har fått väljarnas förtroende. Tongångarna från det förra
              valet var inte annorlunda med den förra regeringen.
            </seg>
            <seg n="79c5ddcf">
              Jag lyssnade också på ditt anförande, Laila. Men vad är er politik?
              Större subventioner, säger ni. Men ger det något resultat? Nej,
              det har inte gjort det. Det är under er regim som utanförskapet
              har vuxit, som sjukskrivningarna har skjutit i höjden, som de
              ungdomsarbetslösa har blivit så många flera.
            </seg>
            <seg n="afdfa016">
              Nystartsjobb verkar inte vara en helt impopulär term hos Socialdemokraterna.
              På er egen hemsida kan jag läsa att Socialdemokraterna föreslår
              förstärkta nystartsjobb. Ni använder nystartsjobb som begrepp,
              men lägger till förstärkt. Det innebär precis samma politik. De
              som eventuellt läser detta ska inte lura sig och tro att det ska
              vara något helt annorlunda. Det är precis samma politik, precis
              samma åtgärds- och sysselsättningspaket som ni har ägnat er åt
              och som inte har fungerat och inte gett något resultat. Ni pratar
              om vår politik, som inte ens har satts i gång.
            </seg>
            <seg n="42822fd3">
              Vi måste få en möjlighet att pröva nya grepp eftersom det har
              varit en alltför lång tid där människor inte har kommit till sin
              rätt.
            </seg>
          </u>
          <note type="speaker" n="4cd3cf0b">
            Anf. 131 LAILA BJURLING (s) replik:
          </note>
          <u who="Q4939220" xml:id="i-be3156ffff871235-2" n="3babc10f">
            <seg n="2775aaed">
              Fru talman! Jag sade också i mitt anförande att vi tycker att
              det finns fördelar med detta. Det är enkelt. Det är lättbegripligt.
              Men det är en mycket sämre subventionsgrad än i de anställningsstöd
              som ni vill ersätta nystartsjobben med. Det är det vi vänder oss
              mot. Vi tror faktiskt att subventionsgraden måste vara hög i början
              för att en långtidsarbetslös man eller kvinna ska få chans att
              visa vad de går för på en arbetsplats. Sedan behöver det inte
              var så långt i tiden som fem eller tio år. Kommer en arbetslös
              ut på arbetsmarknaden och får visa sin kompetens under något år
              kan det sedan bli en vanlig osubventionerad anställning. Det är
              vår inställning i det hela.
            </seg>
            <seg n="ecf8cbce">
              Det är tydligen arbetsgivarnas inställning också. Vi kunde ha
              lite olika siffror här, men om det var 5 eller 10 % av arbetsgivarna
              som tycker att de skulle anställa bara för att de får nystartsbidraget
              spelar ju ingen roll det är ju inte särskilt mycket. Det radioprogram
              som Marie Engström pratade om lyssnade jag också på. Där sade
              bland annat en företagare att det viktigaste ju faktiskt är kompetensen
              och inte de sociala avgifterna. Och den kompetensutveckling som
              ligger i arbetsmarknadsutbildning har ni förhindrat nu genom att
              ni har dragit ned så kraftigt på de stöd som finns.
            </seg>
            <seg n="e16c245c">
              Jag tycker att det är lite magstarkt av Annicka Engblom att säga
              att vår politik under den förra mandatperioden inte har gett något
              resultat. Titta på Ams rapporter! Det öser ju in nya jobb. De
              har ju inte på jag vet inte hur lång tid fått in så många nya
              jobb som nu och även under föregående år. Det är alltså inte er
              förtjänst. Det är inte ens ett resultat av valet, utan det förekom
              även förra året. Bara i förra veckan var det 5 000 som lämnade
              arbetslösheten, och då är det ännu flera som har kommit i jobb
              eftersom arbetslösheten inte minskar i samma takt som nya jobb
              kommer till. Säg alltså inte att vår politik inte har gett något
              resultat. Det har den ju verkligen gjort.
            </seg>
          </u>
          <note type="speaker" n="66e7c6f7">
            Anf. 132 ANNICKA ENGBLOM (m) replik:
          </note>
          <u who="Q4769201" xml:id="i-88f0a81517c02d1f-4" n="8b2292f0">
            <seg n="717584e5">
              Fru talman! Jag ska nog ge ett stort erkännande ni har gjort
              ett bra jobb vad gäller det. Men för den grupp vi pratar om nu,
              som är en väldigt skör grupp, har det inte blivit bättre. Den
              har blivit större. Det har de facto blivit flera som har hamnat
              i förtidspensioneringar och sjukskrivningar under er period.
            </seg>
            <seg n="f742a9bf">
              Låt mig förtydliga om den undersökning som jag pratade om här
              från talarstolen. Siffran 5 % gällde då nystartsjobben är helt
              avgörande för att man ska anställa, men över hälften av företagen
              skulle aktivt titta bland den grupp som omfattas av nystartsjobb,
              alltså de som har haft svårt att hitta arbetsgivare. De hittar
              varandra nu. Kombinationen med de vässade uppgifter som bland
              annat Ams men också andra medspelare vad gäller att matcha arbetsgivare
              och arbetstagare nu får med att hitta rätt kompetens för rätt
              uppgifter gör ju att de här hjulen kommer att snurra ännu snabbare.
            </seg>
            <seg n="7f21c0ea">
              I din inledning talade du bland annat om att ni varit framgångsrika,
              om rättvisa, jämställdhet och mycket politik för arbete. Ja, så
              är det till viss del, men ett visst mått av ödmjukhet får man
              väl ändå ha och fundera över att den politik som fick ett underkännande
              i valet ändå behöver en översyn. Vi gjorde vår läxa. Jag tror
              att det är dags att framför allt socialdemokratin gör sin egen.
            </seg>
          </u>
          <note type="speaker" n="8cdbb3f1">
            Anf. 133 AGNETA BERLINER (fp):
          </note>
          <u who="Q4693157" xml:id="i-fe1a1f40b7e53470-0" n="2d82b525" next="i-cb04a0108fadce08-0">
            <seg n="976235f5">
              Fru talman! Som liberal och folkpartist tror jag på kraften i
              människor. Det är inte bara kvinnor som kan utan alla människor.
              Då är det tröstlöst gripande att höra så många människor säga:
              För en sådan som jag finns det inga jobb. Vem skulle vilja anställa
              mig?
            </seg>
            <seg n="91142c14">
              År 2005 var ett tufft år för Västmanlands län, speciellt för
              de unga. Det var innebörden av rubriken på länsarbetsnämndens
              redogörelse för arbetsmarknadsläget i mitt hemlän för ett år sedan.
              Det var en ökning av ungdomsarbetslösheten från redan höga över
              8 % till 13 %. 2 578 unga människor var arbetslösa och i konjunkturprogram.
              Det var 2 578 unga människor som inte hade ett arbete att gå till.
            </seg>
            <seg n="d02753db">
              Massarbetslösheten för ungdomar höll i sig. Som Annicka påpekade
              var den i våras den tredje högsta i Europa. Jag kan inte se det
              som något annat än ett misslyckande när ett land slussar ut sina
              unga direkt från skolan ut i ett bidragsberoende.
            </seg>
            <seg n="81896673">
              Vi vet alla att ungdomar som inte etablerar sig på arbetsmarknaden
              löper en större risk att bli utslagna om inte arbetslösheten bryts
              snabbt. Ungdomsarbetslöshet är ett gissel. Att inte kunna försörja
              sig, att inte känna den stolthet som arbete och egen försörjning
              ger, att inte känna sig behövd och att inte komma in i de rutiner
              och den gemenskap som ett arbete innebär, det bryter mycket snabbt
              ned självkänslan hos en ung människa.
            </seg>
            <seg n="fd8ffa12">
              Fru talman! I dag finns det alldeles för många tappade sugar.
              Det finns alldeles för många som inte har någon tilltro till sig
              själva både unga och äldre. För mycket kompetens, kraft och erfarenhet
              kommer inte till sin rätt eftersom vi har bäddats in i bomull
              och varma filtar så till den milda grad att vi tappat tron på
              oss själva. Alltför många ser bidrag som den enda möjligheten
              att försörja sig i dag. Men vi kan så oändligt mycket mer än vi
              själva anar.
            </seg>
            <seg n="ac6f3f1b">
              Så ser jag på nystartsjobben. Det finns en grundtanke i dem som
              är att även den som har varit arbetslös länge har mycket att tillföra,
              inte genom att sysselsättas genom bidrag utan genom att få ett
              reguljärt arbete hos ett företag, att fylla ett verkligt behov
              hos det företaget och att bidra själv.
            </seg>
            <seg n="08f29dbc">
              De regler och system som har funnits hittills är alldeles för
              stelbenta för att till exempel ungdomar naturligt ska komma in
              på arbetsmarknaden. Därför behövs det ett förändrat synsätt och
              åtgärder som är av en annan karaktär framöver. Nystartsjobben
              är en sådan åtgärd. Det finns flera.
            </seg>
            <seg n="1e9026bf">
              Listan kan göras ännu längre.
            </seg>
            <seg n="4e4a7270">
              Fru talman! Några dagar efter att alliansen hade vunnit valet
              blev jag uppringd av en företagare i Västerås. Han skulle delta
              i en diskussion om hur valutgången kommer att påverka hans företag.
              Det är ett företag som jag känner mycket väl sedan länge. Hans
              fråga till mig var: Vilka tror du att de viktigaste politiska
              besluten är för oss som företag framöver?
            </seg>
            <seg n="aca34f57">
              Det jag svarade var: De halverade arbetsgivaravgifterna om ni
              anställer en ung person och nystartsjobben, inte bara för att
              ungdomar ska ha en chans att få ett roligt jobb i ett stimulerande
              företag utan för att ni kommer att ha råd att anställa unga människor
              som kommer att bli en riktig vitamininjektion. De kommer med kraft
              och nya idéer. De kommer att röra om i grytan, och de kommer att
              bidra till er konkurrenskraft framöver.
            </seg>
            <seg n="5e1c5008">
              Jag tror inte att folk vill vara i arbetsmarknadspolitiska åtgärder.
              Jag tror att folk vill ha jobb. Nu sjunker förvisso arbetslösheten,
              kan jag säga, men fortfarande är det alltså tiotusentals personer
              som är långtidsarbetslösa. Därför är nystartsjobben viktiga. Det
              är en insats som riktar sig till dem som har svårast att komma
              in på arbetsmarknaden, inte minst ungdomar. Det är ett sätt för
              dem att få ett arbete där deras insats verkligen behövs.
            </seg>
            <seg n="ae86af24">
              Fru talman! I regeringsförklaringen slogs fast att den enskilt
              viktigaste uppgiften under mandatperioden är att skapa förutsättningar
              för flera jobb i flera och växande företag. Jag tror att vi är
              i starten på en mental förändring. Vi går från arbetsmarknadspolitiska
              program där myndigheter bestämmer vad en arbetssökande ska och
              inte ska göra för att få bidrag. Vi går bort från bidrag nu, en
              väg som ger möjlighet att försörja sig själv genom arbete. Det
              ökar varje människas möjligheter och frihet att bestämma över
              sitt eget liv.
            </seg>
            <seg n="e9db98e6">
              Vi håller på att byta perspektiv. Vi ska sluta tänka: staten,
              styrning, Ams, åtgärder, beroende. Vi ska sluta tänka bidrag.
              Vi ska i stället tänka: egen kraft, vilja, ansträngning, jag kan.
              Vi ska tänka lön. Vi ska sluta tänka sysselsättning, och vi ska
              börja tänka arbete.
            </seg>
            <seg n="8b31594f">
              Nystartsjobben är en möjlighet för dem som står längst från arbetsmarknaden,
              och inte minst en start på arbetsmarknaden för de unga.
            </seg>
          </u>
          <note n="69917232">
            I detta anförande instämde Jessica Polfjärd (m).
          </note>
          <note n="4c561be3">
            Ajournering
          </note>
          <note n="a56189ac">
            Kammaren beslutade kl. 15.50 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="Q4693157" xml:id="i-cb04a0108fadce08-0" n="2d82b525" prev="i-fe1a1f40b7e53470-0">
            <seg n="0250248f">
              Återupptagna förhandlingar
            </seg>
            <seg n="a4cfdd61">
              Återförvisningsyrkande
            </seg>
            <seg n="b13eb56d">
              minst en tredjedel
            </seg>
          </u>
          <note n="74761ee4">
            Förhandlingarna återupptogs kl. 16.00.
          </note>
          <note n="32feb935">
            10 § Beslut om ärenden som slutdebatterats den 11 december
          </note>
          <note n="9cbd77b0">
            Punkt 1
          </note>
          <note n="c5f0a1de">
            Punkt 11
          </note>
          <note n="d89da86c">
            Punkt 15
          </note>
          <note n="8177bfeb">
            Punkt 18
          </note>
          <note n="634aba32">
            Övriga punkter
          </note>
          <note n="9cbd77b0">
            Punkt 1
          </note>
          <note n="17761a5d">
            Punkt 5
          </note>
          <note n="634aba32">
            Övriga punkter
          </note>
          <note n="9cbd77b0">
            Punkt 1
          </note>
          <note n="119599a0">
            Punkt 8
          </note>
          <note n="683d39f2">
            Punkt 14
          </note>
          <note n="634aba32">
            Övriga punkter
          </note>
          <note n="39f57bc7">
            11 § Beslut om ärende som slutdebatterats den 12 december
          </note>
          <note n="56e30c53">
            Kallelse till sammanträde
          </note>
          <note n="c200f041">
            Tredje vice talmannen kallade på uppdrag av skatteutskottets
            ordförande skatteutskottet till sammanträde omedelbart efter det
            att kammarens sammanträde avslutats denna dag.
          </note>
          <note n="99966e31">
            12 § Beslut om ärenden som slutdebatterats vid dagens sammanträde
          </note>
          <note n="e633922c">
            Punkt 3
          </note>
          <note n="17761a5d">
            Punkt 5
          </note>
          <note n="29cc2201">
            Punkt 9
          </note>
          <note n="bd89c577">
            Punkt 16
          </note>
          <note n="634aba32">
            Övriga punkter
          </note>
          <note n="269fc2ab">
            Punkt 7
          </note>
          <note n="c5f0a1de">
            Punkt 11
          </note>
          <note n="bd89c577">
            Punkt 16
          </note>
          <note n="ccb1129c">
            Punkt 17
          </note>
          <note n="27f43b23">
            Punkt 19
          </note>
          <note n="302eeaec">
            Punkt 38
          </note>
          <note n="634aba32">
            Övriga punkter
          </note>
          <note n="95c78450">
            13 § (forts. från 9 §) Kreditering på skattekonto av stimulans
            till arbetsgivare för nystartsjobb samt andra skattefrågor (forts.
            SkU3)
          </note>
          <note type="speaker" n="f51204c8">
            Anf. 134 LAILA BJURLING (s) replik:
          </note>
          <u who="Q4939220" xml:id="i-be3156ffff871235-3" n="3babc10f">
            <seg n="d9b73f6c">
              Fru talman! Det som jag reagerade väldigt starkt på var det som
              Agneta Berliner sade om att våra arbetslösa, de 2 578 unga människorna
              hemma hos Agneta Berliner och alla andra arbetslösa, har bäddats
              in i bomull och varma filtar och tappat initiativförmågan. Jag
              blir faktiskt upprörd, milt sagt, när man har den åsikten om människor
              som utan egen förskyllan, i alla fall i nästan 99,9 % av fallen,
              står utanför arbetsmarknaden. Att då säga att de bäddats in i
              bomull och varma filtar och inte har någon egen initiativförmåga
              tycker jag är fräckt och oförskämt mot alla dessa människor som
              ligger i och söker jobb efter jobb. I bästa fall får de ett nej,
              men i de flesta fall får de inte någon reaktion över huvud taget.
            </seg>
            <seg n="f129a715">
              Dessa 2 578 unga människor som hemma hos Agneta Berliner står
              utanför arbetsmarknaden ska nu erbjudas ett nystartsjobb med drygt
              30 % subvention. Då vill jag fråga: Varför ska man ta bort den
              nuvarande subventionen på 50 % av lönekostnaderna för de här ungdomarna
              som har varit arbetslösa under en längre tid? Varför ta bort den
              50-procentiga subventionen och ersätta den med en lägre subventionsgrad?
              Vad får Agneta Berliner att tro att detta ger flera jobb för unga
              människor?
            </seg>
          </u>
          <note type="speaker" n="4239cf54">
            Anf. 135 AGNETA BERLINER (fp) replik:
          </note>
          <u who="Q4693157" xml:id="i-b7d5f7154e04c560-0" n="2d82b525">
            <seg n="eba47723">
              Fru talman! Det är synd att Laila Bjurling blir så enormt upprörd
              över något som jag inte har sagt. Jag har inte sagt att de här
              ungdomarna eller andra som har varit långtidsarbetslösa har tappat
              initiativförmågan. Jag sade att de har tappat tron på sig själva,
              och det är någonting helt annat. Det är den som jag tror att man
              kan återfå med regeringens politik, inte genom att fortsätta att
              pumpa in bidrag utan att göra det lättare för företagare att anställa
              i reguljära jobb. Jag har inte pratat om några tappade initiativförmågor,
              så var snäll och felcitera mig inte.
            </seg>
          </u>
          <note type="speaker" n="8912abec">
            Anf. 136 LAILA BJURLING (s) replik:
          </note>
          <u who="Q4939220" xml:id="i-be3156ffff871235-4" n="3babc10f">
            <seg n="8cef26a1">
              Fru talman! Det är möjligt att jag drog en förhastad slutsats.
              Men att man bäddats in i bomull och varma filtar var väl i alla
              fall ett rakt och klart citat av det som Agneta Berliner sade
              tidigare. Vilka slutsatser man ska dra av att de arbetslösa behandlats
              på det sättet tidigare är upp till kammarens ledamöter att avgöra.
            </seg>
            <seg n="4fc06512">
              Jag påminner mig att Agneta Berliner läste upp alla olika program
              som finns kvar som väldigt bra grejer som skulle ge flera jobb
              och större möjligheter för individer att komma ut på arbetsmarknaden.
              Men jag hörde inte Agneta Berliner prata om arbetsmarknadsutbildningen.
              Arbetsmarknadsutbildningen är ju det absolut bästa sättet att
              komma tillbaka till arbetsmarknaden. Minst 70 % av dem som genomgått
              en arbetsmarknadsutbildning kommer ut i jobb, i vissa utbildningar
              ännu flera. Varför vill då den borgerliga regeringen dra ned så
              kraftigt på stödet för arbetsmarknadsutbildning? Det gäller inte
              bara arbetsmarknadsutbildning utan även annan vuxenutbildning,
              så man kan inte säga att stödet går över till någon annan utbildning.
              Inte heller komvux får bra resurser. Rekryteringsbidragen dras
              in. Det blir över huvud taget svårare för en vuxen människa att
              sadla om i det borgerliga Sverige. Varför gör ni så, Agneta Berliner,
              när ni vill få ut folk på arbetsmarknaden?
            </seg>
          </u>
          <note type="speaker" n="72faf221">
            Anf. 137 AGNETA BERLINER (fp) replik:
          </note>
          <u who="Q4693157" xml:id="i-b7d5f7154e04c560-1" n="2d82b525">
            <seg n="44edf88f">
              Fru talman! Vi tror på ett helt paket, som det som nu genomförs,
              som i mångt och mycket kommer att stimulera företagande. Det ger
              också en kraft åt de jobb som redan är på väg. Många av dem som
              är arbetslösa i dag kommer att ha möjligheter att få jobb genom
              att det kommer att finnas flera jobb i företagen.
            </seg>
            <seg n="dfed7472">
              Jag håller med om att det var ett lite dimmigt svar jag ser det
              på din min.
            </seg>
          </u>
          <note type="speaker" n="9974d2f3">
            Anf. 138 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-3" n="309f271e">
            <seg n="6304e976">
              Fru talman! Först en fråga kring detta med bomull och filtar,
              eller hur det nu var uttryckt.
            </seg>
            <seg n="ab89d673">
              Jag är övertygad om att de människor som av olika skäl blir utslängda
              i arbetslöshet har som allra högsta önskan att få ett jobb igen.
              Och jag är övertygad om att de ungdomar som går ut från universitet
              och högskolor har en väldigt hög önskan om att så fort som möjligt
              få ett fast arbete. Jag skulle vilja veta om Agneta Berliner är
              av en annan åsikt än vad jag är i frågan.
            </seg>
            <seg n="40b48d6b">
              Väldigt ofta när vi diskuterar majoritetens politik och majoritetens
              syn på de arbetslösa och nivån på arbetslöshetsersättningen får
              man hela tiden känslan av att människor som av olika skäl inte
              har ett arbete har sig själva att skylla. Jag skulle vilja ha
              en kommentar från Agneta Berliner till den frågan.
            </seg>
            <seg n="c7a01ee9">
              Jag skulle också vilja ha en kommentar kring en annan fråga.
              Som jag och kanske också andra tog upp i anförandena ökar jobben
              nu, men trots det ökar den öppna arbetslösheten.
            </seg>
          </u>
          <note type="speaker" n="62b96b9b">
            Anf. 139 AGNETA BERLINER (fp) replik:
          </note>
          <u who="Q4693157" xml:id="i-b7d5f7154e04c560-2" n="2d82b525">
            <seg n="000ecb3e">
              Fru talman! Nej, för att svara på den första frågan, jag har
              ingen avvikande åsikt där. Jag tror också att de allra flesta
              människor, för att inte säga alla, som är arbetslösa vill ha ett
              jobb. Vad jag är ute efter när jag talar om varma filtar och bomull
              är en känsla av hopplöshet som är kopplad till att man tror att
              den enda möjligheten är att få bidrag.
            </seg>
            <seg n="589b8ca5">
              Jag var på en TCO-diskussion där jag träffade flera kvinnor i
              övre medelåldern som jag upplevde som oerhört vältaliga och kompetenta.
              De hade, i alla fall som jag kunde känna in så där direkt, kompetens
              som mycket väl skulle kunna vara till glädje på många ställen,
              men de hade inte självbilden att de någonsin skulle kunna få ett
              arbete. Det tycker jag är synd.
            </seg>
            <seg n="c4cc628a">
              Jag skulle vilja att många, många flera kände det som självklart
              att det finns arbeten för dem, även om de har varit arbetslösa
              ett tag och även om de har blivit över 32 eller 45 år. Det som
              jag är ute efter är tilltron till den egna kraften och att ens
              kompetens behövs.
            </seg>
          </u>
          <note type="speaker" n="55270b60">
            Anf. 140 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-4" n="309f271e">
            <seg n="5155ad73">
              Fru talman! Om det är så att Agneta Berliner håller med om mitt
              resonemang, varför fattar ni då beslut om att sänka a-kassan?
              Ni säger att det är ett sätt att öka drivkraften hos människor
              att söka jobb. Om vi har samma utgångspunkt behöver ni inte väva
              in en sådan drivkraft som ni säger att en sänkning av a-kassan
              ska vara.
            </seg>
            <seg n="9320a2da">
              Ni tar också bort studerandevillkoret för våra ungdomar. Jag
              hörde att Agneta Berliner pratade sig varm för ungdomars möjligheter.
              De måste också ha möjlighet att försörja sig på rimliga villkor.
            </seg>
            <seg n="2cab1e4f">
              Agneta Berliner kan ju försöka använda den sista repliktiden
              till att svara på min andra fråga. Nu ökar jobben, men samtidigt
              ökar den öppna arbetslösheten. Jag skulle vilja ha en kommentar
              till det från Agneta Berliner.
            </seg>
          </u>
          <note type="speaker" n="b3c98f1d">
            Anf. 141 AGNETA BERLINER (fp) replik:
          </note>
          <u who="Q4693157" xml:id="i-fe1a1f40b7e53470-1" n="2d82b525">
            <seg n="6a62c77b">
              Fru talman! Jag tyckte att Annicka Engblom svarade väldigt bra
              på det. Ungefär samma fråga ställdes till henne. I stället för
              att dölja de verkliga siffrorna i statistiken blir det tydligt
              vilka som är arbetslösa.
            </seg>
            <seg n="4d0767cd">
              Du frågade också om sänkt a-kassa. Det är ju inte det vi debatterar.
              Vi debatterar sänkta arbetsgivaravgifter. Jag vet inte om du vill
              att jag ska svara mer på varför jag ser det som en bra stimulans
              till att flera ska bli anställda.
            </seg>
          </u>
          <note n="44f11c1c" type="speaker">
            Anf. 142 LENNART SACRÉDEUS (kd):
          </note>
          <note n="251f2c1b">
            Fru talman! Jag vill först från Kristdemokraternas sida yrka
            bifall till skatteutskottets betänkande nr 3 och därmed avstyrka
            de reservationer som är förelagda kammaren.
          </note>
          <u who="Q964124" xml:id="i-cb04a0108fadce08-1" n="2d82b525">
            <seg n="77a8afb3">
              Jag tycker att själva begreppet nystartsjobb anger vad det handlar
              om, nämligen en ny start för människor med möjlighet att få jobb.
              Det handlar om arbete. Det handlar inte om konstgjorda åtgärder
              eller olika typer av program.
            </seg>
            <seg n="f28a7bfe">
              Vi kan uppehålla oss lite vid de två begreppen.
            </seg>
            <seg n="1d882f49">
              Det handlar om att få en ny start i livet. Väldigt många människor
              har, som har nämnts tidigare här i kammaren, tappat hoppet. Kan
              jag någonsin komma tillbaka till arbetsmarknaden? Den föregående
              talaren talade mycket om tillit, att känna att den egna kraften
              kommer tillbaka.
            </seg>
            <seg n="2088c970">
              Jag tror att det själsligt och psykologiskt är en viktig del
              i nystartsbegreppet och de åtgärder som presenteras. Det handlar
              inte om något som är skapat, en åtgärd, ett program. Du erbjuds
              möjligheten att komma tillbaka till arbetsmarknaden, en ny start.
            </seg>
            <seg n="0640a99f">
              Att komma in på arbetsmarknaden är som svårast för de grupper
              som varit borta från arbetsmarknaden längst. Vi kristdemokrater
              ser det som oerhört positivt att det finns en profil vad gäller
              ungdomar och inte minst de äldre, 55-plus. Subventionsgraden på
              den nedsatta arbetsgivaravgiften är fördubblad när det gäller
              tiden för både de yngre och de äldre.
            </seg>
            <seg n="d6e266b4">
              När man ska genomföra förändringar inom arbetsmarknadspolitikens
              område innebär det självklart att en del övergångsbekymmer uppstår.
              Det är en del av den kritik som framförs. Man tycker att den tidigare
              arbetsmarknadspolitiken har varit bättre och mer framgångsrik.
              Ingen ny majoritet, ingen ny regering, kan genomföra de här förändringarna
              med mindre än att det blir övergångsbekymmer. Därav kritiken.
              Jag tycker att man också får visa viss respekt för behovet av
              en omläggning av arbetsmarknadspolitiken. Det går inte alltid
              att fasa in den ena åtgärden eller den andra stimulansinsatsen
              utan att det i övergångsskedet kan uppstå en del bekymmer.
            </seg>
            <seg n="ad9c2584">
              Det handlar om en rättighet som nystartsjobben erbjuder. Den
              människa som har varit arbetslös en viss tid får nu en möjlighet
              att bli mer attraktiv på arbetsmarknaden och komma tillbaka. Under
              en tid som motsvarar den tid som personen har varit arbetslös
              kommer arbetsgivaravgiften att vara rejält nedsatt. För unga mellan
              20 och 24 år och för dem över 55 år gäller denna möjlighet under
              en fördubblad tid.
            </seg>
            <seg n="7350039e">
              Detta gäller inte bara de arbetslösa utan också dem som har levt
              på sjukpenning, dem som är förtidspensionärer och dem som är i
              olika arbetsmarknadspolitiska åtgärder. Det är också en öppning
              för asylsökande och flyktingar i vårt land.
            </seg>
            <seg n="6299012d">
              Nystartsjobben ska ändå ses som en möjlighet. Vi kristdemokrater
              från alliansen förstår att det finns en legitim skyldighet från
              oppositionen att utöva sin roll att kritisera den förda regeringspolitiken.
              Men jag är inte helt övertygad om att alla socialdemokrater och
              vänsterpartister, trots de reservationer som är lagda, tycker
              att den här modellen är helt fel.
            </seg>
            <seg n="bc06ecff">
              Det skapar nya möjligheter för de människor som har varit borta
              från arbetsmarknaden längst att bli mer attraktiva på arbetsmarknaden.
              Vi ska heller inte glömma bort att de allmänna reglerna om lagen
              om anställningsskydd, las, gäller.
            </seg>
            <seg n="90538a4d">
              Fru talman! Jag vill som kristdemokrat och en del av alliansens
              majoritet här i riksdagen varmt yrka bifall till förslaget i skatteutskottets
              betänkande och lyfta fram nystartsjobben som en möjlighet för
              just de människor som har funnits längst bort från arbetsmarknaden.
              Det är en väg tillbaka, nytt hopp och en möjlighet för den som
              inte varit attraktiv på arbetsmarknaden att bli det på nytt.
            </seg>
          </u>
          <note type="speaker" n="56ff4e21">
            Anf. 143 LAILA BJURLING (s) replik:
          </note>
          <u who="Q4939220" xml:id="i-f2cf71a2ae09e67c-0" n="3babc10f">
            <seg n="7ef55033">
              Fru talman! I socialdemokraternas budgetförslag fanns det pengar
              till 40 000 subventionerade anställningar. Den moderatledda regeringens
              förslag om nystartsjobb beräknas omfatta 10 000 personer.
            </seg>
            <seg n="8a00e093">
              Jag har en mycket enkel fråga till Lennart Sacrédeus. Vad har
              Kristdemokraterna att säga till de 30 000 individer som inte kan
              komma i fråga för ett subventionerat jobb?
            </seg>
            <seg n="3601273c">
              Svara nu inte att de ska ha ett osubventionerat jobb i stället.
              Så ser ju inte verkligheten ut. Det vet både Lennart Sacrédeus
              och jag.
            </seg>
          </u>
          <note n="1e2d8adb" type="speaker">
            Anf. 144 LENNART SACRÉDEUS (kd) replik:
          </note>
          <u who="Q964124" xml:id="i-861eea1377602bb6-0" n="3babc10f">
            <seg n="1b53c121">
              Fru talman! Tack för frågan. Det var en viss matematik inbyggd
              i att 40 000 minus 10 000 ger 30 000.
            </seg>
            <seg n="6ab6fe28">
              Vi i alliansen och den nya regeringen har tyckt att det är rimligt
              att man går tillbaka till en arbetsmarknadspolitisk åtgärdsnivå
              som historiskt sett är mer rimlig. De arbetsmarknadspolitiska
              insatser som den tidigare socialdemokratiska regeringen har inriktat
              sig på har varit på en högre nivå historiskt sett än vad som är
              normalt.
            </seg>
            <seg n="0a029399">
              Tidigare socialdemokratiska regeringar har legat på en nivå som
              vi gjorde tidigare.
            </seg>
            <seg n="c6bdb518">
              Jag fick inte det förbjöds av frågeställaren säga att det ska
              skapas 30 000 nya osubventionerade arbeten. Jag vet inte om jag
              begår ett regelbrott när jag ändå hävdar att den politik som vi
              för är mer sysselsättningsskapande på den reguljära arbetsmarknaden
              än vad jag och vi kristdemokrater bevisligen ansåg att den tidigare
              socialdemokratiska regeringens var.
            </seg>
            <seg n="3a04194d">
              Man kan naturligtvis säga att 40 000 subventionerade anställningar
              från Socialdemokraternas sida är 30 000 flera än vad nystartsjobben
              enligt beräkningar skulle kunna ge.
            </seg>
            <seg n="0af3d8b3">
              Vi ska vara ödmjuka inför framtidsprognoser. Det vet Laila Bjurling,
              och det vet jag. Vi menar att den sysselsättningspolitik vi för
              är bättre i samklang med dem som ska erbjuda jobben, företagarna
              och näringslivet. Där har ni inte alltid varit lyhörda.
            </seg>
          </u>
          <note type="speaker" n="99f223be">
            Anf. 145 LAILA BJURLING (s) replik:
          </note>
          <u who="Q4939220" xml:id="i-f2cf71a2ae09e67c-1" n="3babc10f">
            <seg n="97ba70c4">
              Fru talman! Jag förstod att jag skulle få svaret att det blir
              30 000 nya osubventionerade arbeten. Det var därför jag lade till
              den lilla knorren att jag gärna skulle vilja ha ett svar utan
              det.
            </seg>
            <seg n="1dca2ce6">
              Vi vet att det kommer massor av jobb på grund av den socialdemokratiskt
              förda politiken. Förra året var det 80 000. I år blir det nog
              90 000. Det tillkommer ständigt nya jobb. Det hjälper ju inte
              dem som står allra längst bort från arbetsmarknaden. Om det vore
              så enkelt så att alla får ett jobb skulle inte ni heller ha föreslagit
              subventionerade anställningar. Det är de som står väldigt långt
              ifrån som behöver ha en extra puff och ett extra stöd för att
              få chansen att visa upp sig och över huvud taget kunna konkurrera
              med nyutbildade och dem som varit arbetslösa kortare tid.
            </seg>
            <seg n="67264866">
              Då måste frågan till Lennart Sacrédeus bli: Om man nu ska få
              denna nya start i livet som låter så härlig och som jag verkligen
              önskar att alla arbetslösa kan få, vad tror ni då skulle löna
              sig bäst att ge en subvention till arbetsgivarna på 35 % som ni
              föreslår eller på 50 % eller rentav 75 % som i de anställningsstöd
              som ni nu har tagit bort? Vilket skulle locka flest arbetsgivare
              att anställa dem som står längst bort från arbetsmarknaden?
            </seg>
          </u>
          <note n="a571a703" type="speaker">
            Anf. 146 LENNART SACRÉDEUS (kd) replik:
          </note>
          <u who="Q964124" xml:id="i-861eea1377602bb6-1" n="3babc10f">
            <seg n="39820375">
              Herr talman! Jag vill tacka för den nya frågan.
            </seg>
            <seg n="46b7526e">
              Jag tycker att det är positivt att det skapas nya arbeten i vårt
              land. Jag vill instämma i det Laila Bjurling säger om att den
              förda politiken också har skapat arbeten. Jag skulle inte vilja
              använda så starka ord som att det är den socialdemokratiska regeringen
              som har skapat dessa nya jobb. Jag vill heller inte hävda att
              det nu under denna mandatperiod är vi i alliansens partier och
              alliansregeringen som skapar nya jobb. Jag har en vidare syn på
              samhället som någonting utöver politiken där näringsliv, fria
              företagare och individer över nio miljoner medborgare i detta
              land skapar någonting tillsammans med 349 riksdagsledamöter.
            </seg>
            <seg n="d9fbe8f6">
              Visst kan man dock föra en politik som är mer jobbefrämjande
              eller mindre jobbefrämjande. Jag menar att den politik ni har
              fört har bidragit till att skapa nya jobb, men inte tillräckligt.
            </seg>
            <seg n="fe893081">
              När det handlar om de människor som står längst bort från arbetsmarknaden
              är det människor som har levt i tolv år med socialdemokratiskt
              regeringsinnehav. Den jobbskapande politik som jag vet har varit
              er ambition jag vill inte på något sätt frånkänna er att ha haft
              denna ambition och vilja, även om jag och vi kristdemokrater inte
              tycker att den haft rätt inriktning har inte räckt till för att
              få dessa människor i arbete.
            </seg>
            <seg n="ca61734b">
              Jag ska inte glömma bort den fråga som Laila Bjurling ställde:
              Vilken subvention är bäst för en arbetsgivare, 35 % eller mer?
              För en arbetsgivare som uteslutande skulle anställa en människa
              för att kostnaden är så låg som möjligt måste självklart en subventionsgrad
              på 100 % vara den ideala. Någonstans ligger dock en rimlig nivå
              där man också ser till den anställdes och individens värdighet.
              Jag är inte säker på att det skulle vara stärkande för självkänslan
              att få ett jobb som är till 100 % subventionerat.
            </seg>
          </u>
          <note type="speaker" n="fb9a5eda">
            Anf. 147 HELENA LEANDER (mp):
          </note>
          <u who="Q4961406" xml:id="i-9d58e037c61e9659-0" n="af35da63">
            <seg n="d52e2505">
              Herr talman! När man kommer relativt sent i debatten har mycket
              redan blivit sagt, så jag ska inte bli alltför långrandig.
            </seg>
            <seg n="230a8219">
              Jag ska börja med att ödmjukt erkänna att förslaget har sina
              poänger. Till exempel är namnet lysande. Men då vill jag också
              att alliansen ödmjukt erkänner att detta med att subventionera
              anställningar av långtidsarbetslösa inte är någonting alldeles
              nytt. Det är ju precis det de anställningsstöd som vi har nu och
              som alliansen nu vill ta bort faktiskt går ut på. Faktum är också,
              som tidigare talare varit inne på, att nuvarande anställningsstöd
              i många fall går längre genom att man inte bara tar bort arbetsgivaravgifterna
              utan också subventionerar betydande delar av själva lönekostnaden.
            </seg>
            <seg n="a1a60cc7">
              Nu är det inte så att vi bara med anställningsstöd kan trolla
              bort arbetslösheten, långt därifrån. Men för de människor som
              vi pratar om, de långtidsarbetslösa som står långt från arbetsmarknaden,
              hjälper det inte bara med nya jobb. Här krävs det faktiskt olika
              former av stöd, till exempel anställningsstöd. Jag är rädd att
              dessa nystartsjobb för dem som verkligen allra mest behöver en
              nystart på arbetsmarknaden faktiskt inte kommer att vara någon
              hjälp.
            </seg>
            <seg n="91b63bb9">
              Nu har ju Miljöpartiets budgetförslag redan röstats ned. Jag
              ska därför inte yrka på någonting i den här frågan utan i stället
              lämna plats åt nästa talare.
            </seg>
          </u>
          <note type="speaker" n="19a8597e">
            Anf. 148 FREDRIK SCHULTE (m):
          </note>
          <u who="Q6169540" xml:id="i-6efa38e2274c46af-0" n="678d09b8">
            <seg n="4a177201">
              Herr talman! Vi har alltså nu att ta ställning till ett av de
              viktigaste momenten i den borgerliga alliansens åtgärdspaket för
              att bekämpa massarbetslösheten. Jag vill betona just detta med
              massarbetslösheten. Det är ju på något sätt den problembilden
              vi vill bekämpa med detta förslag, och den tycks ha seglat bort
              lite i den här debatten. Jag tror att det är viktigt att påminna
              oss om att det faktiskt är den vi ska bekämpa.
            </seg>
            <seg n="91044fb4">
              I dagsläget har vi en och en halv miljon människor som befinner
              sig i utanförskap på arbetsmarknaden och som många gånger lever
              under väldigt hemska förhållanden. Det är människor som känner
              att de inte är delaktiga, att de inte är produktiva, att de inte
              står på egna ben och att de är socialt isolerade. De har ingen
              arbetsplats att gå till och inga arbetskolleger att träffa till
              vardags. Detta är människor som osynliggörs i den här debatten.
            </seg>
            <seg n="1d7dc644">
              Socialdemokraterna vill gärna att den ska handla om statistik
              och tror att antalet öppet arbetslösa blir mindre bara för att
              de flyttas från en statistisk post till en annan. Jag tror att
              det är viktigt att komma ihåg att det är människor det handlar
              om, människor av kött och blod som många gånger lever ett liv
              som många av oss har svårt att föreställa sig. Det är viktigt
              att komma ihåg att detta är problembilden, att det är dessa människor
              som politiken måste finnas till för och att det är dem vi arbetar
              för. Vi i den borgerliga alliansen kommer alltid att ha dem som
              utgångspunkt och deras känsla av ofrihet som fokus för vår politik.
            </seg>
            <seg n="339defc0">
              Det är svårt att tolka det så att Socialdemokraterna och oppositionen
              har den utgångspunkten. Man pratar väldigt lite om just de här
              människorna men också väldigt lite om hur vi skapar jobb för dessa
              utsatta personer. I Laila Bjurlings inledningsanförande nämndes
              ordet arbete bara en enda gång. Om man läser reservationen i betänkandet
              kan man konstatera att arbete nämns bara två gånger lika många
              gånger som man nämner plusjobb, arbetsmarknadspolitiska åtgärder
              och för den delen även klimatpolitiken. Klimatpolitiken ska på
              intet sätt förringas, men icke desto mindre tyder detta på en
              idé- och visionslöshet från oppositionen vad gäller att bekämpa
              massarbetslösheten. Man saknar helt en beskrivning av hur den
              påverkar människor och av vilka förklaringar som ligger bakom
              att så pass många människor faktiskt befinner sig i ett utanförskap.
            </seg>
            <seg n="8c72b04b">
              I stället ägnar man sig uteslutande åt att berömma sig själv:
              Man styrde Sverige under en period där vi hade en väldigt hög
              tillväxt, och därav skapades väldigt många jobb. När man ska försöka
              förklara varför det blev så, varför det går så bra för Sverige
              nu, hänvisar man till att vi har en bra jämställdhetspolitik,
              en ekologiskt hållbar utveckling och så vidare. I själva verket
              är det ju den globala ekonomins högkonjunktur vi rider på. Vi
              rider också på det faktum att vi har goda ekonomiska institutioner
              som i stor utsträckning utformades under den tidigare borgerliga
              regeringen 19911994. Framför allt beror det dock kanske på att
              vi har människor i Sverige med idéer och visioner som skapar någonting,
              som är företagsamma och som producerar. Det som är dessa människors
              förtjänst försöker Socialdemokraterna nu på något sätt göra till
              sin egen.
            </seg>
            <seg n="657a17ef">
              I vilket fall vill jag återigen betona att vi ser problemen.
              Vi kommer alltid att bekämpa utanförskapet. När Socialdemokraterna
              bara pratar statistik och flyttar människor från den ena statistiska
              posten i den arbetsmarknadspolitiska offentliga statistiken till
              den andra kommer vi att stå där och beskriva människors vardag,
              människors problem och hur vi löser arbetslösheten.
            </seg>
            <seg n="2b245fd6">
              Våra lösningar är väldigt enkla. Det handlar om flera saker.
              Märk väl att jag talar om lösningar i pluralis; det är inte ett
              åtgärdsförslag utan en kombination av olika åtgärder. Först och
              främst har vi en politik som går ut på att det ska löna sig bättre
              att arbeta. Därför sänker vi skatten för dem som arbetar och bidragen
              för dem som inte arbetar för att öka drivkrafterna att gå ut i
              arbete. Detta i kombination med den här propositionen om nystartsjobb,
              som jag tycker att Lennart Sacrédeus mycket föredömligt argumenterade
              för som ger en ny start i livet för människor som befinner sig
              i ett utanförskap, som handlar om generella och enkla lösningar
              för att uppmuntra företag att anställa dessa människor gör att
              människor kommer att mötas på arbetsmarknaden och att nya jobb
              skapas.
            </seg>
            <seg n="878aebe5">
              Socialdemokraterna å andra sidan föreslår väldigt lite. De lutar
              sig, åtminstone i sin reservation och i sina anföranden i här
              kammaren, tillbaka på två åtgärder.
            </seg>
            <seg n="a712a9be">
              Den ena åtgärden är anställningsstödet. Hur man kan använda sig
              av anställningsstödet som ett argument för att bekämpa massarbetslösheten
              kan jag inte förstå. Vi har sett konsekvenserna av anställningsstödet.
              Det gick inte så bra. Det användes inte så flitigt. Det var ingen
              stor del i finansieringen av nystartsjobben eftersom det inte
              användes i någon vidare bemärkelse. Anställningsstödet har också
              kraftiga begränsningar. Det finns ett tak på 350 kr per arbetsdag,
              vilket innebär att det inte får den effekt som Laila Bjurling
              försökte göra gällande i talarstolen.
            </seg>
            <seg n="a76cc205">
              Den andra åtgärden är att argumentera för plusjobb. Det blir
              nästan larvigt och löjligt med tanke på vilket dåligt utfall plusjobben
              fick. Under den tid vi hade en socialdemokratisk regering var
              det 3 015 plusjobb som förmedlades. Målet var 20 000. 7 500 var
              målet för akademikerjobben, och två plusjobb förmedlades. Därtill
              ska vi komma ihåg att plusjobben är inga riktiga jobb i den bemärkelsen.
              De är låtsasjobb. De är jobb som inte är a-kassegrundande. De
              är jobb som inte omfattas av lagen om anställningsskydd. Däremot
              var det intressant att se att så fort det blev ett regeringsskifte
              blev det väldig fart på att tillsätta plusjobb.
            </seg>
            <seg n="fac9b7bc">
              Vi har en tydlig fokusering i vår politik. Det handlar om att
              skapa jobb. Det handlar om att se människor som befinner sig i
              utanförskap. Det handlar om att det ska löna sig bättre att arbeta.
              Mot oss står en socialdemokrati som inte har några förslag, inte
              har några visioner, inte pratar om problemen, som bara ser sin
              egen självbelåtenhet, som bara ser det faktum att det finns människor
              som befinner sig i olika poster i den offentliga arbetsmarknadspolitiska
              statistiken. Vi kommer inte att acceptera de utgångspunkterna.
              Vi kommer alltid att ha människor för våra ögon och hitta lösningar
              på deras problem.
            </seg>
          </u>
          <note type="speaker" n="ca659f65">
            Anf. 149 HELENA LEANDER (mp) replik:
          </note>
          <u who="Q4961406" xml:id="i-9d58e037c61e9659-1" n="af35da63">
            <seg n="5b4bcf93">
              Herr talman! Jag kan inte tala för de andra oppositionspartierna,
              men jag har aldrig påstått att anställningsstödet skulle vara
              en lösning på massarbetslösheten. Jag har bara påstått att just
              för dessa människor som står långt från arbetsmarknaden hjälper
              det inte att arbetslösheten minskar totalt. Där kan det behövas
              olika former av stöd för att få en chans att få in en fot på arbetsmarknaden
              igen och åter få visa vad man går för.
            </seg>
            <seg n="b4e9b8c7">
              För massarbetslösheten om vi använder det uttrycket handlar det
              om helt andra åtgärder. Det handlar om ett småföretagarklimat.
              Där tror jag att vi är eniga i många frågor. Det handlar faktiskt
              också om en klimatpolitik i den mer traditionella bemärkelsen,
              även om du tycker att det är lite löjligt att ta upp det.
            </seg>
            <seg n="c4d26cec">
              Vi vet att vi står inför omfattande klimatförändringar och att
              vi måste anpassa oss till det. Om vi redan nu är aktiva i den
              omställningen ger det våra företag en möjlighet att gå före i
              omställningen, ta fram nya och smarta produkter som sedan kan
              bli lönsamma och gå på export till andra länder som förr eller
              senare kommer efter. Givetvis är vi inte alltid först.
            </seg>
            <seg n="c37e9c80">
              Det är klart att vi ska haka på det tåget. Det är klart att en
              vettigt förd klimatpolitik kan ge jobb. Pratar vi långsiktigt
              är det uppenbart att vi inte kan leva på ett sätt som kommer att
              orsaka stora problem i framtiden och då slå undan fötterna för
              allt vad kloka jobbsatsningar heter.
            </seg>
          </u>
          <note type="speaker" n="6f0ae128">
            Anf. 150 FREDRIK SCHULTE (m) replik:
          </note>
          <u who="Q6169540" xml:id="i-6efa38e2274c46af-1" n="678d09b8">
            <seg n="db8e7b72">
              Herr talman! Jag påstod inte heller att du skulle ha något emot
              nu minns jag faktiskt inte vad du sade! Jag adresserade inte dig
              i mitt inledningsanförande, och jag påstod därmed inte heller
              något om din politik.
            </seg>
            <seg n="98d98c86">
              Det finns många exempel på bra arbetsmarknadspolitiska åtgärder
              som är nödvändiga för att få människor ut i arbete. Men det finns
              också många exempel på dåliga arbetsmarknadspolitiska åtgärder.
              Jag kan ge ett exempel. Jag har en kompis, Daniel, från Iran.
              Hans pappa är utbildad civilingenjör. När han kom hit till Sverige
              fick han delta i ett arbetsmarknadspolitiskt program och lära
              sig CAD-ritning, som han i princip redan kan och har otroligt
              mycket mer kunskaper om i kraft av sin examen från den tekniska
              högskolan i Teheran. Det finns många sådana exempel på människor
              som inte får den hjälp de behöver.
            </seg>
            <seg n="e58c5307">
              Det finns många problem med de arbetsmarknadspolitiska programmen
              som finns i dag. Det är en förenkling av problemen att säga att
              vi nu har sparkat undan benen för alla de människor som befinner
              sig i utanförskap på arbetsmarknaden bara för att vi har avvecklat
              några arbetsmarknadspolitiska program. Det är inte där skon klämmer.
            </seg>
            <seg n="a0f54d09">
              Vi är helt överens vad gäller småföretagarna. Jag vill på intet
              sätt förringa klimatpolitiken. Klimatpolitiken är viktig. Jag
              betonade det i mitt inledningsanförande. Klimatpolitiken är viktig.
              Men jag tycker att det tyder på viss idé- och visionslöshet från
              Socialdemokraterna att man pratar så lite om jobb, att man nämner
              arbete lika många gånger som man nämner klimatpolitiken i sin
              reservation i skatteutskottet. Det är en sak om man nämner klimatpolitiken
              i andra utskott som miljö- och jordbruksutskottet, men att nämna
              den lika många gånger som man nämner jobb tyder på visionslöshet
              från Socialdemokraterna. Jag ser fram emot att föra en diskussion
              med dig och Miljöpartiet kring hur vi bättre kan agera för att
              det ska löna sig att arbeta och hur vi kan förbättra förutsättningarna
              för arbete.
            </seg>
          </u>
          <note type="speaker" n="0e31a9a3">
            Anf. 151 HELENA LEANDER (mp) replik:
          </note>
          <u who="Q4961406" xml:id="i-9d58e037c61e9659-2" n="af35da63">
            <seg n="cf4fa7c7">
              Herr talman! Jag tycker i och för sig att det är högst relevant
              att diskutera klimatpolitik i skatteutskottet i och med att ekonomiska
              styrmedel som till exempel skatter är viktiga verktyg och att
              miljö och klimat faktiskt kan ge jobb. Det är inte obefogat.
            </seg>
            <seg n="48b66641">
              Däremot vad gäller olika former av arbetsmarknadsåtgärder kan
              vi säkert vara överens om att det finns exempel på störtlöjliga
              åtgärder som inte alls har varit meningsfulla. Jag vill inte försvara
              varenda åtgärd som någonsin har uppfunnits av Ams. Jag vänder
              mig mot att man avskaffar anställningsstöden och ersätter dem
              med nystartsjobb och tror att man på så sätt gör en tjänst för
              de långtidsarbetslösa de som mest behöver en nystart på arbetsmarknaden.
            </seg>
          </u>
          <note type="speaker" n="92b20dd7">
            Anf. 152 FREDRIK SCHULTE (m) replik:
          </note>
          <u who="Q6169540" xml:id="i-6efa38e2274c46af-2" n="678d09b8">
            <seg n="fda17645">
              Herr talman! Jag vill återigen betona att jag tycker att klimatpolitiken
              är viktig, och jag vill inte på något sätt förringa den. Men det
              är fel att påstå att alla våra tillväxtproblem, alla våra problem
              med arbetslösheten, åtgärdas bara vi pratar mer klimatpolitik.
              Man måste ta ett bredare grepp. Man måste kunna prata om de strukturella
              problem som finns på arbetsmarknaden. I övrigt är vi helt överens.
            </seg>
            <seg n="88cee720">
              Du och Miljöpartiet gör er själva en otjänst om ni låser er fast
              vid anställningsstödet. Vi har tagit bort anställningsstödet som
              åtgärd för att hitta ett bredare generellare åtgärdspaket som
              ska vara mer lättförståeligt och som ska vara mer överskådligt.
              Vi tror att det kommer att bli enklare för människor att uppfatta
              hur systemet fungerar, och det kommer att bli enklare för företag
              att uppfatta hur systemet fungerar. Och sedan är det också bättre.
              Anställningsstödet har sina begränsningar. Det finns ett tak i
              anställningsstödet, 350 kr, som gör att anställningsstödet räcker
              bara upp till en viss nivå, 10 00011 000 kr i månaden.
            </seg>
            <seg n="12b65c34">
              Vi har ett kraftfullare förslag. Det är tråkigt om Miljöpartiet
              ska låsa sig vid socialdemokratiska lösningar. Var i stället med
              i en diskussion om hur vi kan reformera arbetsmarknaden och hur
              vi bättre kan arbeta för att få flera människor i arbete. Vi har
              egentligen samma utgångspunkter. Ni vill bekämpa arbetslösheten.
              Ni ser arbetslösheten, precis som vi gör. Det är Socialdemokraterna
              som är problemet. Låt oss i stället föra en dialog mellan den
              borgerliga alliansen och Miljöpartiet för att hitta gemensamma
              lösningar på problemen. Jag tror att många av våra utgångspunkter
              är likartade.
            </seg>
          </u>
          <note type="speaker" n="a7da38d1">
            Anf. 153 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-5" n="309f271e">
            <seg n="483436d3">
              Herr talman! Jag hade egentligen inte tänkt att ta replik på
              Fredrik Schulte i dag. Vi har haft en hel del replikväxlingar.
            </seg>
            <seg n="ffc28e49">
              Men jag vaknade till när du sade att vi led av idé- och visionslöshet
              och att vi bara tog upp klimathotet i vårt särskilda yttrande.
              Nu har Helena Leander varit uppe och kommenterat samma sak, men
              jag har en stor invändning. Det är en av de riktigt stora framtidsfrågorna
              som vi pekar på. Skatteutskottet ska inte på något sätt vara diskvalificerat
              från att lyfta upp en sådan fråga i våra betänkanden. Vi kan kanske
              i nästa ärende prata mer precist om de olika styrmedlen, varav
              skatter är ett, för att få en bättre miljö.
            </seg>
            <seg n="d4c66efb">
              Det var ett anmärkningsvärt uttalande av någon som driver en
              politik där man vill minska möjligheterna för Vinnova att bedriva
              forskningsverksamhet, stödja de mindre företagen och så vidare.
              Jag vet inte om ni har fått ordning på detta, men det var inte
              ett uttryck för er vilja när ni lade fram budgetpropositionen
              i höstas.
            </seg>
            <seg n="cd9a142c">
              På tal om att räkna ord; varje gång jag har hört Fredrik Schulte
              i talarstolen har du sagt att våra förslag är larviga och löjliga.
              Du sade det i dag också, så jag kommer att fortsätta att räkna
              de här orden. I dag var det nog plusjobben och anställningsstödet
              som var larviga och löjliga. Det är ju också ett lite märkligt
              sätt att uttrycka sig. Jag tycker att man kanske kan visa oppositionen
              lite mer respekt för de förslag som man lägger fram. Jag tror
              att jag aldrig har sagt att era förslag är löjliga, men jag kanske
              kan tycka att de är dumma då och då.
            </seg>
            <seg n="11b61330">
              Det kanske är ett svar om den idé- och visionslöshet som vi lider
              av eftersom vi bara pratar om klimatförändringarna.
            </seg>
          </u>
          <note type="speaker" n="64a80a68">
            Anf. 154 FREDRIK SCHULTE (m) replik:
          </note>
          <u who="Q6169540" xml:id="i-6efa38e2274c46af-3" n="678d09b8">
            <seg n="c5f26d80">
              Herr talman! Vad gäller detta med språkbruket håller jag självklart
              med. Det är dumt, och jag ska försöka avhålla mig från det, även
              om det kan tyckas vara något av semantiska hårklyverier att tycka
              att det är okej att säga dumt men inte löjligt och larvigt. Men
              låt gå.
            </seg>
            <seg n="08ba0795">
              Angående klimatpolitiken upprepar jag samma svar som jag gav
              Helena Leander. Jag vill på intet sätt förringa klimatpolitiken.
              Klimatpolitik är otroligt viktigt. Vi står inför många tuffa utmaningar
              när det gäller klimatpolitiken. Men jag tror att man låser sig
              för mycket och har ett för snävt perspektiv om man tror att det
              är bara klimatpolitiken det handlar om när man ska bekämpa massarbetslösheten.
            </seg>
            <seg n="ade17fa0">
              Därför efterlyste jag bättre och mer träffsäkra beskrivningar
              från oppositionen vad gäller de problem som finns. Var är samhällskritiken?
              Var är pratet om alla de människor som finns i utanförskap? Socialdemokraterna
              har ju fortfarande inte erkänt att de finns. Det är ju fortfarande
              4 % arbetslöshet enligt Socialdemokraterna nej, just nej, nu går
              den ju upp på grund av att vi avskaffar arbetsmarknadspolitiska
              program. Det är här problemen finns. Ni pratar för lite om de
              problemen och levererar för få lösningar på de punkterna.
            </seg>
            <seg n="d78f5d01">
              Vinnovas vara eller inte vara det är inte där skon klämmer, utan
              ni saknar visioner när det kommer till de stora greppen och de
              stora reformerna på arbetsmarknaden.
            </seg>
          </u>
          <note type="speaker" n="8d17f7d1">
            Anf. 155 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-6" n="309f271e">
            <seg n="55a2bed8">
              Herr talman! Vi är visionslösa, och jag tror att Fredrik Schulte
              försöker förminska Vinnovas verksamhet. Vinnovas verksamhet kanske
              i och för sig inte har med det här betänkandet att göra, men vi
              pratar ju om möjligheten att skapa jobb för människor och att
              få flera i arbete.
            </seg>
            <seg n="94aeab42">
              Forskning är väl en väldigt central fråga när det gäller att
              skapa förutsättningar inte minst för små och medelstora företag.
              Det är väl någonting som Fredrik Schultes parti verkligen sätter
              väldigt högt upp på dagordningen, så jag är förvånad över att
              jag får den typen av svar.
            </seg>
            <seg n="13dad99e">
              I övrigt, herr talman, tänker jag inte ställa några ytterligare
              frågor. När det gäller klimatpolitiken tror jag faktiskt att vi
              återkommer till den i nästa betänkande.
            </seg>
          </u>
          <note type="speaker" n="88a00641">
            Anf. 156 FREDRIK SCHULTE (m) replik:
          </note>
          <u who="Q6169540" xml:id="i-6efa38e2274c46af-4" n="678d09b8">
            <seg n="befa4520">
              Herr talman! Nu lägger Marie Engström ord i min mun. Jag vill
              inte på något sätt förringa Vinnova. Jag var faktiskt och besökte
              Vinnova i tisdags, träffade förvaltningschefen där och tittade
              på deras kontor på Mäster Samuelsgatan 56. Jag tycker att de bedriver
              en jättebra verksamhet, och återigen: Jag vill inte förringa dem.
              Jag ville egentligen bara lyfta upp Vinnova därför att du tog
              upp dem själv, som ett exempel på att det faktiskt inte är Vinnovas
              vara eller inte vara eller hur mycket eller lite vi satsar på
              Vinnova som avgör huruvida vi får 1 ½ miljon människor i arbete
              eller inte. Det handlar ju om bredare grepp och reformer av arbetsmarknaden.
            </seg>
            <seg n="30ad1cfe">
              Nummer ett är ju att man erkänner problemen. Marie Engström,
              du har ännu inte pratat någonting om alla de människor, 1 ½ miljon
              människor, som befinner sig i utanförskap. Var är verklighetsbeskrivningen?
              Det handlar bara om teknikaliteter. Det var det jag ville belysa.
              Det handlar bara om de små frågorna och de små myndigheterna,
              som Vinnova, eller om anställningsstödet som har väldigt liten
              omfattning, som har gett väldigt lite resultat och som kostade
              väldigt lite att avveckla. Det var en väldigt liten del i finansieringen
              av nystartsjobben. Det är det jag klagar på: visionslösheten,
              att ni inte ser de stora problemen och inte kommer med de stora
              lösningarna och de stora reformförslagen. Det är där skon klämmer.
            </seg>
            <seg n="bacd8679">
              Det ska bli spännande att se hur ditt parti och speciellt Socialdemokraterna
              väljer att tackla det om man kan inse att man faktiskt har slarvat
              på den här punkten och förpassat människor i ett långvarigt utanförskap.
            </seg>
          </u>
          <note type="speaker" n="7d833c0c">
            Anf. 157 SVEN-ERIK ÖSTERBERG (s):
          </note>
          <u who="Q3370194" xml:id="i-f85593e239304cab-0" n="50642dc4">
            <seg n="0fd3a113">
              Herr talman! I det här betänkandet och det som diskuteras när
              det gäller nystartsjobb så är det väl inte nystartsjobbsproblematiken
              som är det problem som jag skulle vilja peka på. Det intressanta
              i det här är att det som sker samtidigt är en kraftig neddragning
              på en rad olika arbetsmarknadspolitiska åtgärder. Från 165 000
              platser vill regeringen dra ned antalet till 90 000 platser, och
              det ska ske som ett snitt under nästa år. Det här har fått till
              följd, som säkert de flesta uppmärksamma har sett, att i dag avbryts
              pågående åtgärder, praktiker och utbildningar. Människor som har
              blivit lovade att komma in på det här har fått besked att det
              inte blir någonting av eftersom man inte har resurser i Arbetsmarknadsverket
              längre utan måste leva upp till den ram man har. Dessa människor
              blir förpassade till öppen arbetslöshet i stället för att ingå
              i en åtgärd där man utbildar sig och skaffar högre kompetens för
              att faktiskt kunna ta de jobb som nu i ganska stark ström kommer
              ut i samhället. Det är ju där problemet ligger.
            </seg>
            <seg n="5811446e">
              Då kommer svaret på det här. Nystartsjobb är det som ska lösa
              och ersätta det här. Det finns en väldig skillnad här. Arbetsmarknadsministern
              sade själv när man pekade på det här: Vi ska inte låsa in människor
              i åtgärder nu när jobben kommer. Men hallå: Problemet har väl
              inte varit att en massa människor har gått i olika former av Amsåtgärder
              eller utbildningar och att en massa arbeten på så sätt inte har
              blivit gjorda ute i samhället. Problemet är väl det, när man tittar
              på det, att det har funnits för få arbeten för dem att söka. Det
              är där problematiken har funnits. Det blir ju knappast flera arbetstillfällen
              om man tar bort praktikplatserna och åtgärderna för de här människorna.
              Det skapar ju inte flera jobb i samhället.
            </seg>
            <seg n="16bfa970">
              Det har pratats mycket om att man ska se människorna bakom det
              här. Ja, det är precis det jag har sagt hela tiden också. I hela
              a-kassedebatten har vi sagt så här: Vad säger vi åt den som blir
              utstämplad, inte får en ny period och inte vet vilken försörjning
              han eller hon ska ha eller till den som får en sänkt ersättning
              så att han eller hon inte klarar sig på den och inte på det försörjningsstöd
              man har. Vad säger man då? Det är bättre att ha ett jobb än att
              ha a-kassa, är det svar som hela regeringen och alliansens olika
              partier har lämnat. Det är klart att jag ställer upp på det, men
              så ser ju inte verkligheten ut.
            </seg>
            <seg n="bf046061">
              Jag tror faktiskt att det är på det sättet att under den långa
              oppositionstid som nuvarande regeringspartier har befunnit sig
              i så har man pratat så illa om arbetsmarknadspolitiken och om
              vad arbetsförmedlingarna gjort att man till sist har blivit fångad
              i sin egen retorik. Man har trott på den. Och då tror man att
              det är så enkelt med arbetslösheten att sätter man dit ett nystartsjobb
              och sätter ned det här, ja, då kommer man att lösa problematiken.
            </seg>
            <seg n="3af9ae47">
              Det är ju så här: Jag tror att ni underskattar kraften i arbetslösheten.
              Det handlar inte om människor som hellre går på en a-kassenivå
              än tar ett jobb. Så fungerar det inte. Det är ju det som sägs
              många gånger: Lägre a-kasseersättning gör att det blir mer jobb.
              Men vad blir det för mer jobb av det där? Det där strider ju många
              om. OECD kom med en rapport tidigare där man var mycket tveksam
              till att det var på det sättet. Det är inte där jobben kommer,
              om man gör på det sättet. Däremot är det många människor som blir
              trängda. Och det finns inget svar till de människorna i dag.
            </seg>
            <seg n="9531c04e">
              Ja, det är bättre med ett jobb än med a-kassa jag ställer upp
              på det men fortfarande är ni svaret skyldiga: Var kommer de nya
              jobben till dessa människor? Var får de jobb så att de kan gå
              från den situation de är i i dag?
            </seg>
            <seg n="c29afb5c">
              Däri tror jag att det ligger en stor underskattning av den problematik
              som finns i arbetslösheten. Här finns många människor som har
              haft det svårt, som är kantstötta av livet och som kanske inte
              har en 100-procentig kompetens av diverse olika slag. Det kan
              finnas missbruksproblem, och det kan finnas andra bekymmer i den
              här gruppen också så att det fordras stöd och hjälp att komma
              ut i samhället. Besök en Samhallsanläggning och titta på de människor
              som jobbar där! Problemet är inte att de är inlåsta där, utan
              problemet är att de här jobben inte finns ute på den öppna arbetsmarknaden.
              Arbetsmarknaden har hårdnat den senaste tiden. Det finns en uppgift
              som säger att för 15 år sedan fanns det ungefär i storleksordningen
              60 00070 000 som hade plats på den ordinarie arbetsmarknaden som
              i dag inte platsar där därför att kraven har ökat. Det är den
              problematiken man ska öppna också. Den löser man inte med en subventionsgrad
              på 25 %. Vi har haft och har åtgärder som ger ända upp till 80
              % subventionsgrad för att man ska kunna få komma ut, och vissa
              har svårt att komma ut till och med då därför att det har funnits
              ett motstånd mot att anställa. Jag kan inte se vad det här skulle
              ge för någonting.
            </seg>
            <seg n="17103dbd">
              Sedan är det en lek med ord. Man har sagt att vi leker med ord.
              Före valet och regeringspartiernas valvinst var det inga riktiga
              jobb om man hade en subventionerad del. Efter valet gör man om
              det, och så kallar man det här för riktiga jobb, och de ska nu
              inte räknas i statistiken för arbetsmarknadspolitiska åtgärder.
              Okej, vi kan väl ansluta oss till det. Vi har ju ett eget förslag
              på det här. Vi säger till och med att man ska ha en högre subventionsgrad.
              Man kanske inte behöver vara arbetslös ett år för att man ska
              kunna komma i fråga. Det kanske är så att man även skulle låta
              kommunerna använda sig av det här, eftersom det finns behov av
              det här. Det ger ju en bredare del, om det är lösningen i sig.
              Men det här är en lek med retoriken kring det som har varit. Helt
              plötsligt handlar det inte om det.
            </seg>
            <seg n="c11cf18b">
              Jag hörde också från talarstolen att plusjobben inte är några
              riktiga jobb. Subventionerade städtjänster hos dem som har råd
              är riktiga jobb. Men när någon får ett plusjobb och hjälper någon
              gammal i äldreomsorgen eller i hemmet, och höjer kompetensen,
              är det inte ett riktigt jobb. Det handlar tydligen mycket om vad
              man anser är ett riktigt jobb. Och det handlar tydligen också
              om vem man hjälper, om det är ett riktigt jobb eller inte. Det
              är tydligen så alliansen ser på de här frågorna.
            </seg>
            <seg n="90568385">
              Till sist gäller det pratet om massarbetslösheten. Vi har hört
              det till leda under valrörelsen. Vi kan tycka att det är för många
              som är arbetslösa i Sverige ja, det är jag den första att ställa
              upp på. Å andra sidan kan vi se i ett internationellt perspektiv.
              Då ligger vi tillsammans med de nordiska länderna inte illa till.
              Vi är inte nöjda vi vill mycket mer. Men man pratar om massarbetslöshet.
              1 ½ miljon, 1,8 miljoner, 1,2 miljoner, 600 000 det varierar beroende
              på vem som debatterar. Nu har vi 3,9 % öppen arbetslöshet i Sverige,
              och det sägs att det är massarbetslöshet i dag. Om det är 3,9
              % öppen arbetslöshet efter fyra år med borgerlig regering, är
              det fortfarande massarbetslöshet? Är det det begreppet som gäller
              då också från alliansens sida? Det skulle jag vilja ha svar på.
            </seg>
          </u>
          <note n="0be89803">
            I detta anförande instämde Laila Bjurling, Patrik Björck, Christin
            Hagberg och Lars Johansson (alla s).
          </note>
          <note n="04236514">
            Överläggningen var härmed avslutad.
          </note>
          <note n="61310666">
            14 § Anpassningar av energibeskattningen till energiskattedirektivet,
            m.m.
          </note>
          <note n="9558bd6f">
            Föredrogs
          </note>
          <note type="speaker" n="8c53d8ac">
            Anf. 158 ULF BERG (m):
          </note>
          <u who="Q5571416" xml:id="i-3ce15ceb0a56bd7b-0" n="4f13361a">
            <seg n="90cc1607">
              Herr talman! Det handlar om skatteutskottets betänkande 2006/07:
              SkU5. Och i det betänkandet tillstyrker utskottet i allt väsentligt
              regeringens proposition om anpassningar av energibeskattningen
              till energiskattedirektivet med mera. Utskottet anser samtidigt
              att de nya 0,8-procentsreglerna gällande förädlingsvärdesmodellen
              bör följas upp och därefter utvärderas när tillräckliga erfarenheter
              vunnits, och vi förutsätter att detta sker utan något tillkännagivande
              av riksdagen. Ett motionsyrkande angående denna fråga anses tillgodosett
              med detta.
            </seg>
            <seg n="ea217c55">
              I några delfrågor skattebefrielse för biologiska oljor samt biogas
              som används för uppvärmning samt den nya 0,8-procentsregeln fanns
              inget statsstödsgodkännande av EG-kommissionen vid behandlingen
              av ärendet i utskottet. Beslut angående skattebefrielsefrågan
              fattas därför inte nu utan får anstå till dess att ett besked
              från EG-kommissionen kommit in. När beskedet kommer in, och om
              det är positivt, är det utskottets avsikt att utforma lagstiftningen
              så att de nya reglerna för skattebefrielse ska tillämpas retroaktivt
              från årsskiftet 2006/07. Utskottet föreslår att detta förslag
              ska få sättas i kraft den dag regeringen bestämmer, det vill säga
              när ett statsstödsgodkännande föreligger.
            </seg>
            <seg n="a789ac7f">
              Jag tror mig dock veta att kommande talare kommer att ge oss
              nya upplysningar kring 0,8-procentsreglerna.
            </seg>
            <seg n="10041c62">
              När det gäller skattesatserna i fråga om skatt på energi innehåller
              regeringens förslag till ny lagstiftning de skattesatser som följer
              av den allmänna prisutvecklingen och som enligt regeringen ska
              gälla för 2007. Utskottet tillstyrker beloppen men gör en mindre
              korrigering.
            </seg>
            <seg n="47303049">
              Propositionen innehåller ytterligare några detaljfrågor rörande
              tidsgränsen för ansökan om återbetalning av skatt avseende varor
              för vilka skatt inte ska betalas i Sverige, återkallelse av godkännande
              som skattebefriad förbrukare samt återbetalning av skatt på el
              och bränsle som förbrukas i samband med extern värmeproduktion.
              Utskottet tillstyrker propositionen såvitt avser dessa frågor.
            </seg>
            <seg n="c6efe1c6">
              I de delar där något statsstödsgodkännande inte är påkallat följer
              utskottet regeringens förslag att de nya reglerna ska träda i
              kraft den 1 januari 2007. Dock ska reglerna i fråga om skattefrihet
              för bränslen i metallurgiska processer tillämpas först från och
              med den 1 januari 2008. De sammantagna offentligfinansiella effekterna
              av förslagen beräknas bli små.
            </seg>
          </u>
          <note n="b85ce1a3">
            Den motion som, enligt vad som sagts tidigare, anses tillgodosedd
            i viss del avstyrks i övriga delar, liksom ytterligare en motion
            som väckts i ärendet.
          </note>
          <note n="74895a70">
            Utskottets betänkande innehåller två reservationer. Med detta,
            herr talman, överlämnas betänkandet till riksdagen för debatt
            och beslut i ärendet.
          </note>
          <note type="speaker" n="5f2009d5">
            Anf. 159 MARIE ENGSTRÖM (v):
          </note>
          <u who="Q4946821" xml:id="i-b1c65b063e8c76d8-7" n="309f271e">
            <seg n="b4625883">
              Herr talman! Precis som Ulf Berg påtalade finns det vissa delfrågor
              i det här betänkandet som inte har fått sin lösning. Jag tänkte
              uppehålla mig lite kring det, för vi har lite krångel just nu
              med EU-kommissionen, skulle man kunna säga. Detta är naturligtvis
              inte bra. Det kommer att innebära att vissa biobränslen kommer
              att beskattas. Det handlar också om den så kallade 0,8-procentsregeln
              för den energiintensiva industrin. Det är viktigt, inte minst
              för vår industri, att vi har klara regler och att man också vet
              vilka spelregler man ska hålla sig till.
            </seg>
            <seg n="fc59f442">
              Vi har i utskottet fått ett brev från Svebio där man är förgrymmad
              över att situationen ser ut som den gör och att både biooljor
              och biogas kommer att beläggas med skatt från årsskiftet. Nu har
              ju Skatteverket också skrivit till utskottet, och vi vet att man,
              som de ser det, har möjlighet att få anstånd med inbetalningen.
              Men det krävs ändå att man ska lämna in en deklaration. Och vad
              detta sammantaget egentligen handlar om är att det blir mycket
              merarbete. Det blir mycket merarbete för Skatteverket. Det blir
              mycket merarbete för olika företag. Och det blir faktiskt också
              väldigt dåligt för miljön när det blir på det här sättet.
            </seg>
            <seg n="54387731">
              Vi har ju ytterligare problem med kommissionen. Och det finns
              andra saker som inte är lösta. Det gäller koldioxidskatten för
              den handlande sektorn där Sverige nu är föremål för ett formellt
              granskningsförfarande. Det kan vara lite problematiskt för Sverige,
              med den näringslivsstruktur som vi ändå har med energiintensiv
              industri. Inget besked har i varje fall nått mina öron. Jag vet
              inte om någon annan regeringsföreträdare här i kammaren har något
              ytterligare att berätta om detta. Vi får väl se under debattens
              gång. Men det är nog så problematiskt så länge vi har den här
              situationen. Och i förlängningen tror jag inte att någon egentligen
              menar att vi ska använda dubbla styrmedel, alltså att vi ska ha
              företag och anläggningar som är inlemmade i handelssystemet samtidigt
              som vi har en koldioxidbeskattning.
            </seg>
            <seg n="4fa1e002">
              Vi får många skrivelser. Vi har fått en skrivelse även från Finansdepartementet,
              eftersom vi i utskottet efterfrågade jämförelser med andra länder
              i Europa när det gäller hur man beskattar företagen. Slutsatsen
              tycker jag är lite oroväckande. Antingen är man helt befriad från
              punktskatt, eller också beskattas man på en väldigt låg nivå.
              Det kan ju vara väldigt negativt för den svenska energiintensiva
              industrin, som trots allt finns på en konkurrensutsatt marknad.
            </seg>
            <seg n="61787a94">
              I betänkandet har man till viss del tillgodosett en motion från
              Vänsterpartiet där vi menar att man måste uppmärksamma hur man
              använder den så kallade förädlingsvärdesmodellen och se till att
              den utvärderas så att den energibeskattning som vi nu ska ha inte
              blir orättvis när man jämför olika energiintensiva företag. Det
              kan ju finnas sådana som anser sig vara energiintensiva men som
              ändå inte faller inom ramen och så vidare. Jag tycker att det
              är bra att man tog till sig detta från majoritetens sida. Samtidigt
              kanske det var lite snålt att man inte gjorde ett tillkännagivande,
              men det är okej. Bara regeringen bevakar detta tycker jag att
              det är bra.
            </seg>
            <seg n="071a33f4">
              Vänsterpartiet har en reservation, och där tar vi upp några delar.
              Vi tar upp frågan om borttagande av skatt på alternativa bränslen,
              vilket vi i och för sig införde redan år 2002 när vi tog bort
              energiskatt och koldioxidskatt på koldioxidfria bränslen. Men
              det krävde ju en förlängning. För inte så länge sedan sade finansministern
              här i kammaren att förlängningen var klar fram till år 2013, vilket
              jag tycker är bra. Vi skriver att vi kanske kan komma i ett läge
              där man kan behöva ytterligare förlänga en sådan här befrielse
              just för att ge tydliga signaler, inte minst till industrin, om
              vad man har att hålla sig efter.
            </seg>
            <seg n="54f2a602">
              Jag tänker till exempel på den artikel som Volvochefen Leif Johansson
              skrev i Dagens Industri för någon vecka sedan. Jag tycker faktiskt
              att det var väldigt bra att näringen själv går ut och säger: Ge
              oss bra styrmedel! Se nu till att alternativa bränslen blir konkurrenskraftiga
              så att vi vet vad vi ska satsa på!
            </seg>
            <seg n="47f99335">
              Vi har också i vår reservation tagit upp frågan om man möjligtvis
              kan sänka momsen på drivmedel som etanol och biogas. Vi vet att
              vi lever under EU:s sjätte mervärdesskattedirektiv. Där finns
              väldigt noga uppräknat vilka områden man kan sänka momsen på.
              Drivmedel tillhör naturligtvis inte de områdena. Det bästa vore
              om vår regering nere i EU jobbade för att man kunde få en sådan
              ordning till stånd.
            </seg>
            <seg n="323cb817">
              Vi tar också upp i vår reservation nödvändigheten av att göra
              en översyn av näringslivets energiskatter. Då menar vi den sektor
              som inte omfattas av utsläppshandel. Det kan ju finnas möjlighet
              att på något sätt försöka öka skatten i en sektor för att öka
              miljöstyrningen men samtidigt vara väldigt noga med att ta hänsyn
              till den internationella industrins konkurrenskraft.
            </seg>
          </u>
          <note n="a1809361">
            Herr talman! Jag yrkar bifall till Vänsterpartiets reservation
            nr 1.
          </note>
          <note type="speaker" n="721e0b46">
            Anf. 160 HELENA LEANDER (mp):
          </note>
          <u who="Q4961406" xml:id="i-9d58e037c61e9659-3" n="af35da63">
            <seg n="dc02edb0">
              Herr talman! Jag håller med det Marie Engström säger om sänkt
              moms på etanol. I Miljöpartiet har vi med det i vår budgetmotion.
              Jag har därför inte sett någon anledning att ta upp det också
              i den här frågan.
            </seg>
            <seg n="1e1f4280">
              Jag skulle kunna ägna det här anförandet åt att klaga på EU och
              säga att de bara krånglar till det för oss. Först hade vi skattebefriade
              biobränslen. Nu ska vi göra dem skattepliktiga men ändå inte,
              och det blir en massa krångel.
            </seg>
            <seg n="efd81027">
              Men jag tror att vi över partigränserna är överens om att så
              här behöver vi inte ha det, att vi ska försöka få en så smidig
              lösning som möjligt. Så jag ska inte prata mycket om det.
            </seg>
            <seg n="6ade24b7">
              Det viktiga är ändå att vi har en energibeskattning som styr
              bort från miljöovänliga alternativ mot mer miljövänliga och mot
              energieffektivisering. Därför tänkte jag ta upp ett område där
              det här förslaget faktiskt går åt fel håll, nämligen när det gäller
              att skattebefria bränslen som används i mineralogiska processer,
              när man tar fram kalk och cement och liknande.
            </seg>
            <seg n="9e730f8b">
              Det är inga problem för de anläggningar som ingår i handeln med
              utsläppsrätter, men för de anläggningar som inte ingår blir det
              förstås en minskad miljöstyrning och innebär också en risk för
              ökade koldioxidutsläpp. I dag har vi i stället en skattenedsättning
              men inte hel skattebefrielse. Jag tycker att den ordningen är
              rimligare av miljöskäl. Tvärtom, skulle jag vilja säga, borde
              vi gå i riktning att försöka öka miljöstyrningen i energibeskattningen.
              Vi har till exempel de företag som har olika former av nedsättningar
              där man i dag inte ställer så mycket krav. De elintensiva företagen
              kan delta i program för energieffektivisering och på så sätt få
              en total skattebefrielse. Men man skulle faktiskt också kunna
              ställa krav på att man deltar i program för energieffektivisering
              eller liknande också när det gäller företag som bara får en nedsättning
              men inte total skattebefrielse och på så sätt ta till vara den
              potential som finns för energieffektivisering och konvertering
              till förnybara bränslen som givetvis inte bara finns i den elintensiva
              industrin.
            </seg>
            <seg n="73a00ed2">
              Därför vill jag yrka bifall till Miljöpartiets reservation.
            </seg>
          </u>
          <note type="speaker" n="b0948932">
            Anf. 161 CHRISTIN HAGBERG (s):
          </note>
          <u who="Q4951904" xml:id="i-2e938677cf7e83c1-0" n="2922b308">
            <seg n="ade9166d">
              Herr talman! Med dagens beslut blir svensk energibeskattning
              i de delar som här redogjorts för helt anpassad till det energidirektiv
              som fastställdes 2003 av EU:s medlemsländer. Syftet med direktivet
              är att konkurrensen ska vara likvärdig. Det handlar också om varors
              fria rörlighet inom unionen.
            </seg>
            <seg n="8c3091ce">
              EU har sedan 1992 haft ett direktiv för harmonisering av strukturerna
              för punktskatter på mineraloljor. Det nya direktivet utvidgar
              det så att i princip alla energiprodukter och elektricitet omfattas
              av beskattningen.
            </seg>
            <seg n="e75c33d1">
              Det finns dock några problem som ännu inte kunnat lösas när det
              gäller det som det nya direktivet omfattar, vegetabiliska och
              animaliska oljor och fetter som inte beskattas i dag men som kan
              skattebefrias enligt reglerna i direktivet, men detta måste då
              statsstödsprövas som tidigare nämnts. Därför kommer skatt att
              tas ut under kommande år, men det är vår mening att denna skatt
              ska återbetalas när vi fått det förväntade positiva svaret efter
              prövning. Man kan också enligt Skatteverket begära anstånd om
              särskilda skäl föreligger med den här skatteinbetalningen.
            </seg>
            <seg n="db554083">
              Sverige har sedan år 2003 gjort flera lagändringar i enlighet
              med direktivet, bland annat infört en möjlighet för energiintensiva
              industriföretag att befrias från energiskatt på el i utbyte mot
              att företagen deltar i ett program för energieffektivisering.
              Detta har lett till att svensk industri ligger långt framme i
              att hitta nya miljövänliga lösningar och kommer framdeles att
              ha stor konkurrensfördel av detta.
            </seg>
            <seg n="792215b8">
              Sverige har också under lång tid beskattat de energislag som
              nu omfattas av direktivet. Våra skattenivåer ligger långt över
              de minimiskatter som direktivet anger, vilket vi tycker är bra.
            </seg>
            <seg n="687f1cb9">
              Det som nu återstår är ändringar av vissa förfaringsregler. Det
              finns dock några delar, som vi tidigare har hört, som vi inte
              har kunnat gå fram med eftersom det kräver EU-kommissionens godkännande.
            </seg>
            <seg n="1c43cb14">
              Herr talman! Vi socialdemokrater har inget att erinra mot de
              förslag som finns i propositionen. Vi yrkar sålunda bifall till
              förslaget i skatteutskottets betänkande nr 5. Vi känner dock stor
              sympati med motionerna men väljer i detta fall att inte stödja
              dem nu eftersom propositionen enbart är en direkt anpassning till
              direktivet.
            </seg>
            <seg n="7c685ace">
              I betänkandet står också att regeringen och majoriteten i denna
              kammare kommer att återkomma till dessa frågor. Vi utgår från
              att det i vissa fall sker relativt omgående för att Sverige inte
              ska tappa i sitt arbete med att ha en politik där vi använder
              energiskatterna som ett medel för en bra miljö- och energipolitik.
            </seg>
            <seg n="a085918f">
              Jag har för att bilda mig en uppfattning om var de olika partierna
              står och hur man resonerar i dessa frågor läst skatteutskottets
              betänkande från i våras om energibeskattningen. Efter att ha läst
              detta har jag några frågor till majoritetens företrädare.
            </seg>
            <seg n="ff66780d">
              Tycker ni att skatteinstrumentet är bra som ett medel för att
              nå målet om en mer miljöanpassad energianvändning?
            </seg>
            <seg n="3b2fc7a7">
              Statsminister Reinfeldt har också klargjort att han jag utgår
              från att han menar hela den borgerliga regeringen inte har ambitionen
              att Sverige ska ligga i miljöpolitikens frontlinje. Att Moderaterna
              inte vill det har vi alltid vetat eftersom man inte har någon
              miljöpolitik. Men vad tycker ni från de andra borgerliga partierna
              om detta? Vilken inverkan får det på energiskatterna?
            </seg>
          </u>
          <note type="speaker" n="bd34caee">
            Anf. 162 LENA ASPLUND (m):
          </note>
          <u who="Q4987091" xml:id="i-ac60ae39e6f2a47e-0" n="a10ab01c">
            <seg n="71f3eabd">
              Herr talman! Europeiska unionens råd beslutade ju redan i oktober
              2003 om ett energiskattedirektiv. Sverige har redan genomfört
              vissa anpassningar. I och med de åtgärder som nu slutförs anpassas
              den svenska energibeskattningen till energiskattedirektivet.
            </seg>
            <seg n="efff228b">
              I propositionen lämnas förslag om anpassningar av skattepliktiga
              områden för bränslen samt tillvägagångssätt kring beskattningen
              av bränslen. Om vår svenska industri ska kunna konkurrera med
              övriga Europa och resten av världen är det viktigt med en anpassning
              och att vi inte ligger för högt i Sverige. Det gäller för Sverige
              att försöka ha samma energiskattenivåer som övriga EU.
            </seg>
            <seg n="074c72c1">
              Den svenska basindustrin är väldigt energikrävande. Att behålla
              denna industri i Sverige är av största vikt. Den ger arbetstillfällen
              och är dessutom väl förknippad med vårt land.
            </seg>
            <seg n="588b8285">
              Basindustrin och dess industrinära tjänster står i dag för drygt
              27 % av bnp. Industrin sysselsätter direkt över 700 000 personer.
              Indirekt sysselsätter tillverkningsindustrin uppskattningsvis
              1 ½ miljon personer, och varuexporten står för 80 % av vår export.
            </seg>
            <seg n="6e8adc77">
              Herr talman! Svensk industri har varit ledande när det gäller
              miljömedvetenhet. Man har moderniserat och anpassat sin tillverkning
              på ett mycket föredömligt sätt. Svensk industri är världsledande
              inom energieffektivisering.
            </seg>
            <seg n="43608646">
              Det som vi som politiker nu inte får göra är att beskatta den
              orättvist gentemot exempelvis resten av Europa.
            </seg>
            <seg n="ae30cf2a">
              Skogsindustrin, kemiindustrin, gruvindustrin och stålindustrin
              utgör moderna och konkurrenskraftiga industrisektorer i internationell
              toppklass. Svensk industri och basindustri är i det närmaste unika
              i ett internationellt perspektiv med sin förmåga att utvecklas
              och behålla en ledande position.
            </seg>
            <seg n="50de0d80">
              En av de viktigaste förutsättningarna för basindustrin är en
              säker tillgång till el och annan energi till konkurrenskraftiga
              priser.
            </seg>
            <seg n="f056ba3b">
              Vidare sker en justering av vilka energiintensiva företag som
              kan få en nedsättning av koldioxidskatten enligt den så kallade
              0,8-procentsregeln.
            </seg>
            <seg n="74855f0a">
              I förrgår, den 11 december, godkände EG-kommissionen ansökan
              om statsstödsgodkännande varvid denna regel nu kan träda i kraft
              den 1 januari 2007. Även detta utgör ett led i anpassningen av
              de svenska energiskattereglerna till energiskattedirektivet.
            </seg>
            <seg n="4dc2a564">
              När det gäller vilka företag som ska anses som energiintensiva,
              vilket Marie Engström har varit inne på här, finns det olika sätt
              att definiera det. Det som kommer att gälla är den så kallade
              förädlingsvärdesmodellen, vilket innebär att energiintensiteten
              knyts till relationen mellan betald energi och koldioxidskatt
              på bränslena och förädlingsvärdet.
            </seg>
            <seg n="43cb1975">
              Regeringen har dock för avsikt att följa upp denna modell. Då
              är det viktigt att inte upp- och nedgångar i fråga om råvarupriser
              styr om en industri är energiintensiv eller inte.
            </seg>
            <seg n="0b16aabb">
              I propositionen föreslås vidare att den nuvarande skattefriheten
              för biogas ska behållas. Skattefrihet föreslås även för vegetabiliska
              och animaliska oljor och fetter samt icke-syntetisk metanol och
              fettsyrametylestrar som används för uppvärmning. I dag sker inte
              någon beskattning av dem.
            </seg>
            <seg n="22029a5f">
              Motsvarande gäller för skattefriheten för metan som framställts
              av biomassa, så kallad biogas, och som används som bränsle för
              uppvärmning.
            </seg>
            <seg n="3c42ae60">
              I propositionen föreslås att en möjlighet till skattebefrielse
              enligt reglerna i artikel 16 i EU:s energiskattedirektiv utnyttjas,
              som tidigare talare har varit inne på. En sådan skattebefrielse
              behöver dock statsstödsprövas. Syftet med denna prövning är att
              säkerställa att företagen inte ges en kompensation som överstiger
              merkostnaderna för framställningen av dessa produkter i förhållande
              till konkurrerande bränslen.
            </seg>
            <seg n="2ac5b3b9">
              Som vi tidigare har hört kommer EG-kommissionen antagligen inte
              att ha gett något godkännande före den 1 januari 2007. Det innebär
              att skatt borde börja tas ut från den 1 januari 2007. Men det
              finns en möjlighet till retroaktiv återbetalning. Det skulle för
              många företag innebära att de skulle behöva betala in skatt som
              de sedan kommer att få tillbaka. För många av dessa företag skulle
              det kunna innebära en stor likviditetsbelastning. Skatteverket
              kan dock bevilja anstånd med inbetalning av skatt om det finns
              synnerliga skäl. Denna uppkomna situation anses som ett synnerligt
              skäl. Och Skatteverket har i en skrivelse meddelat att anstånd
              kommer att beviljas.
            </seg>
            <seg n="88cab48b">
              När det gäller koldioxidfria drivmedel håller jag med Marie Engström
              om att det är galet att de ska vara dyrare än de fossila bränslena.
              Regeringen har för avsikt att återkomma i detta ärende i tilläggsbudgeten
              2007.
            </seg>
          </u>
          <note n="9f8ff6a7">
            Herr talman! Jag yrkar bifall till förslaget i skatteutskottets
            betänkande 5.
          </note>
          <note type="speaker" n="a91b9931">
            Anf. 163 CHRISTIN HAGBERG (s) replik:
          </note>
          <u who="Q4951904" xml:id="i-2e938677cf7e83c1-1" n="2922b308">
            <seg n="c15007a2">
              Herr talman! Jag fick inget svar på mina frågor, och det hade
              jag kanske inte förväntat mig heller.
            </seg>
            <seg n="101bf01f">
              Energipolitiken och energibeskattningen är naturligtvis speciella
              och har också varit till gagn, som jag sade i mitt anförande,
              för den omställning som har skett i svensk industri där man ligger
              i framkant.
            </seg>
            <seg n="234a27db">
              Det är därför intressant att den moderata företrädaren i sitt
              anförande också tar upp hur bra detta har fungerat.
            </seg>
            <seg n="6b45a2d6">
              För att ha någonting att så att säga hänga upp er politik på,
              eftersom detta betänkande milt sagt är ganska tekniskt i sin utformning,
              återkommer jag till att Moderaterna i sin reservation i mars 2006
              skrev att energipolitiken behöver göras om och att den ska vara
              långsiktig.
            </seg>
            <seg n="a66fd0be">
              I den förra debatten här talade man om stora visioner och stora
              lösningar. Och jag tror att vi nog här kan komma in på något sådant
              eftersom det här krävs att man har stora visioner och stora lösningar.
            </seg>
            <seg n="158cac8e">
              Efter att denna reservation hade skrivits gjorde de fyra borgerliga
              partierna upp om energipolitiken för de kommande fyra åren, det
              vill säga till valet 2010.
            </seg>
            <seg n="a611080d">
              Lena Asplund från Moderaterna kan gärna få redogöra för om man
              tycker att fyra år är långsiktigt i detta sammanhang med tanke
              på de kostnadskrävande investeringar som det innebär att miljöanpassa
              energianvändningen i våra energiintensiva industrier.
            </seg>
          </u>
          <note type="speaker" n="0b1996df">
            Anf. 164 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-1" n="a10ab01c">
            <seg n="a33465c1">
              Herr talman! Det viktiga är ju att vi har en energipolitik som
              inte missgynnar vår industri och våra hushåll. Vi har legat i
              framkant. Men den gröna skatteväxlingen har ju inte gett speciellt
              mycket i miljöhänseende. Miljön är global, och vi måste jobba
              globalt så att vi får med resten av Europa. Detta är en jätteviktig
              fråga för EU. Vi måste också få med resten av världen och speciellt
              de länder som inte har anslutit sig till Kyotoavtalet USA, Kina
              och Indien. Det är där som vi har de stora bovarna. Vi måste jobba
              hårt. Det är en långsiktig miljöpolitik.
            </seg>
          </u>
          <note type="speaker" n="8f74183a">
            Anf. 165 CHRISTIN HAGBERG (s) replik:
          </note>
          <u who="Q4951904" xml:id="i-2e938677cf7e83c1-2" n="2922b308">
            <seg n="c2cef78b">
              Herr talman! Det där vet vi. Men det krävs ju ändå att Sverige
              också drar sitt strå till stacken.
            </seg>
            <seg n="84a2b7cc">
              Nu har vi förstått att man också har lärt sig att säga klimatpolitik.
              Det gläder mig som tidigare har jobbat just med den frågan i ett
              annat utskott. Och jag vet att framför allt Moderaternas klimatpolitik
              inte var så långtgående.
            </seg>
            <seg n="6360afe9">
              Alla partier i den här kammaren är överens om att vi naturligtvis
              måste jobba globalt. Men det krävs ändå att vi i Sverige har en
              energipolitik som leder till mindre utsläpp av koldioxid. Och
              då krävs det en långsiktighet när det gäller energipolitiken och
              energiskattepolitiken för att man ska kunna driva politiken i
              den riktningen även här hemma.
            </seg>
            <seg n="9e939f5f">
              Jag vill höra lite mer om vad majoriteten tycker om detta. Hur
              tänker ni jobba under de kommande fyra åren för att lösa detta
              och använda energiskatter som medel som vi debatterar just i dag?
            </seg>
          </u>
          <note type="speaker" n="b2a488d9">
            Anf. 166 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-2" n="a10ab01c">
            <seg n="3c99de03">
              Herr talman! Koldioxid är vad man brukar kalla en blandbar gas.
              Det innebär i praktiken att koncentrationen av växthusgaser i
              atmosfären blir densamma oavsett var utsläppen sker. Det som därför
              inte får ske är att vår svenska basindustri, som är väldigt miljömedveten
              och ligger i framkant, tvingas lägga ned sin verksamhet så att
              dessa arbeten utförs någon annanstans med smutsig kolkraftsel.
              Är det en sådan energipolitik som vi ska föra? Det är väl bättre
              att vi försöker föra en energipolitik i Sverige som ligger på
              en rimlig nivå, så att våra miljömedvetna industrier klarar av
              detta?
            </seg>
            <seg n="40745e29">
              Utsläppen av koldioxid i USA är ungefär 20 ton per person och
              år. I Sverige är dessa utsläpp bara drygt fem ton.
            </seg>
            <seg n="ad33e731">
              Jag återkommer därför till att detta är en global fråga i och
              med att koldioxid åker rakt upp och finns över hela världen.
            </seg>
          </u>
          <note type="speaker" n="e0aa8e46">
            Anf. 167 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-8" n="309f271e">
            <seg n="77eab173">
              Herr talman! Lena Asplund gav ett besked: att 0,8-procentsregeln
              nu godkänts av EU-kommissionen. Det är mycket möjligt att du,
              Lena Asplund, har mer information än jag. Jag vet inte men du
              har kanske någon information när det gäller koldioxidskatten och
              den handlande sektorn. Du har möjlighet att ge ett svar om det.
            </seg>
            <seg n="56184fee">
              Jag blev väldigt nyfiken när Lena Asplund sade att ni återkommer
              i tilläggsbudgeten för år 2007 när det gäller de alternativa bränslena.
              I dag har vi varken energiskatt eller koldioxidbeskattning beträffande
              alternativa bränslen de är helt borta. Då blir man väldigt intresserad
              av att höra vad som kan komma.
            </seg>
            <seg n="07f17416">
              Vad jag tog upp i mitt anförande handlade om mervärdesskatt på
              till exempel biogas och etanol. Skulle vi få till stånd det handlar
              det förmodligen om en ganska lång process eftersom det gäller
              mervärdesskattedirektivet. Men det är mycket möjligt att Lena
              Asplund inte har möjlighet att säga någonting om det.
            </seg>
            <seg n="4d087956">
              Nyss hörde jag Lena Asplund säga att den gröna skatteväxlingen
              inte har gett så mycket. Man kan ha väldigt många olika uppfattningar
              om den gröna skatteväxlingen. Men det man säkert vet är att den
              höjda koldioxidskatten har haft betydelse; det finns belagt. Sedan
              kan det finnas saker som kanske inte är så bra.
            </seg>
            <seg n="17ff05bf">
              Det stora som har hänt sedan vi införde grön skatteväxling är
              väl att vi också har fått alternativa styrmedel, av vilka utsläppshandeln
              är ett. Icke desto mindre gjorde ni ingen återläggning när det
              gäller den gröna skatteväxlingen. Det som var växlat till och
              med år 2006 finns också kvar så när som på flygskatten om jag
              nu läst budgetpropositionen rätt. Därför skulle jag vilja att
              Lena Asplund lite grann utvecklar just de påståendena. Själv har
              jag inte kvar några sekunder av min talartid.
            </seg>
          </u>
          <note type="speaker" n="20bfc2d6">
            Anf. 168 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-3" n="a10ab01c">
            <seg n="1a5e8a8a">
              Herr talman! Jag vet inte om jag riktigt förstått vilka påståenden
              du menar att jag ska utveckla, men några kan jag väl utveckla.
            </seg>
            <seg n="b2b41760">
              Den gröna skatteväxlingen har inte gett speciellt mycket. I Sverige
              har vi sedan 1970-talet sänkt koldioxidutsläppen. De har gått
              ned. Men den gröna skatteväxlingen har inte gett lika mycket som
              det var tänkt.
            </seg>
            <seg n="a91c9a2e">
              När det gäller drivmedel pratade jag om E 85. Det är inte rimligt
              att det ska vara dyrare att köra en bil avsedd för ett alternativt
              drivmedel på vanligt fossilt bränsle, bensin, i stället för på
              E 85. Detta har man också tagit till sig. Det här är någonting
              som är fel. I dag körs ju de här bilarna på bensin. Då är det
              någonting som är galet. Nu har ju bensinen blivit lite billigare,
              medan E 85 är dyrt.
            </seg>
          </u>
          <note type="speaker" n="3de2338b">
            Anf. 169 MARIE ENGSTRÖM (v) replik:
          </note>
          <u who="Q4946821" xml:id="i-b1c65b063e8c76d8-9" n="309f271e">
            <seg n="219b801f">
              Herr talman! Jag ställde kanske väldigt oprecisa frågor. Då blir
              det också väldigt oprecisa svar, så jag får väl skylla mig själv.
            </seg>
            <seg n="c8cd34d1">
              Lena Asplund har i alla fall tidigare sagt att det internationellt
              sett naturligtvis är väldigt viktigt att ställa krav på USA, Kina,
              Indien och så vidare. Jag kan dela den uppfattningen. Men det
              får inte vara så att vi kan slå oss till ro med att säga att andra
              nu får sätta i gång och jobba, medan vi över huvud taget inte
              ska göra någonting. Lite grann tycker jag att det synsättet ibland
              lyser igenom när man hör moderata företrädare prata om miljö-
              och energifrågor.
            </seg>
            <seg n="d9246278">
              Därför vill jag fråga Lena Asplund vilka åtgärder ni tänker vidta
              för att Sverige ska fortsätta att vara ledande när det gäller
              miljöhänsyn och kanske också kunna fortsätta att vara en spjutspets.
              Det kunnande som det för med sig har ju också på ett annat sätt
              betydelse för oss som nation. Att vi kan exportera vårt kunnande
              har betydelse för vår ekonomi. Men det har naturligtvis också
              stor betydelse för miljön. Det gäller, som sagt, att inte tappa
              det greppet. Jag är rädd för att vi med Moderaternas politik ja,
              nästan avsaknad av miljöpolitik kanske tappar det grepp som vi
              ganska länge har haft.
            </seg>
            <seg n="d7b95b7c">
              Vad tänker ni göra för att Sverige också i fortsättningen ska
              kunna ligga i framkanten i de här frågorna?
            </seg>
          </u>
          <note type="speaker" n="11f2b153">
            Anf. 170 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-4" n="a10ab01c">
            <seg n="b3772d28">
              Herr talman! Till skillnad från Vänsterpartiet är vi moderater
              väldigt EU-vänliga. Det är i EU vi måste börja jobba när det gäller
              miljön i Europa och att Europa blir ett föredöme för resten av
              världen.
            </seg>
            <seg n="1790e553">
              Man kan också, om jag får återgå till koldioxidutsläppen, räkna
              på hur mycket som släpps ut per bnp-krona. Där kan man notera
              att Tjeckien och Polen har ungefär fyra gånger högre utsläpp per
              bnp-krona än Sverige. Det är alltså i EU vi måste börja jobba.
              Om Vänsterpartiet förstod det skulle man kanske bli lite mer EU-positiv
              och arbeta för detta.
            </seg>
            <seg n="7ae08f6f">
              Jag tycker att det är lite fel av Marie Engström att tala om
              Moderaternas avsaknad av en miljöpolitik. Så är det inte alls.
              Men vi har kanske inte riktigt samma syn på miljöpolitiken som
              Vänsterpartiet. För den skull är det inte fråga om en avsaknad
              hos oss, utan vi ser helheten rätt stort. Vi måste ha med oss
              allt i samhället. Vi får inte skatta ihjäl vissa delar av vårt
              land det är till ingen hjälp utan vi måste jobba globalt med miljöpolitiken.
            </seg>
          </u>
          <note type="speaker" n="ba5a23bf">
            Anf. 171 HELENA LEANDER (mp) replik:
          </note>
          <u who="Q4961406" xml:id="i-9d58e037c61e9659-4" n="af35da63">
            <seg n="a799bacb">
              Herr talman! Det faktum att svenska företag ligger i framkanten
              när det gäller miljön är ingen slump. Det är inte ett resultat
              av att vi har låga skatter och slappa krav, utan det beror just
              på att vi har fört en framgångsrik miljöpolitik där vi har kombinerat
              skatter och andra styrmedel för att få en styrning där det blir
              lönsamt att också ta ett långsiktigt ansvar.
            </seg>
            <seg n="64dafb6e">
              Sedan kan man givetvis alltid diskutera utformningen. Vi vill
              ju inte ha en utformning som blir kontraproduktiv, som innebär
              att företag flyttar utomlands. Men jag tror fortfarande att det
              finns en potential för att jobba vidare med energieffektivisering
              och konvertering till förnybara bränslen i svenska företag om
              vi fortsätter med vår miljöpolitik i stället för att, som Moderaterna
              verkar vara inne på, luckra upp de här kraven.
            </seg>
            <seg n="1d9a0363">
              Nu var det kanske era allianskamrater som brukade säga det, men
              att ställa krav är väl att bry sig?
            </seg>
          </u>
          <note type="speaker" n="1d613a39">
            Anf. 172 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-5" n="a10ab01c">
            <seg n="7b7bcd45">
              Herr talman! Jag tycker att Helena lite grann förringar industrins
              insikt i det hela, för industrin i sig har haft ett stort intresse
              för att förbättra och modernisera sin teknik. Då har det följt
              med att man har en god miljömedvetenhet.
            </seg>
            <seg n="4d22323d">
              Det har inte bara handlat om skattestyrning. Man kan ha energiskatter.
              De kan vara fiskala, och de kan vara styrande. Jag vet att svenskar
              över huvud taget har en god miljömedvetenhet. Vi sopsorterar.
              Vi försöker fundera på vad vi gör och vad vi handlar när vi går
              och handlar om vi handlar Kravmärkt och rättvisemärkt. Vi har
              en god insikt.
            </seg>
            <seg n="af8cee39">
              Jag tror inte att man som politiker ska styra allting. Däremot
              tror jag att det finns en väldigt stor medvetenhet hos den svenska
              befolkningen. Det ser vi nu. Det diskuteras ju väldigt mycket
              med tanke på den här väldigt varma hösten. Det pratas om miljöfrågor.
              Det finns en medvetenhet. Vi ska inte tacka bara oss politiker
              för det speciellt inte ni.
            </seg>
          </u>
          <note type="speaker" n="dd9ea1d3">
            Anf. 173 HELENA LEANDER (mp) replik:
          </note>
          <u who="Q4961406" xml:id="i-9d58e037c61e9659-5" n="af35da63">
            <seg n="9f301f01">
              Herr talman! Absolut! Det är viktigt att det kommer underifrån,
              att människor själva är beredda att ställa om sin livsstil. Här
              har vi en hel del att göra. Om alla människor levde som vi i Sverige
              skulle det behövas ungefär tre jordklot till, så så himla miljövänliga
              är vi faktiskt inte!
            </seg>
            <seg n="a4af6d14">
              Då går det inte att bara säga att vi ska jobba internationellt
              och att vi ska jobba i EU ungefär som att de ska göra någonting,
              medan vi inte ska göra någonting alls. Vi måste faktiskt vara
              beredda att dra vårt strå till stacken.
            </seg>
            <seg n="9ce6423e">
              Självklart är de inom industrin inte nödvändigtvis onda människor
              som vill förstöra miljön för sakens skull. De är aktörer på en
              marknad. Moderaterna som är varma anhängare av marknadsekonomin
              borde vara fullt medvetna om att ekonomiska drivkrafter spelar
              roll. Om det är mer lönsamt att vara miljövänlig än att vara miljöbov
              blir man självklart mer miljövänlig. Vad är det för konstigt med
              det?
            </seg>
          </u>
          <note type="speaker" n="59417544">
            Anf. 174 LENA ASPLUND (m) replik:
          </note>
          <u who="Q4987091" xml:id="i-ac60ae39e6f2a47e-6" n="a10ab01c">
            <seg n="b3d22dcc">
              Herr talman! Vi kan släppa USA och titta på länder som har en
              dålig miljömedvetenhet och som är dåliga i det arbetet. Det är
              ofta länder som vi kallar för tredje världen, länder som är fattiga.
              För att ha råd med en god miljöpolitik måste man också ha en relativt
              god ekonomi jag antar att Helena håller med mig om det. Då måste
              vi fortsätta att ha det i Sverige. Och då får vi inte driva företagen
              utanför Sverige. Vi får inte driva i väg dem. Till slut har de
              som är kvar här inte råd att behålla en god miljömedvetenhet.
            </seg>
            <seg n="4c274c5b">
              Därför är det oerhört viktigt med en bra balansgång. Hur ska
              man styra det hela? Man får inte gå för långt. Men man måste givetvis
              även ha kvar en god miljöpolitik. Vi måste vara rädda om vår jord.
              Det handlar om våra barn många av oss har barn och barnbarn. Vi
              kan inte lämna efter oss en skitig värld. Detta är jätteviktigt.
            </seg>
            <seg n="f6faa771">
              Jag vill definitivt inte medverka till det, men jag vill inte
              heller medverka till att vår industri flyttar utomlands. Jag tror
              inte att det hjälper, som jag har sagt. Vi måste vara kvar här,
              och vi måste vara föregångare. Det här är ett jätteviktigt arbete
              i EU. Det är där vi måste jobba med det, och också i FN. Vi måste
              få igenom allt det här globalt. Vi kan diskutera det hur mycket
              vi vill här i Helsingfors, i Sverige, men det hjälper inte. Jordklotet
              äger vi tillsammans. Låt oss då vara rädda om det tillsammans.
            </seg>
          </u>
          <note type="speaker" n="23aa9d9c">
            Anf. 175 ÅKE SANDSTRÖM (c):
          </note>
          <u who="Q6093424" xml:id="i-15604e767631fae7-1" n="1278f881">
            <seg n="51509587">
              Herr talman! Får jag börja med att konstatera, beträffande diskussionen
              om skatterna, att skatteinstrumentet ju är tydligt styrande i
              syfte att skapa ett miljövänligare samhälle, att komma till rätta
              med klimatförändringen och att skapa nya jobb i sektorn förnybar
              energi.
            </seg>
            <seg n="9da20ac5">
              Det betänkande som vi har på vårt bord är ytterligare ett steg
              i den riktningen, men mer finns att göra. Som utskottet säger
              förutsätter vi att regeringen återkommer till riksdagen i de här
              frågorna. I de motioner som finns fogade till betänkandet finns
              också delar som kan vara intressanta att ta upp och analysera
              vidare. Allt är inte bra i betänkandet.
            </seg>
            <seg n="cbcfd8af">
              Införandet av skatt på vegetabiliska och animaliska oljor och
              fetter som används till uppvärmning är ett exempel på ett negativt
              inslag. Signalen från en regering som tydligt uttalat att man
              vill satsa på förnybara energislag blir något fel när man ytligt
              läser förslaget i betänkandet. För att ha en fortsatt skattebefrielse
              på det här området fordras, som framgår, ett godkännande av EU-kommissionen,
              och ett sådan godkännande finns inte i dag. Här kan man fråga
              sig om inte den tidigare regeringen har underlåtit detta, eller
              haft bristande planering, då man inte ansökt om fortsatt skattebefrielse
              i tid.
            </seg>
            <seg n="80a6f18e">
              Nu är sittande regering bokstavligt talat inmålad i ett hörn
              och måste höja skatten. Samtidigt går man nu in och ansöker om
              skattebefrielse för att göra vad som göras kan och för att rädda
              en miljömässigt bra näring. Behandlingen av en sådan här ansökan
              tar tid. I mellantiden kommer de här oljorna att beskattas, och
              det är en olycklig situation. De företag som arbetar med de här
              produkterna är ofta i startskedet mellan forskning och produktion
              och alltså mycket känsliga för extra ekonomiska pålagor. En sådan
              här skatt, även om det är ett övergångsskede, även om garantier
              ges för retroaktivitet och även om alla säger sig vara positiva
              till produktionen, är olycklig och kan vara droppen som gör att
              hela verksamheten går över styr för det enskilda företaget.
            </seg>
            <seg n="5eff2877">
              Nu har departementet, utskottet och Skatteverket gjort allt för
              att mildra effekterna av den gamla regeringens misstag på den
              här punkten, att inte ansöka i tid, och allt talar ju för att
              kommissionen beviljar skattefriheten. Som vi har hört här tidigare
              finns det enligt Skatteverket också synnerliga skäl att bevilja
              anstånd med att betala skatt. Det företag som jag talade med i
              dag sade att okej, vi kan leva med de här två blanketterna, som
              det gäller, för att ansöka om det här anståndet med skattebetalning.
              Det är den signal jag har fått i dag.
            </seg>
            <seg n="6f89a9ba">
              Det är bra att snabba åtgärder vidtas för att rädda utvecklingen
              av denna gren av den gröna sektorn, som det ju faktiskt är fråga
              om. Det är också bra att snabba och resultatinriktade åtgärder
              kan komma till stånd i samverkan mellan aktuella instanser, som
              jag här har nämnt.
            </seg>
            <seg n="46cb9949">
              Herr talman! Anpassningen av energibeskattningen till energiskattedirektivet
              är ett steg i utvecklingen, och trots den här skönhetsfläcken
              yrkar jag bifall till utskottets förslag.
            </seg>
          </u>
          <note n="dd3d5f1c">
            I detta anförande instämde Jörgen Johansson (c).
          </note>
          <note type="speaker" n="c26b7962">
            Anf. 176 CHRISTIN HAGBERG (s) replik:
          </note>
          <u who="Q4951904" xml:id="i-2e938677cf7e83c1-3" n="2922b308">
            <seg n="13c54b66">
              Herr talman! Jag har en fråga till Centerpartiets företrädare
              Åke Sandström. Centerpartiet var ju länge ett parti som företrädde
              miljöfrågorna på högerkanten. Numera har vissa frågetecken kring
              detta uppstått, inte minst sedan Centerns ordförande har gått
              ut och sagt att svensk lagstiftning är för krånglig. Det måste
              till flera morötter och mindre piskor.
            </seg>
            <seg n="5f0e20c5">
              Om man stannar där låter ju detta väldigt sympatiskt. I klartext
              betyder det att man inte vill att någon ska belastas för eventuella
              miljöpåverkande verksamheter men att de som jobbar intensivt med
              att förbättra sin verksamhet i mer miljövänlig riktning ska belönas.
              Det man då frångår är ju principen som gäller inom europeisk miljöpolitik
              om att förorenaren ska betala. Då undrar jag om Centerpartiets
              företrädare Åke Sandström här i debatten kan ge några exempel
              på hur man har tänkt sig detta inom det område som vi debatterar
              nu, det vill säga energibeskattningen.
            </seg>
          </u>
          <note type="speaker" n="d81cc7dc">
            Anf. 177 ÅKE SANDSTRÖM (c) replik:
          </note>
          <u who="Q6093424" xml:id="i-15604e767631fae7-2" n="1278f881">
            <seg n="de87add9">
              Herr talman! Låt oss utradera eventuella frågetecken om att vi
              inte har kvar vårt djupa intresse och engagemang för energifrågorna
              med miljöinriktning. Det tror jag är en alldeles obefogad fundering.
              Att tolka ett enskilt uttalande från partiledaren gör jag inte
              så här oförberett. Det finns inget som tyder på att vi inte ska
              jobba i den riktning som vi har haft tidigare.
            </seg>
            <seg n="aae9e2e7">
              Som jag sade är skatteinstrumentet viktigt. Vi har ju bland annat
              också sagt att vi inte omedelbart springer iväg och sänker skatten
              på drivmedel eftersom vi behöver en satsning. Vi behöver styra
              bort från dessa fossila medel till förnybara fordonsbränslen,
              vilket jag jobbar ganska mycket med personligen.
            </seg>
            <seg n="1b396b87">
              Det är ett klart besked: Vi kommer att jobba i den riktning som
              Christin Hagberg har känt oss för tidigare.
            </seg>
          </u>
          <note type="speaker" n="7211718e">
            Anf. 178 CHRISTIN HAGBERG (s) replik:
          </note>
          <u who="Q4951904" xml:id="i-2e938677cf7e83c1-4" n="2922b308">
            <seg n="9aa343e8">
              Herr talman! Det är skönt att övriga företrädare för Centerpartiet
              står fast vid den politik som man tidigare har gjort sig känd
              för medan partiledaren är ute och pratar i vanlig ordning.
            </seg>
            <seg n="99294acb">
              Det som bekymrar mig lite här är de svar som jag fick från era
              kolleger i den borgerliga majoriteten. Man hävdar, vilket i och
              för sig är sant, att det är viktigare att vi jobbar globalt än
              att vi jobbar inom svensk politik för att förbättra miljön. Då
              vill jag höra lite grann hur Centerpartiet resonerar i den här
              frågan. Vi pratar ju lite om energiskatterna kopplat till energipolitiken
              men också om det som vi har haft uppe gällande handel med utsläppsrätter.
              Där har vi resonerat väldigt långtgående kring det här, utökning
              och så vidare. Moderaterna menar att svenska företag hotar att
              lägga ned om man inte har en bra energipolitik. Som jag ser det
              har svensk basindustri och energiintensiv industri stannat kvar.
              Vi har genom skattepolitiken kopplat till energipolitiken naturligtvis
              sett till att man har lagt om sin energianvändning, sin elanvändning,
              för att komma ned och därigenom få ta del av att vi har styrt
              mot det här. Därigenom har de kunnat få en bra produktion med
              lägre energiförbrukning, något som ju dessutom gynnar dem i konkurrensen.
              Jag vill höra lite grann hur Centerpartiets företrädare resonerar
              när det gäller den frågan, som jag tidigare också ställde till
              Moderaterna.
            </seg>
          </u>
          <note type="speaker" n="3905b20b">
            Anf. 179 ÅKE SANDSTRÖM (c) replik:
          </note>
          <u who="Q6093424" xml:id="i-15604e767631fae7-3" n="1278f881">
            <seg n="e65ce278">
              Herr talman! Jag var inte riktigt beredd på att det skulle bli
              en allmän energidebatt av detta, och övriga partier får som sagt
              tala för sig själva när det gäller vilka besked de har att ge
              på de här punkterna, men det är alldeles klart att vi har som
              linje att handeln med utsläppsrätter ska kunna utvecklas ytterligare.
              Den borde på sikt kunna omfatta hela vår värld. Hela energipolitiken
              grundas ju på, för att upprepa vad jag sade på en energikonferens
              i Sundsvall i går, att den globala energipolitiken är den största
              utmaning vi har i dagsläget. Där ska alla partier inbjudas. Här
              måste vi se till att vi får breda lösningar. Jag har varit med
              om sådana tidigare. Det är en jätteviktig sak. Utan att gå in
              på detaljer måste vi se till att utveckla detta med utsläppsrätterna.
              Vi måste få bredare allianser i energipolitiken för att få långsiktiga
              spelregler så att även industrin och andra kan lita på det här.
              Det är jag, som sagt, fullständigt beredd att i alla delar jobba
              för i framtiden.
            </seg>
          </u>
          <note type="speaker" n="8c002a85">
            Anf. 180 MARIE ENGSTRÖM (v) replik:
          </note>
          <u who="Q4946821" xml:id="i-de29e6193518475d-0" n="309f271e">
            <seg n="023aa4c3">
              Herr talman! Åke Sandström använde en del av sitt anförande till
              att skylla på den gamla regeringen för det som jag i mitt anförande
              sade var mycket av krångel eftersom EU-kommissionen till exempel
              inte låter oss befria biobränslen från beskattning från årsskiftet.
              Jag vet inte om man ska beskylla den gamla regeringen för så mycket.
              Jag tror mig veta att den regeringen har följt kommissionens regelverk
              och gjort allt för att man ska kunna införliva energiskattedirektivet
              i svensk lagstiftning på ett sätt som är så bra som möjligt, inte
              minst för miljön.
            </seg>
            <seg n="a4cb5331">
              Jag skulle vilja vända på frågan lite grann och fråga Åke Sandström:
              Vad gör den här regeringen för att till exempel koldioxidskatten
              för den handlande sektorn ska tas bort, till exempel för att öka
              prisskillnaden mellan fossila och förnybara bränslen till förmån
              för förnybara bränslen? Vad gör regeringen för att man ska kunna
              öka inblandningen av etanol i bensin från dagens 5 % till 10 %,
              vilket skulle få stor betydelse? Det finns en lång rad sådana
              frågor som jag i stället skulle kunna ställa till Åke Sandström
              när det gäller vad den här regeringen gör.
            </seg>
          </u>
          <note n="25f76d4d" type="speaker">
            Anf. 181 TALMANNEN:
          </note>
          <u who="unknown" xml:id="i-aa250f4d16d9d752-0" n="309f271e">
            <seg n="1ef5e505">
              Jag vill erinra alla om att det är energidirektivet och energibeskattningen
              vi ska debattera i första hand.
            </seg>
          </u>
          <note type="speaker" n="321e80e1">
            Anf. 182 ÅKE SANDSTRÖM (c) replik:
          </note>
          <u who="Q6093424" xml:id="i-15604e767631fae7-4" n="1278f881">
            <seg n="22497707">
              Herr talman! Jag instämmer i att vi har hamnat något vid sidan
              av betänkandet, men okej. Vad jag menade var att det inte är bra
              om man har ansökt alltför sent för att kunna få besked i tid.
              Det jag försökte säga lite vänligt var att man kanske kunde ha
              ansökt tidigare. Jag har också tagit reda på när ansökningarna
              inlämnades. Detta är inte bra.
            </seg>
            <seg n="fca644b4">
              Jag har inte heller något positivt att säga om krånglet i EU.
              Jag delar Marie Engströms uppfattning att vi borde ha kunnat få
              skattebefria de här bränslena, speciellt de som vi talar om i
              dag som har en ringa omfattning totalt sett.
            </seg>
            <seg n="cc005896">
              Som sagt pågår arbetet i Energisamverkan. Jag deltar inte själv
              aktivt där, och det är lite synd. Men jag vill upprepa det jag
              sade tidigare, att vi för att kunna gå vidare måste skapa en grund
              för att få en energipolitik som är värd namnet och omfattas av
              en bred majoritet. Det vill jag återkomma till.
            </seg>
            <seg n="1f9e9313">
              Men som sagt kan jag i dag inte gå in på detaljerna i det som
              ligger utanför betänkandet.
            </seg>
          </u>
          <note type="speaker" n="fc198c6e">
            Anf. 183 MARIE ENGSTRÖM (v) replik:
          </note>
          <u who="Q4946821" xml:id="i-de29e6193518475d-1" n="309f271e">
            <seg n="60bc30e0">
              Herr talman! Jag återkommer i andra sammanhang med frågorna.
            </seg>
          </u>
          <note n="b50eeba1" type="speaker">
            Anf. 184 GUNNAR ANDRÉN (fp):
          </note>
          <u who="Q5556677" xml:id="i-aa250f4d16d9d752-1" n="309f271e">
            <seg n="811441e1">
              Herr talman! Detta betänkande kan förefalla något tekniskt i
              sin inriktning. Ulf Berg har på ett förträffligt sätt redogjort
              för vad det handlar om, nämligen anpassningen av energibeskattningen
              i Sverige till EU:s energiskattedirektiv. Det finns också några
              delfrågor som han har gått igenom, 0,8-procentsregeln och så vidare.
            </seg>
            <seg n="6c60c9b4">
              Det finns emellertid några andra viktiga saker att notera i detta
              utskottsbetänkande. Det allra viktigaste är möjligen att vi gör
              en justering av de skattesatser på el som följer av den allmänna
              prisutveckling som har skett.
            </seg>
            <seg n="d0daabaf">
              Det här, herr talman, är samma linje som den tidigare regeringen
              har haft, i den mån att prisutvecklingen påverkar energipriserna
              på till exempel bensin och olja. Detta är en omdiskuterad fråga,
              men för vår del har vi hela tiden sagt att vi måste se till att
              energiskatterna inte blir lägre än vad de är nu. Det är en väldigt
              viktig uppgift att hålla dem uppe.
            </seg>
            <seg n="3f02bf40">
              Jag skulle vilja kommentera några andra saker som har kommit
              upp här, och jag ska svara noga på Christin Hagbergs frågor som
              är väldigt intressanta och som kräver ordentliga svar. Men jag
              vill först vända mig till Marie Engström.
            </seg>
            <seg n="d66b6ee1">
              Jag tycker att det finns en intressant mening i hennes reservation
              längst ned på s. 17, herr talman, där det står så här: Målet måste
              vara att förbättra miljöstyrningen och effektivisera energianvändningen
              samtidigt som hänsyn tas till den energiintensiva industrins konkurrenskraft.
              Jag tror att det är en viktig utgångspunkt för alla partier i
              det här landet att se till att det är på det sättet. Vi som har
              haft möjlighet att leva under ganska många år vet ju att det blir
              besvärligt med konkurrenskraften om man vidtar väldigt kraftfulla
              åtgärder på sådana här områden.
            </seg>
            <seg n="c6de23b0">
              För ganska många år sedan bodde jag i en liten ort som heter
              Viskafors, där jag vet att den ärade ledamoten Hans Olsson numera
              bor. Strax söder om Viskafors fanns en gummifabrik som hette Firestone.
              Jag besökte fabriken på 50-talet. Och jag förstår att den är nedlagd
              numera, för arbetsmiljön var helt enkelt fruktansvärd. Det beklagliga
              var inte att man vidtog åtgärder utan att de förfärliga arbetena
              flyttade till andra länder. Det som ofta är problemet om man vidtar
              för häftiga åtgärder är att företagen flyttar till andra länder,
              och det var tyvärr exakt vad som hände. Men man får vara glad
              att arbetsplatsen inte finns kvar i det skick som det var då.
            </seg>
            <seg n="18f6f291">
              Christin Hagberg ställer två frågor. Den första frågan är: Är
              skatteinstrumentet bra? För den här regeringen och för Folkpartiet
              finns det bara ett svar på den frågan: Ja.
            </seg>
            <seg n="ac0d6a31">
              Man måste gå tillbaka och se vad det finns för historia. Man
              behöver inte gå tillbaka till 1959, när de två folkpartisterna
              Martin Söderquist i Solna och David Ollén i Helsingfors motionerade
              om det som så småningom blev Naturvårdsverket. Men man kan börja
              på 60-talet och titta på det intressanta nytänkande som kom på
              den tiden, framför allt genom Sören Norrby i Åkersberga. Man kan
              notera att det var före Miljöpartiets tillblivelse. I den stora
              utredningen Miljövårdens kostnader, som tillsattes 1973, drev
              Folkpartiet och Centerpartiet den här frågan hårt genom reservationer.
              Utredningen, som leddes av Valfrid Paulsson, kom till och med
              innan herr talman hade blivit riksdagsman, så det är väldigt länge
              sedan. Men den var upphovet till begreppet grön skatteväxling,
              och det som vi i dag i grund och botten diskuterar är hur häftig
              grön skatteväxling vi kan göra.
            </seg>
            <seg n="52603320">
              Jag ser stora förändringar på det här området. Om man bortser
              från de rent tekniska saker som vi diskuterar i dag, kom hela
              energipolitiken under den förra mandatperioden att handla om hur
              mycket man skulle beskatta bilar innanför Helsingforss tullar.
              Men energipolitiken kom under fyra år att i stort sett haverera
              därutanför. Visserligen gjordes en del saker på energiskatteområdet,
              men det upphävdes på andra områden genom införandet av en massa
              avdrag i Norrlands inland.
            </seg>
            <seg n="e9e912a6">
              Nu måste man ta ett rejält tag här. Det är viktigt, som Marie
              Engström påpekade, att regeringen har kommit fram till att de
              låga skattesatserna kan förlängas till 2013. Det ger stabilitet.
            </seg>
            <seg n="e8b2c6e8">
              Christin Hagberg frågar om ett påstående i en tidningsartikel
              där den blivande statsministern Reinfeldt har sagt att miljöfrågan
              är lågt prioriterad. Mot det måste man ställa den synpunkt som
              statsministern framförde i en frågestund där han sade det motsatta,
              nämligen att för den här regeringen är miljöfrågorna starkt prioriterade.
              Det har han också sagt. Jag medger att det finns en viss motsättning
              mellan de båda ståndpunkterna, men det kan gälla olika delar av
              miljöpolitiken.
            </seg>
            <seg n="02a926d2">
              Jag tror att man kan säga att vi som har åsikten att ekonomiska
              styrinstrument och skatteinstrument är väldigt viktiga för miljöpolitiken
              och energipolitiken kommer, efter vår förmåga, att se till att
              den här regeringen driver en politik i samma riktning som den
              tidigare, kanske till och med lite mer utanför Helsingforss tullar
              och kanske lite mer i samklang med den allmänna europeiska energipolitiken.
              Jag tror att det är den största skillnaden.
            </seg>
            <seg n="6b82363b">
              Jag kommer att ställa en fråga till Christin Hagberg på den punkten.
              Kan vi isolera miljö- och energipolitiken till Sverige, Helsingforss
              län eller Helsingforss stad eller ska vi se miljöpolitiken som
              något som är gränslöst? Det är den mest centrala frågan. Är miljöpolitiken
              begränsad till ett land eller är den gränslös?
            </seg>
            <seg n="6a2a0e65">
              I förhållande till andra länder ska vi vara stolta över den energi-
              och miljöpolitik som vi har drivit i Sverige. Vi har ett rent
              land. Vi har bra kraftverk. Vi släpper ut väldigt få immissioner.
            </seg>
            <seg n="3c20c295">
              Nu har jag svarat på dina två frågor, Christin Hagberg.
            </seg>
            <seg n="00d668ae">
              Nu vill jag ställa en annan fråga. Den ligger fyra år framåt
              i tiden från nu. Ni vill ju driva en aktiv energi- och miljöpolitik
              som vi behandlar i det här betänkandet. Om ni har åsikten att
              klimatpolitiken är gränslös, hur ska ni kunna driva det med två
              partier som vill utträda ur EU och som vill frånsäga sig det kraftfullaste
              verktyget av alla?
            </seg>
            <seg n="fb683737">
              Nu har jag svarat på två frågor från Christin Hagberg om vad
              vi säger om skatteinstrumentet, hur vi ser på frågan om Reinfeldt
              och att vi ska se till att våra partier agerar efter förmåga.
            </seg>
            <seg n="525a1bd4">
              Hur tänker sig Christin Hagberg efter 2010 att samarbeta med
              två partier som vill avsvära sig det kraftfullaste instrumentet
              av alla för en gränslös effektiv energipolitik?
            </seg>
            <seg n="04e64ec9">
              Jag vill ånyo uppmärksamma kammaren på vad debattämnet är. Det
              är en skattefråga om anpassning av energibeskattningen till skattedirektivet.
              Vi bör inte gå alltför djupt in i en allmänpolitisk energidebatt.
            </seg>
          </u>
          <note n="60f3e3e2" type="speaker">
            Anf. 185 TALMANNEN:
          </note>
          <note type="speaker" n="81d8459e">
            Anf. 186 CHRISTIN HAGBERG (s) replik:
          </note>
          <u who="Q4951904" xml:id="i-d5c7594b56d52ba4-0" n="2922b308">
            <seg n="a22aa775">
              Herr talman! Jag vill erinra om att det också heter med mera.
            </seg>
            <seg n="1311ba00">
              Jag lyssnade på Gunnar Andréns inlägg. Tack för att du svarade
              på mina frågor. Det var intressant att lyssna på. Jag ska återkomma
              till den sista frågan du hade.
            </seg>
            <seg n="5dee85fe">
              Du sade att energipolitiken havererade den förra mandatperioden.
              Man höll sig i princip inom Helsingforss tullar. Du sade inte
              ordagrant så, men jag uppfattade det ungefär så. Jag tycker att
              det var ett mycket märkligt inlägg. Den uppfattningen har inte
              jag.
            </seg>
            <seg n="487e297b">
              Jag tycker att vi jobbade väldigt aktivt. Bland annat infördes
              till exempel handeln med utsläppsrätter. Det är ju en överenskommelse
              inom EU att vi ska prova den för att på det viset kunna jobba
              bättre med miljöfrågorna. Då svarar jag också på frågan om vi
              kan isolera miljö- och energipolitiken från omvärlden, både EU
              och globalt. Det kan vi naturligtvis inte.
            </seg>
            <seg n="bfd16e71">
              Miljöpolitiken är ett av skälen till att jag röstade ja till
              EU. Det är naturligtvis intressant att fortsätta att jobba med
              det.
            </seg>
            <seg n="d85cd1dd">
              Jag ska passa på att skicka tillbaka en fråga, och så får jag
              svara på den andra frågan i mitt nästa inlägg.
            </seg>
            <seg n="d7510262">
              Jag frågade om statsministern och att han har sagt att Sverige
              inte ska vara framträdande när det gäller miljöpolitiken. Jag
              tror att jag också var på den frågestunden. Vad han menar med
              miljöpolitik är klimatpolitik. Det är också havsmiljöpolitik,
              det vill säga Östersjön. Min fråga blir: Sträcker sig inte miljöpolitiken
              utöver de två områden som är de enda som han har lärt sig att
              han ska nämna?
            </seg>
          </u>
          <note n="68917707" type="speaker">
            Anf. 187 GUNNAR ANDRÉN (fp) replik:
          </note>
          <u who="Q5556677" xml:id="i-ba6f739551117f00-0" n="2922b308">
            <seg n="95457692">
              Herr talman! Det är svårt att tolka vad en annan person lägger
              in i det som sägs.
            </seg>
            <seg n="ecead492">
              Låt mig återkomma till det första. Jag är ledsen att jag använde
              ordet haverera. Jag skulle inte vilja säga att den havererade.
              Jag skulle vilja uttrycka det på ett annat sätt. Det var mycket
              skrik för lite ull, sade bonden som klippte grisen.
            </seg>
            <seg n="97b54071">
              Det tycker jag är mer betecknande för hur det blev i verkligheten.
            </seg>
            <seg n="2914f92f">
              Jag är glad för alla goda framsteg på det här området. Vi ska
              vara glada över att vi gjorde saker och ting. Det var saker som
              blev mindre bra.
            </seg>
            <seg n="9ff10b99">
              Jag tycker att det är väldigt bra att flygskatten, i den utformning
              den fick, kommer bort. Jag vill ha en effektiv miljöpolitik. Jag
              vill beskatta allt bränsle i hela Europa. Vi ska inte se till
              att flygplanen landar på Kastrup i stället för på Sturup. Det
              måste man jobba hårt med.
            </seg>
            <seg n="d3b68559">
              Handeln med utsläppsrätter är ett lysande styrinstrument. Det
              är fantastiskt bra. Jag hoppas att marknaden kommer att fungera.
              Det finns ju både positiva och negativa synpunkter på om den verkligen
              gör det. Så är det med alla marknader. Ibland kan de ha en del
              oformligheter. Som princip tycker jag att det är en god liberal
              politik. Jag tycker att vi har all anledning att säga att detta
              är ett bra steg för en klok miljöpolitik.
            </seg>
          </u>
          <note type="speaker" n="471a20d2">
            Anf. 188 CHRISTIN HAGBERG (s) replik:
          </note>
          <u who="Q4951904" xml:id="i-d5c7594b56d52ba4-1" n="2922b308">
            <seg n="f8c0f665">
              Herr talman! Jag ska återkomma till den andra frågan, nämligen
              hur vi ska kunna driva en aktiv energipolitik från 2010 när vi
              kommer tillbaka till makten det var ju det du sade tillsammans
              med Miljöpartiet och Vänstern. Vem som kommer att sitta med vem
              2010 kanske vi ska återkomma till då.
            </seg>
            <seg n="637180e1">
              Om vi tittar tillbaka ser vi att vi har en omfattande gemensam
              energipolitik där vi till juni i år har haft en överenskommelse
              över blockgränserna. Den kopierade ni i alliansen i princip, frånsett
              att ni under fyra år lade en våt handduk över en fråga som ni
              inte är överens om, det vill säga kärnkraften. Vi och Vänsterpartiet
              har ingått i den överenskommelsen. Miljöpartiet har andra åsikter
              i en del av de frågorna. Där är också en hel del som ni tidigare
              har varit motståndare till i energiöverenskommelsen men som ni
              nu har accepterat och gått vidare med.
            </seg>
            <seg n="1a52000d">
              Frågan är: Hur tänker ni från Folkpartiet jobba med de här frågorna
              när ni vet att det finns en ganska stor spännvidd inom den nuvarande
              majoriteten?
            </seg>
          </u>
          <note n="2e8c93a0" type="speaker">
            Anf. 189 GUNNAR ANDRÉN (fp) replik:
          </note>
          <u who="Q5556677" xml:id="i-ba6f739551117f00-1" n="2922b308">
            <seg n="023ec6a3">
              Herr talman! Hur ser den våta handduken ut? Det är väldigt intressant.
              Den våta handduken har under sig någonting väldigt speciellt,
              nämligen en överenskommelse som klargör att under de här fyra
              åren ska inga flera kärnkraftverk avvecklas. Det är det viktigaste.
            </seg>
            <seg n="123ecffb">
              Med er politik visste man inte någonting om vilka olika utpressningsargument
              som skulle kunna komma. Man hade ingen aning om det. Det är ingen
              hemlighet att Centerpartiet och Folkpartiet i grunden har lite
              olika synpunkter på detta. Men väljarna vet exakt att under de
              här fyra åren kommer inte något nytt kärnkraftverk att avvecklas.
              Den våta handduken tackar jag för. Väljarna visste det före och
              väljarna vet det efter valet.
            </seg>
            <seg n="aa0144f6">
              Jag vill ta upp en fråga som jag glömde i det förra svaret. Det
              gäller vad klimatpolitiken omfattar. Jag menar absolut att den
              också omfattar Östersjön. Jag vill påminna om att det är väldigt
              viktigt att vi tillsammans gör bra saker. Vi är gärna med och
              kopierar allting som är bra konstigt vore det annars oavsett var
              det kommer ifrån. Ni får gärna ta våra bästa idéer också; det
              är helt okej.
            </seg>
            <seg n="599ae1e0">
              Slutligen, herr talman, vill jag på denna punkt erinra om en
              tidigare partiledare i Folkpartiet som heter Per Ahlmark. Han
              skrev ungefär 1975 en väldigt uppmärksammad bok som hette just
              Hotet mot våra kuster . Inte för att jag vill skryta, men jag
              tror att det också spelade en opinionsbildningsroll att han gjorde
              det. Det var en viktig sak att ta tag i att hotet mot våra kuster
              inte bara är partipolitik, för det kan det också vara, utan också
              någonting där vi har ett ansvar inför våra barn och vår framtid.
              Hotet mot våra kuster måste vi se till att avvärja. Det är en
              väldigt viktig del av både miljö- och klimatpolitiken.
            </seg>
          </u>
          <note type="speaker" n="ccb57440">
            Anf. 190 HELENA LEANDER (mp) replik:
          </note>
          <u who="Q4961406" xml:id="i-dacd5d60babf051f-0" n="af35da63">
            <seg n="71ed93f8">
              Herr talman! Det var väldigt mycket som jag ville säga. Efter
              talmannens påpekande att vi skulle hålla oss till energiskattedirektivet
              blev det dock inte så jättemycket kvar, men jag ska ta det i alla
              fall.
            </seg>
            <seg n="a250105d">
              Jag är väldigt glad att höra att Gunnar Andrén ändå har en positiv
              grundinställning till skatter i miljöpolitiken. Jag har alltid
              hävdat att det är en liberal princip som vi borde kunna enas om
              över partigränserna. Däremot räcker det inte att bara omhulda
              principen och sedan säga nej till varje konkret förslag som kommer.
              Det är bra om man faktiskt kan ta fram några konkreta saker.
            </seg>
            <seg n="dd243972">
              Frågan om EU var väl egentligen ställd till Socialdemokraterna.
              Udden var dock helt klart riktad mot oss, så jag tar mig friheten
              att svara på den också. Först och främst ska man ha klart för
              sig att vi inte är dummare än att vi så länge vi är med i EU försöker
              utnyttja situationen så gott det går och jobba för en bättre energipolitik
              med alla krafter vi har. Sedan ska vi inte glömma att EU inte
              bara är av godo i miljöpolitiken. I dag såg vi ett tydligt exempel
              på hur EU lägger hinder i vägen för skattebefrielse av vissa biobränslen,
              även om vi nu försöker fixa till det så gott det går.
            </seg>
            <seg n="89b27d69">
              Men det jag tror är viktigast att bära med sig är ändå att världen
              faktiskt är större än EU, inte tvärtom.
            </seg>
          </u>
          <note n="a143da61" type="speaker">
            Anf. 191 GUNNAR ANDRÉN (fp) replik:
          </note>
          <u who="Q5556677" xml:id="i-4e83214d2c3bff0b-0" n="af35da63">
            <seg n="5ac43607">
              Herr talman! Jag tycker att detta betänkande är ett bra exempel
              på det, för att anknyta till vad talmannen önskade att vi skulle
              tala om: Världen är verkligen större än bara EU och Sverige, och
              det gäller att anpassa sig till olika förhållanden. Samtidigt
              håller jag gärna med Helena Leander om att det finns ganska stora
              brister i EU:s miljöpolitik. Det beror på att många länder har
              alldeles för låga ambitioner på miljöområdet. Om vi ska påverka
              detta är dock lösningen absolut inte att gå ur. Då måste vi vara
              med i denna union. Det är det absolut viktigaste.
            </seg>
          </u>
          <note type="speaker" n="c845c411">
            Anf. 192 HELENA LEANDER (mp) replik:
          </note>
          <u who="Q4961406" xml:id="i-dacd5d60babf051f-1" n="af35da63">
            <seg n="8ea2a025">
              Herr talman! Vi kan ha en lång EU-debatt om vad som är viktigast,
              att kunna gå före med det goda exemplet eller att vara med och
              försöka påverka en oformlig koloss. Jag tror dock att jag sparar
              den till en EU-debatt, inte en energiskattedirektivsdebatt.
            </seg>
            <seg n="b0704f67">
              Återigen vill jag bara säga att ska vi nu jobba globalt hjälper
              det att inte bara jobba i EU. Och i slutändan måste vi faktiskt
              göra saker i Sverige också, inte bara hoppas att EU ska göra saker
              åt oss.
            </seg>
          </u>
          <note n="0d6df70d" type="speaker">
            Anf. 193 LENNART SACRÉDEUS (kd):
          </note>
          <note n="161ac79e">
            Herr talman! Jag vill för Kristdemokraternas räkning yrka bifall
            till skatteutskottets förslag i betänkandet om anpassning av energibeskattningen
            till energiskattedirektivet inom EU.
          </note>
          <u who="Q964124" xml:id="i-4e83214d2c3bff0b-1" n="af35da63">
            <seg n="1cb87d6c">
              Jag tror att det är viktigt att vi har klart för oss under vilka
              förutsättningar vi behandlar detta i kammaren och därmed också
              vilka förväntningar vi kan ställa på det beslut som vi kommer
              att fatta i morgon.
            </seg>
            <seg n="75a9bb2a">
              För det första handlar det om en anpassning, att anpassa den
              svenska energibeskattningen till det nya energiskattedirektiv
              som finns inom EU.
            </seg>
            <seg n="d9ae6cbf">
              För det andra handlar det om ett bibehållande, att bibehålla
              nuvarande ordningar för både skatteplikt och skattebefrielse så
              långt det är möjligt.
            </seg>
            <seg n="2ff51e1a">
              För det tredje handlar det om enkelhet. Regeringen och skatteutskottet
              konstaterar att skattereglerna på energiområdet ska vara så enkla
              att tillämpa som möjligt för såväl de skattskyldiga som de rättstillämpande
              myndigheterna.
            </seg>
            <seg n="804bb1e3">
              För det fjärde handlar det om ett begränsat omfång för detta
              beslut. Styrmedelsfrågorna har regeringen generellt avstått från
              att ta ställning till då de ligger vid sidan av propositionens
              egentliga ärende. Visserligen pekar regeringen och därmed också
              utskottet på PFE-systemet, program för energieffektivisering,
              och även på EU:s system för handel med utsläppsrätter, men omfånget
              är begränsat.
            </seg>
            <seg n="1044e574">
              För det femte pekar regeringen på framtida initiativ och en framtida
              behandling och att man i det sammanhanget vill titta närmare på
              det som föreslås i motionerna.
            </seg>
            <seg n="dfe17a12">
              Det är de utgångspunkter som finns, och jag anser dem rimliga.
            </seg>
            <seg n="111994f2">
              Herr talman! Det finns en viss problematik här som vi inte kan
              komma ifrån och som också utskottet lyfter fram, nämligen att
              vi måste avvakta ett beslut inom EU-kommissionen. Det hade vi
              gärna haft i dagsläget. Detta godkännande gäller inte minst fortsatt
              skattebefrielse vad gäller vegetabiliska och animaliska fetter
              och oljor för uppvärmning. Denna skattebefrielse vill utskottet
              och regeringen ha kvar. Nu hamnar vi dock i det olyckliga läget
              att vi inte vet hur rättsläget ser ut. Därför är det ett viktigt
              besked de företag som är särskilt drabbade av denna oklarhet har
              fått av Skatteverket, där man menar att regeln om synnerliga skäl
              är tillämplig. Det skulle alltså innebära att företag som här
              skulle tvingas betala en skatt nu skulle slippa att göra denna
              inbetalning ända fram till halvårsskiftet den 30 juni 2007.
            </seg>
            <seg n="33f0b45f">
              Vi hoppas att beskedet från EU kommer dessförinnan. Här kan nämligen
              ett antal företag bli kraftigt drabbade ur likviditetssynpunkt.
              Skatter ska inte heller inbetalas som man sedan inte kan kräva
              att de ska inbetalas. Vi väntar alltså på detta besked från EU-kommissionen.
            </seg>
            <seg n="0a1ba9e1">
              Herr talman! Med detta vill jag ånyo från Kristdemokraternas
              sida yrka bifall till skatteutskottets förslag i detta betänkande.
            </seg>
          </u>
          <note type="speaker" n="9a8a66c3">
            Anf. 194 CHRISTIN HAGBERG (s) replik:
          </note>
          <u who="Q4951904" xml:id="i-d5c7594b56d52ba4-2" n="2922b308">
            <seg n="6605e584">
              Herr talman! I detta betänkande tillstyrker Kristdemokraterna
              att vi höjer skattesatsen på bensin. Vi har en indexuppräkning
              som numera infaller under detta. I valrörelsen gick Kristdemokraterna
              till val på att skatten på bensin skulle sänkas. Det troliga är
              också att en hel del röstade på er just av det skälet. Nu höjs
              den i stället. Då undrar jag vad Kristdemokraterna och Lennart
              Sacrédeus i denna fråga har att säga till de väljare som röstade
              på er.
            </seg>
          </u>
          <note n="340b8cdf" type="speaker">
            Anf. 195 LENNART SACRÉDEUS (kd) replik:
          </note>
          <u who="Q964124" xml:id="i-4349e6d221aa70cf-0" next="i-ba6f739551117f00-2" n="b69f970a">
            <seg n="037f4bf1">
              Herr talman! Jag vill tacka Christin Hagberg för frågeställningen.
              Den är minst sagt relevant eftersom vi hade som valbudskap att
              vi ansåg, vilket vi fortfarande gör, att det ligger en problematik,
              även en etisk sådan, i att ha moms på energiskatter, det vill
              säga skatt på skatt, och att statens inkomster därmed växer med
              stigande drivmedelspriser.
            </seg>
            <seg n="243727cf">
              Självklart hade jag gärna undvikit denna skattehöjning, som omfattar
              9 öre, och jag kan tala å hela det kristdemokratiska partiets
              vägnar. Nu menar vi ändå att denna 9-öriga skattehöjning 7 öre
              i indexering på energibeskattningen och 2 öre i moms ovanpå detta
              trots allt är marginell satt i relation till allt annat positivt
              som denna alliansregering åstadkommer, inte minst inom skatteområdet.
            </seg>
            <seg n="da8d6044">
              Jag tror att Christin Hagberg och Socialdemokraterna är medvetna
              om att allt i politiken som man önskar och även går till val på
              inte blir förverkligat. Jag vill dock inte på något sätt undanhålla
              att vi inte är glada över att denna indexeringsregel finns kvar.
              Vi kommer att fortsätta att aktualisera den inom ramen för det
              goda samarbete för ett sådant har vi verkligen vi har i alliansen.
              Är det så att vi inte kan få detta förverkligat beklagar vi det,
              men vi tillstår gärna att vi gärna hade sett en annan politik
              vad gäller denna fortsatta indexering.
            </seg>
            <seg n="5b2bc9eb">
              Till väljarna och till Christin Hagberg vill jag säga att denna
              höjning på 9 öre via indexeringen nu ändå kommer i ett läge där
              bensinpriserna bevisligen ligger klart lägre än i somras. Det
              innebär att den praktiska effekten för den enskilde bilisten inte
              blir densamma. Du har dock rätt i sak: Vi hade detta budskap,
              och vi vill gärna fortsätta att hävda denna fråga, gärna med större
              framgång.
            </seg>
          </u>
          <note n="04236514">
            Överläggningen var härmed avslutad.
          </note>
          <note n="76a6457d">
            15 § Ändringar i dubbelbeskattningsavtalet mellan Sverige och
            Österrike
          </note>
          <note n="9558bd6f">
            Föredrogs
          </note>
          <note n="0d3a2227">
            Talmannen konstaterade att ingen talare var anmäld.
          </note>
          <note n="92c9b1fd">
            16 § Bordläggning
          </note>
          <note n="3c90d922">
            Anmäldes och bordlades
          </note>
          <note n="6244daa5">
            17 § Anmälan om interpellationer
          </note>
          <note n="c8b17ca2">
            Anmäldes att följande interpellationer framställts
          </note>
          <note n="0abe05b5">
            den 12 december
          </note>
          <note n="f413ea56">
            Siv Holma
          </note>
          <note n="f413ea56">
            Siv Holma
          </note>
          <note n="e5e5b519">
            Leif Pettersson
          </note>
          <note n="7a43ec2f">
            Interpellationerna redovisas i bilaga som fogats till riksdagens
            snabbprotokoll tisdagen den 19 december.
          </note>
          <note n="c7d17fa5">
            18 § Anmälan om frågor för skriftliga svar
          </note>
          <note n="b033e59e">
            Anmäldes att följande frågor för skriftliga svar framställts
          </note>
          <note n="24ac5f48">
            den 13 december
          </note>
          <note n="9a178ad2">
            Lars Wegendal
          </note>
          <note n="cc9671fa">
            Rolf K Nilsson
          </note>
          <note n="0ff0dff7">
            Cecilia Widegren
          </note>
          <note n="42749831">
            Solveig Ternström
          </note>
          <note n="e5e5b519">
            Leif Pettersson
          </note>
          <note n="b33c9e2c">
            Kalle Larsson
          </note>
          <note n="b33c9e2c">
            Kalle Larsson
          </note>
          <note n="3f69c6d4">
            Ewa Björling
          </note>
          <note n="3f69c6d4">
            Ewa Björling
          </note>
          <note n="97a08115">
            Carina Hägg
          </note>
          <note n="5033b5fa">
            Gunilla Tjernberg
          </note>
          <note n="f7f37a71">
            Egon Frid
          </note>
          <note n="a4ba3bc5">
            Johan Pehrson
          </note>
          <note n="97a08115">
            Carina Hägg
          </note>
          <note n="8ad51c38">
            Birgitta Ohlsson
          </note>
          <note n="97a08115">
            Carina Hägg
          </note>
          <note n="c5206642">
            Cecilia Wikström
          </note>
          <note n="6256e5fb">
            Jan-Olof Larsson
          </note>
          <note n="3230c434">
            Frågorna redovisas i bilaga som fogats till riksdagens snabbprotokoll
            tisdagen den 19 december.
          </note>
          <note n="f5e02d8e">
            19 § Anmälan om skriftliga svar på frågor
          </note>
          <note n="37b91b99">
            Anmäldes att skriftliga svar på följande frågor inkommit
          </note>
          <note n="0abe05b5">
            den 12 december
          </note>
          <u who="Q964124" xml:id="i-ba6f739551117f00-2" n="b69f970a" prev="i-4349e6d221aa70cf-0">
            <seg n="2cb47b82">
              Luciano Astudillo
            </seg>
            <seg n="2cb47b82">
              Luciano Astudillo
            </seg>
            <seg n="2cb47b82">
              Luciano Astudillo
            </seg>
            <seg n="c27b773a">
              Holger Gustafsson
            </seg>
            <seg n="2cb47b82">
              Luciano Astudillo
            </seg>
          </u>
          <note n="1852e708">
            Sven Gunnar Persson
          </note>
          <note n="24ac5f48">
            den 13 december
          </note>
          <note n="b680f7c2">
            Birgitta Sellén
          </note>
          <note n="dd230892">
            Helena Bouveng
          </note>
          <note n="cae84365">
            Ulf Sjösten
          </note>
          <note n="0ff0dff7">
            Cecilia Widegren
          </note>
          <note n="dd230892">
            Helena Bouveng
          </note>
          <note n="4a25bbee">
            Catharina Bråkenhielm
          </note>
          <note n="0ff0dff7">
            Cecilia Widegren
          </note>
          <note n="dbbccba9">
            Håkan Juholt
          </note>
          <note n="00e6c088">
            Veronica Palm
          </note>
          <note n="c057ee8f">
            Jan Ertsborn
          </note>
          <note n="0d193732">
            Krister Örnfjäder
          </note>
          <note n="04f7d6dc">
            Liselott Hagberg
          </note>
          <note n="5fbc639c">
            Hans Wallmark
          </note>
          <note n="700462ac">
            Hans Linde
          </note>
          <note n="c7c79069">
            Mats Johansson
          </note>
          <note n="5fbc639c">
            Hans Wallmark
          </note>
          <note n="ff61cf95">
            Marie Engström
          </note>
          <note n="2b9080eb">
            Anders Åkesson
          </note>
          <note n="2b9080eb">
            Anders Åkesson
          </note>
          <note n="029b482d">
            Lars-Ivar Ericson
          </note>
          <note n="cb277a83">
            Lena Olsson
          </note>
          <note n="e167da1b">
            Thomas Östros
          </note>
          <note n="cb277a83">
            Lena Olsson
          </note>
          <note n="5fbc639c">
            Hans Wallmark
          </note>
          <note n="4e6541e0">
            Mats Gerdau
          </note>
          <note n="4e6541e0">
            Mats Gerdau
          </note>
          <note n="4a25bbee">
            Catharina Bråkenhielm
          </note>
          <note n="6231e734">
            Marina Pettersson
          </note>
          <note n="5033b5fa">
            Gunilla Tjernberg
          </note>
          <note n="2dc23c2e">
            Lena Hallengren
          </note>
          <note n="b1ebd0fb">
            Jasenko Omanovic
          </note>
          <note n="cb277a83">
            Lena Olsson
          </note>
          <note n="bbc3020c">
            Ulf Berg
          </note>
          <note n="cc09e6e8">
            Maria Öberg
          </note>
          <note n="cae84365">
            Ulf Sjösten
          </note>
          <note n="c0980413">
            Andreas Norlén
          </note>
          <note n="8ad51c38">
            Birgitta Ohlsson
          </note>
          <note n="b1ebd0fb">
            Jasenko Omanovic
          </note>
          <note n="a4ba3bc5">
            Johan Pehrson
          </note>
          <note n="8ad51c38">
            Birgitta Ohlsson
          </note>
          <note n="ec5c1cc1">
            Annie Johansson
          </note>
          <note n="e556f6c9">
            Dan Kihlström
          </note>
          <note n="e167da1b">
            Thomas Östros
          </note>
          <note n="3eedf6a3">
            Inger Davidson
          </note>
          <note n="2c8a2747">
            Allan Widman
          </note>
          <note n="0dbb68c6">
            Else-Marie Lindgren
          </note>
          <note n="ac433309">
            Ann-Kristine Johansson
          </note>
          <note n="256b3979">
            Lars Mejern Larsson
          </note>
          <note n="619c95b7">
            Yilmaz Kerimo
          </note>
          <note n="2cb3b987">
            Kerstin Engle
          </note>
          <note n="bc6b81e7">
            Rosita Runegrund
          </note>
          <note n="97a08115">
            Carina Hägg
          </note>
          <note n="97a08115">
            Carina Hägg
          </note>
          <note n="c5206642">
            Cecilia Wikström
          </note>
          <note n="700462ac">
            Hans Linde
          </note>
          <note n="cb277a83">
            Lena Olsson
          </note>
          <note n="0ff0dff7">
            Cecilia Widegren
          </note>
          <note n="0ff0dff7">
            Cecilia Widegren
          </note>
          <note n="21df6fa8">
            Jörgen Johansson
          </note>
          <note n="a18473e3">
            Karin Åström
          </note>
          <note n="e9b1fce4">
            Fredrik Olovsson
          </note>
          <note n="670fcda7">
            Svaren redovisas i bilaga som fogats till riksdagens snabbprotokoll
            tisdagen den 19 december.
          </note>
          <note n="677d89a7">
            20 § Kammaren åtskildes kl. 18.50.
          </note>
          <note n="3e8168a3">
            Förhandlingarna leddes
          </note>
          <note n="45dc18ec">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
