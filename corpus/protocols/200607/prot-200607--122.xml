<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--122</head>
          <docDate when="2007-06-08">2007-06-08</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-150820177c24a5ef-0" who="unknown">
            <seg>
              2006/07:122
            </seg>
          </u>
          <note>
            Fredagen den 8 juni
          </note>
          <note>
            Kl. 09:00 - 10:23
          </note>
          <note>
            1 § Justering av protokoll
          </note>
          <note>
            Justerades protokollet för den 1 juni.
          </note>
          <note>
            2 § Beslut om motionsrätt på skrivelse
          </note>
          <note>
            Kammaren biföll talmannens förslag att motioner fick väckas på
            denna skrivelse.
          </note>
          <note>
            3 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 2006/07:563
          </note>
          <note>
            Interpellation 2006/07:563 Hedersrelaterat våld mot barn
          </note>
          <note>
            Interpellationen kommer att besvaras tisdagen den 12 juni 2007.
          </note>
          <note>
            Carl Bildt
          </note>
          <note>
            Interpellation 2006/07:564
          </note>
          <note>
            Interpellation 2006/07:564 Avrättning av barn
          </note>
          <note>
            Interpellationen kommer att besvaras tisdagen den 12 juni 2007.
          </note>
          <u xml:id="i-150820177c24a5ef-1" who="unknown">
            <seg>
              Skälet till dröjsmålet är resor.
            </seg>
          </u>
          <note>
            Carl Bildt
          </note>
          <note>
            Interpellation 2006/07:627
          </note>
          <note>
            Interpellation 2006/07:627 Mål och verksamhet för nya Riksutställningar
            på Gotland
          </note>
          <note>
            Interpellationen kommer att besvaras måndagen den 18 juni 2007.
          </note>
          <u xml:id="i-150820177c24a5ef-2" who="unknown">
            <seg>
              Skälet till dröjsmålet är p.g.a. resa.
            </seg>
          </u>
          <u xml:id="i-150820177c24a5ef-3" who="unknown">
            <seg>
              Lena Adelsohn Liljeroth
            </seg>
          </u>
          <note>
            Interpellation 2006/07:629
          </note>
          <note>
            Interpellation 2006/07:629 Den uppdragsarkeologiska verksamheten
          </note>
          <note>
            Interpellationen kommer att besvaras måndagen den 18 juni 2007.
          </note>
          <u xml:id="i-150820177c24a5ef-4" who="unknown">
            <seg>
              Skälet till dröjsmålet är p.g.a. resa.
            </seg>
          </u>
          <u xml:id="i-150820177c24a5ef-5" who="unknown">
            <seg>
              Lena Adelsohn Liljeroth
            </seg>
          </u>
          <note>
            Interpellation 2006/07:630
          </note>
          <u xml:id="i-150820177c24a5ef-6" who="unknown">
            <seg>
              Interpellation 2006/07:630 Ökad risk för hot och våld mot arbetsförmedlare
            </seg>
          </u>
          <note>
            Interpellationen kommer att besvaras torsdagen den 21 juni 2007.
          </note>
          <u xml:id="i-150820177c24a5ef-7" who="unknown">
            <seg>
              Skälet till dröjsmålet är tjänsteresor.
            </seg>
          </u>
          <note>
            Catharina Nordlander
          </note>
          <note>
            Interpellation 2006/07:632
          </note>
          <note>
            Interpellation 2006/07:632 Arbetssökande med funktionshinder
          </note>
          <note>
            Interpellationen kommer att besvaras torsdagen den 21 juni 2007.
          </note>
          <u xml:id="i-150820177c24a5ef-8" who="unknown">
            <seg>
              Skälet till dröjsmålet är tjänsteresor.
            </seg>
          </u>
          <note>
            Interpellation 2006/07:635
          </note>
          <note>
            Interpellation 2006/07:635 Arbetarrörelsens kulturarv
          </note>
          <note>
            Interpellationen kommer att besvaras måndagen den 18 juni 2007.
          </note>
          <u xml:id="i-150820177c24a5ef-9" who="unknown">
            <seg>
              Skälet till dröjsmålet är p.g.a. resa.
            </seg>
          </u>
          <u xml:id="i-150820177c24a5ef-10" who="unknown">
            <seg>
              Lena Adelsohn Liljeroth
            </seg>
          </u>
          <note>
            Interpellation 2006/07:637
          </note>
          <note>
            Interpellation 2006/07:637 Kulturaktion 07
          </note>
          <note>
            Interpellationen kommer att besvaras måndagen den 18 juni 2007.
          </note>
          <u xml:id="i-150820177c24a5ef-11" who="unknown">
            <seg>
              Skälet till dröjsmålet är p.g.a. resa.
            </seg>
          </u>
          <u xml:id="i-150820177c24a5ef-12" who="unknown">
            <seg>
              Lena Adelsohn Liljeroth
            </seg>
          </u>
          <note>
            Interpellation 2006/07:638
          </note>
          <note>
            Interpellation 2006/07:638 Film på bio i hela landet
          </note>
          <note>
            Interpellationen kommer att besvaras måndagen den 18 juni 2007.
          </note>
          <u xml:id="i-150820177c24a5ef-13" who="unknown">
            <seg>
              Skälet till dröjsmålet är p.g.a. resa.
            </seg>
          </u>
          <u xml:id="i-150820177c24a5ef-14" who="unknown">
            <seg>
              Lena Adelsohn Liljeroth
            </seg>
          </u>
          <note>
            4 § Anmälan om inkomna faktapromemorior om förslag från Europeiska
            kommissionen
          </note>
          <note>
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-150820177c24a5ef-15" who="unknown">
            <seg>
              KOM(2005)261
            </seg>
          </u>
          <u xml:id="i-150820177c24a5ef-16" who="unknown">
            <seg>
              KOM(2007)212
            </seg>
          </u>
          <note>
            5 § Statens ansvar för vissa betaltjänster m.m.
          </note>
          <note>
            Föredrogs
          </note>
          <note type="speaker">
            Anf. 1 CHRISTER WINBÄCK (fp):
          </note>
          <u xml:id="i-150820177c24a5ef-17" next="i-150820177c24a5ef-20" who="Q5109205">
            <seg>
              Fru talman! Vi ska i dag debattera statens ansvar för betaltjänster
              och upphävande av lagen om grundläggande kassaservice.
            </seg>
          </u>
          <u xml:id="i-150820177c24a5ef-18" prev="i-150820177c24a5ef-17" who="Q5109205">
            <seg>
              Kassaservicen som den ser ut i dag härrör från en tid då betalningsmönster
              och kontanthantering baserades på manuella tjänster hos Posten
              eller hos bankerna. Posten har tillhandahållit kassaservice parallellt
              med postservicen under många decennier och kassatjänster har haft
              en framträdande roll inom dess verksamhet.
            </seg>
          </u>
          <note>
            År 1999 beslutade Postens styrelse att företaget skulle upphöra
            med finansiella tjänster och sålde därefter Postgirot. För att
            garantera ett grundutbud av manuella betaltjänster i hela landet
            ansåg den dåvarande regeringen att Posten även i fortsättningen
            skulle tillhandahålla en rikstäckande kassaservice.
          </note>
          <u xml:id="i-150820177c24a5ef-19" prev="i-150820177c24a5ef-17" who="Q5109205">
            <seg>
              Fru talman! I dag är behovet annorlunda. Post- och telestyrelsens,
              PTS, undersökningar visar att en övervägande majoritet av befolkningen
              aldrig betalar räkningar eller tar ut kontanter hos Svensk Kassaservice.
              Med stöd av dessa undersökningar har PTS bedömt att andelen av
              den vuxna befolkningen som använder Svensk Kassaservice för att
              betala räkningar och ta ut kontanter sannolikt ligger mellan 1
              och 2 procent. En majoritet av befolkningen använder följaktligen
              aldrig eller sällan kassaservicetjänster.
            </seg>
          </u>
          <note>
            Sedan millennieskiftet har transaktionsvolymen hos Svensk Kassaservice
            minskat med 65 procent. Verksamheten bedrivs i dag i olika serviceformer
            såsom kontor i egen eller i partnerregi och genom lantbrevbärare.
          </note>
          <note>
            Under perioden januarioktober 2006 stängde Svensk Kassaservice
            138 fasta serviceställen och avvecklade 15 uppdragstagare. Enligt
            bolagets policy för stängning av kontor har i de fall bankalternativ
            saknas på orten ett nedlagt kontor ersatts av serviceformen beställd
            kassaservice som innebär att boende kan ringa och beställa kassaservice
            hem till bostaden från en av Postens lantbrevbärare. Övergången
            från serviceformen fast kontor till beställd kassaservice har
            generellt sett lett till minskade transaktionsvolymer i det aktuella
            området.
          </note>
          <note>
            I föreliggande betänkande behandlas regeringens proposition 2006/07:55
            Statens ansvar för vissa betaltjänster om upphävande av lagen
            om grundläggande kassaservice.
          </note>
          <note>
            Fem motioner har väckts med anledning av propositionen och tre
            motioner om olika post- och betaltjänstfrågor väcktes under allmänna
            motionstiden hösten 2006. Nio reservationer har fogats till betänkandet.
          </note>
          <u xml:id="i-150820177c24a5ef-20" prev="i-150820177c24a5ef-17" who="Q5109205">
            <seg>
              Med detta överlämnas betänkandet till kammaren inför dagens debatt.
            </seg>
          </u>
          <note type="speaker">
            Anf. 2 DÉSIRÉE LILJEVALL (s):
          </note>
          <note>
            Fru talman! 33 år. Så länge har Eira på Svensk Kassaservice i
            Kalmar varit anställd på Posten. 1974 var Eira 22 år gammal. För
            henne var jobbet på Posten både stort och tryggt.
          </note>
          <u xml:id="i-150820177c24a5ef-21" next="i-150820177c24a5ef-34" who="Q3374619">
            <seg>
              Eiras kollega Kerstin tillhör också Postens veteraner. Hon började
              redan i början av 60-talet och kan i dag räkna in 46 arbetsår
              på Posten. Man kan utan omsvep säga att med så långa anställningar
              har de vigt sina liv åt Posten. Ni vet vad man brukar säga: Statens
              kaka är liten men säker. Nästa år läggs Svensk Kassaservice ned.
              Kerstin går i pension, och Eira står utan jobb.
            </seg>
          </u>
          <u xml:id="i-150820177c24a5ef-22" prev="i-150820177c24a5ef-21" who="Q3374619">
            <seg>
              Fru talman! Bara för ett tiotal år sedan betalade många svenskar
              sina räkningar på bankerna eller på Posten, och de satte in och
              tog ut pengar. Hur många har inte som barn sparat på postsparbanksboken
              där man satte in sin veckopeng eller sin lön och fick ett färggrant
              klistermärke i boken som tack!
            </seg>
          </u>
          <u xml:id="i-150820177c24a5ef-23" prev="i-150820177c24a5ef-21" who="Q3374619">
            <seg>
              Under många decennier var just kassaservicen en stor del av Postens
              verksamhet. Sedan fem år tillbaka bedriver Posten sin kassaverksamhet
              i ett separat nät genom det helägda dotterbolaget Svensk Kassaservice.
              I takt med teknikens framfart har allt fler gått över till Internets
              banktjänster för att sköta sina räkenskaper. Svensk Kassaservice
              har sett en sjunkande efterfrågan de senaste åren. Mängden transaktioner
              har minskat drastiskt, men det finns några grupper som fortfarande
              behöver kassatjänster och riskerar att hamna i kläm i och med
              de förändringar som nu förestår.
            </seg>
          </u>
          <u xml:id="i-150820177c24a5ef-24" prev="i-150820177c24a5ef-21" who="Q3374619">
            <seg>
              Trots den till synes självklara nedläggningen av kassaservicen
              hopar sig frågetecknen. Hur kommer det att gå för de grupper som
              inte har någon dator eller för dem som självmant valt att inte
              använda den elektroniska tekniken? Hur ska det gå för dem som
              bor i glesbygden och som fortfarande saknar snabb uppkoppling
              till Internet? Hur ska de gå för de äldre som använder sig av
              kassaservicen i dag, och hur ska det gå för Eira och Kerstin och
              deras kolleger på Svensk Kassaservice?
            </seg>
          </u>
          <u xml:id="i-150820177c24a5ef-25" prev="i-150820177c24a5ef-21" who="Q3374619">
            <seg>
              Fru talman! Det är enkelt att avfärda användandet av kontanter
              som omodernt och förlegat. Vem är så antik att man går och betalar
              sina räkningar kontant eller går till posten för att hämta och
              skicka pengar? Det går ju i dag att betala med kontokort i stort
              sett överallt. Många butiker och restauranger ser helst att kunderna
              använder sig av kontokort i stället för kontanter. Själv fick
              jag ett kontokortsetui i gåva på Arlanda härförleden när jag betalade
              min panpizza med kort.
            </seg>
          </u>
          <u xml:id="i-150820177c24a5ef-26" prev="i-150820177c24a5ef-21" who="Q3374619">
            <seg>
              Det finns några grupper i samhället som kommer att få uppenbara
              problem när Svensk Kassaservice lägger ned eller där betaltjänsterna
              blir begränsade på grund av ointresse från marknaden. Det handlar
              om de människor som nekas att vara kunder i en bank eller som
              inte har rätt att få ett eget bankkonto. Dessa särskilda grupper
              består av människor som inte har klarat av sina åtaganden och
              fått sina gamla konton indragna. Hur ska det gå för dem? De behöver
              ju också ta ut pengar för att till exempel kunna betala sin hyra
              så att de inte hamnar i onåd igen. Hur ska det gå för missbrukare,
              hemlösa och de människor som har ett kriminellt förflutet? Blir
              de ens beviljade kontokort till sina bankkonton? Vi talar också
              om personer som flyttar till Sverige och får vänta länge på sina
              konton innan alla siffror i personnumren landat rätt. De här grupperna
              av människor, fru talman, bör samhällets solidaritet särskilt
              omfatta.
            </seg>
          </u>
          <u xml:id="i-150820177c24a5ef-27" prev="i-150820177c24a5ef-21" who="Q3374619">
            <seg>
              Även om människors anspråk på Postens tjänster har förändrats
              under senare år finns det alltså fortfarande behov av betal- och
              kassaservice. Vi socialdemokrater menar att alla människor ska
              ha tillgång till en väl fungerande betal- och kassaservice oavsett
              var i landet man bor eller vem man är. Och märk väl, alla regioner
              har ännu inte en fullt utbyggd bredbandslösning.
            </seg>
          </u>
          <u xml:id="i-150820177c24a5ef-28" prev="i-150820177c24a5ef-21" who="Q3374619">
            <seg>
              I fråga om hur framtidens grundläggande betaltjänster ska se
              ut och vem som ska ansvara för att alla har tillgång till dessa
              skiljer sig uppfattningarna åt. De borgerliga partierna säger
              kort och gott att marknaden ska sköta det. Vi socialdemokrater
              däremot anser att staten även i fortsättningen ska ta ansvar för
              att upprätthålla en väl fungerande betalnings- och kassaservice
              i hela landet.
            </seg>
          </u>
          <u xml:id="i-150820177c24a5ef-29" prev="i-150820177c24a5ef-21" who="Q3374619">
            <seg>
              Fru talman! Nästa år, när Svensk Kassaservice lägger ned, går
              Kerstin i pension. Eira däremot vet inte vad som kommer att hända
              för hennes del. Kommer hon, liksom kollegan i Växjö, att erbjudas
              ett jobb som postkassörska i Arjeplog, flera, flera mil från man,
              barn och barnbarn?
            </seg>
          </u>
          <u xml:id="i-150820177c24a5ef-30" prev="i-150820177c24a5ef-21" who="Q3374619">
            <seg>
              De borgerliga partierna talar för lite om Svensk Kassaservices
              anställda. Det märks om inte annat i dag. På talarlistan finns
              bara ett borgerligt parti uppsatt. Det är märkligt, tycker jag.
              Det handlar om drygt 1 500 personer, de flesta kvinnor och det
              stora flertalet 55-plus. Vi socialdemokrater anser att dessa kvinnor
              och män på Svensk Kassaservice bör få utbildningsmöjligheter med
              bra ersättning och både omställnings- och avvecklingsåtgärder
              som är värda namnet. Vi tycker att staten ska ta sitt ansvar som
              arbetsgivare när Svensk Kassaservice avvecklas.
            </seg>
          </u>
          <u xml:id="i-150820177c24a5ef-31" prev="i-150820177c24a5ef-21" who="Q3374619">
            <seg>
              Vi talar om människor som har gett hela sitt yrkesverksamma liv
              åt Posten och varit stolta över sitt yrke. De har arbetat under
              stressiga förhållanden under alla de neddragningar som varit.
              Eira och Kerstin vittnar om ständiga utskällningar från kunder
              som efter kassaservicens avknoppning från moderbolaget Posten
              inte har förstått att Svensk Kassaservice sysslar med kontanthantering
              och betalservice och inte säljer frimärken eller har en brevlåda
              att stoppa breven i utanför.
            </seg>
          </u>
          <u xml:id="i-150820177c24a5ef-32" prev="i-150820177c24a5ef-21" who="Q3374619">
            <seg>
              Fru talman! 33 år är en lång tid, 46 år är ännu längre. Men det
              är de år som mina två vänner på Svensk Kassaservice i Kalmar har
              varit i Postens tjänst. De har vigt sina arbetsliv åt Posten.
            </seg>
          </u>
          <u xml:id="i-150820177c24a5ef-33" prev="i-150820177c24a5ef-21" who="Q3374619">
            <seg>
              Det är både rimligt och klokt att de, liksom deras kolleger på
              Svensk Kassaservice runt om i Sverige, får ersättningar på en
              sådan nivå att de inte förlorar mer än de redan har gjort. De
              anställda måste ges en realistisk möjlighet att återgå till arbetslivet
              efter en omställningsperiod och inte hamna utanför. Staten måste
              ta sitt fulla arbetsgivaransvar när Svensk Kassaservice läggs
              ned.
            </seg>
          </u>
          <u xml:id="i-150820177c24a5ef-34" prev="i-150820177c24a5ef-21" who="Q3374619">
            <seg>
              Fru talman! Jag står självfallet bakom alla socialdemokratiska
              reservationer, men för tids vinnande yrkar jag bifall endast till
              reservation 8.
            </seg>
          </u>
          <note type="speaker">
            Anf. 3 PETER PEDERSEN (v):
          </note>
          <u xml:id="i-150820177c24a5ef-35" next="i-150820177c24a5ef-55" who="Q6039297">
            <seg>
              Fru talman! I morse hann jag säga grattis till min yngste son
              August som fyller 13 år i dag. Det är alltid trevligt att starta
              en sådan födelsedag med att få debattera en viktig fråga här i
              riksdagen.
            </seg>
          </u>
          <u xml:id="i-150820177c24a5ef-36" prev="i-150820177c24a5ef-35" who="Q6039297">
            <seg>
              Förutom att han nu blir tonåring, har slutat sexan och ser fram
              emot en högstadieperiod med nya utmaningar kan man säga att han
              och hans generation är att gratulera med tanke på det beslut vi
              kommer att fatta i dag. Är man 13 år eller några år äldre kan
              man datorer bra. Man sköter sin kommunikation med många kompisar
              när det gäller träningstider eller olika aktiviteter man ska delta
              i genom att gå in på datorn. Allting löses den vägen. Man hittar
              information och så vidare.
            </seg>
          </u>
          <u xml:id="i-150820177c24a5ef-37" prev="i-150820177c24a5ef-35" who="Q6039297">
            <seg>
              Men det som vi från Vänstern tycker att majoriteten tar lättvindigt
              på i det här betänkandet, som handlar om att man ska avveckla
              Svensk Kassaservice, är att man säger att det bara är 12 procent
              i dag som använder sig av den servicen. Jag tycker att jag känner
              igen det.
            </seg>
          </u>
          <u xml:id="i-150820177c24a5ef-38" prev="i-150820177c24a5ef-35" who="Q6039297">
            <seg>
              Det kan vara 12 procent av Sveriges befolkning som inte har tillgång
              till tv eller andra viktiga samhällstjänster. Om man är tillräckligt
              långt borta från marknaden och dess krav och möjligheter att skapa
              och lösa problem kan man säga att 12 procent inte är så mycket.
              Vi har ändå ordnat det för 98 procent.
            </seg>
          </u>
          <u xml:id="i-150820177c24a5ef-39" prev="i-150820177c24a5ef-35" who="Q6039297">
            <seg>
              Från Vänsterns sida tycker vi att det är ett oacceptabelt utgångsläge.
              Vi säger att alla människor ska ha tillgång till grundläggande
              samhällsservice, till exempel tillgång till public service, tillgång
              till post, möjlighet att betala sina räkningar på ett sätt som
              gör att man inte diskrimineras beroende på att man har uppnått
              en viss ålder, har ett funktionshinder eller bor på en viss plats
              i landet.
            </seg>
          </u>
          <u xml:id="i-150820177c24a5ef-40" prev="i-150820177c24a5ef-35" who="Q6039297">
            <seg>
              Från majoritetens sida konstaterar man lättvindigt att Svensk
              Kassaservice har varit en förlustaffär. Staten har gått in med
              400 miljoner kronor per år till Posten, och det har inte gått
              runt. Nu ska man i stället lösa det via upphandling. Någon ska
              då ta på sig den här förlustaffären och driva den vidare på ett
              lönsamt sätt. Det ska bli väldigt intressant att se hur det ska
              gå till.
            </seg>
          </u>
          <u xml:id="i-150820177c24a5ef-41" prev="i-150820177c24a5ef-35" who="Q6039297">
            <seg>
              I nästa steg säger man att om marknaden inte löser problemen
              ska staten minsann gå in och fixa det här på ett antal orter.
              Det är ett par hundra orter som nämns, där man anser att det ska
              finnas ett statligt ansvar.
            </seg>
          </u>
          <u xml:id="i-150820177c24a5ef-42" prev="i-150820177c24a5ef-35" who="Q6039297">
            <seg>
              Jag hittar dock ingenstans något slags kostnadsberäkning. Vad
              kommer det i så fall att kosta? Det skulle vara bra om ni kunde
              förklara det, om det är statens ansvar att fortfarande finnas
              kvar för att den här betaltjänsten ska finnas tillgänglig runt
              om i landet. Vad kommer den att kosta då? Det måste ju betyda
              någonting om staten ska gå in och ta ansvar för den samhällsservice
              där det inte är intressant för marknaden att upphandla det hela.
              Jag hittar i alla fall ingen sådan siffra. Jag skulle vara tacksam
              om någon från majoriteten kunde upplysa mig om det.
            </seg>
          </u>
          <u xml:id="i-150820177c24a5ef-43" prev="i-150820177c24a5ef-35" who="Q6039297">
            <seg>
              Sedan finns det också en väldigt konstig formulering under rubriken
              Särskilda insatser för vissa grupper. Där konstaterar man, precis
              som Désirée tog upp, att det finns grupper som helt enkelt inte
              får ha ett bankkonto i bank, vilket gör att de får problem när
              de ska ta emot och betala räkningar. Då skriver utskottsmajoriteten
              så här: Även om det inte finns någonting som tyder på att detta
              skulle vara ett problem.
            </seg>
          </u>
          <u xml:id="i-150820177c24a5ef-44" prev="i-150820177c24a5ef-35" who="Q6039297">
            <seg>
              Vad menar ni med det? Är det inget problem att människor i Sverige,
              ett antal procent, inte har tillgång till och inte får bankkonto?
              Vad är det för analys som ligger bakom det? Är det bara ett syftningsfel?
              Jag förstår inte riktigt den meningen, måste jag säga, att det
              inte skulle vara ett stort problem. Inte för dem som har bankkonto
              förstås, men för dem som inte har ett bankkonto är det rimligtvis
              ett problem om man nu har någon typ av transaktioner så att man
              vill betala eller ta emot pengar. Om Svensk Kassaservice dessutom
              läggs ned så att man inte kan få ut de pengarna eller betala över
              disk måste väl det ändå vara ett problem, vilket de till exempel
              har insett i Finland.
            </seg>
          </u>
          <u xml:id="i-150820177c24a5ef-45" prev="i-150820177c24a5ef-35" who="Q6039297">
            <seg>
              Fru talman! För att inte göra det här för långt ska jag uppehålla
              mig vid de, och det är många, nio reservationer som Vänsterpartiet
              står bakom, antingen enskilt eller tillsammans med andra. Jag
              kommer dock inte att yrka bifall till samtliga, även om jag har
              god lust. För tids vinnande yrkar jag bifall till reservation
              1 som handlar om statens ansvar för grundläggande betaltjänster
              och reservation 7 som handlar om bankernas kostnadsansvar. Vi
              tycker att också reservation 8 är mycket viktig, men den har Socialdemokraternas
              representant redan yrkat bifall till och vi kommer att rösta för
              den.
            </seg>
          </u>
          <u xml:id="i-150820177c24a5ef-46" prev="i-150820177c24a5ef-35" who="Q6039297">
            <seg>
              När det gäller reservation 1 konstaterar vi att det, som jag
              sade inledningsvis, är en viktig princip att alla människor runt
              om i landet ska ha en väl fungerande samhällsservice. Dit hör
              betal- och kassaservice, betaltjänster eller vad vi nu väljer
              att kalla det. Vi konstaterar att inte minst för småföretagare
              runt om i landet eller ideella föreningar med dagskassor som ska
              lösas in inte förvaras i penningburken utan sättas in på ett konto
              är det en klar fördel om det finns tillgång till betal- och kassaservice.
              Vi tycker fortfarande att majoriteten är svaret skyldig. Vad innebär
              det när man lättvindigt säger att staten ska ta ansvar för de
              ställen där upphandling inte löser problemet? Kan ni förklara
              mer i detalj hur det går till och vad det kommer att kosta?
            </seg>
          </u>
          <u xml:id="i-150820177c24a5ef-47" prev="i-150820177c24a5ef-35" who="Q6039297">
            <seg>
              Avregleringen och den ordning som nu finns på posten innebär
              att när folk ska lämna in ett paket, köpa ett frimärke, betala
              eller hämta ut pengar är de osäkra på vart de ska gå. Ska de gå
              till den lokala affären eller där de brukar köpa bensin? Snart
              undrar de var de ska handla bensin, om det är där de brukar köpa
              korv. Det blir en förvirrad debatt. Man gör numera en massa saker
              på ställen där man tidigare inte har varit van vid att göra dem.
              Jag tror att de flesta har lärt sig ungefär vart de ska gå för
              att göra det ena och andra.
            </seg>
          </u>
          <u xml:id="i-150820177c24a5ef-48" prev="i-150820177c24a5ef-35" who="Q6039297">
            <seg>
              Men detta skapar ständiga problem. Om vi nu dessutom gör en nyordning
              kommer det att skapa stora problem för ytterligare ett stort antal
              människor. De måste sätta sig ned och fundera på vart de ska gå
              för att få en tjänst utförd. Är det en rimlig ordning?
            </seg>
          </u>
          <u xml:id="i-150820177c24a5ef-49" prev="i-150820177c24a5ef-35" who="Q6039297">
            <seg>
              Vi tycker att Posten borde få fortsätta att ha ansvaret och dessutom
              få full kostnadstäckning för att bedriva en viktig samhällsservice.
              Det finns en infrastruktur. Det finns synergieffekter. Det sitter
              en person på ena sidan disken och sköter postverksamheten och
              en annan person sköter kassaserviceverksamheten. Det borde finnas
              möjlighet till samordning, som vi brukar prata om i alla andra
              sammanhang, men här ska det vara en strikt uppdelning. Vänstern
              är skeptisk till den nyordningen, som vi inte tycker har lett
              till lyckade resultat.
            </seg>
          </u>
          <u xml:id="i-150820177c24a5ef-50" prev="i-150820177c24a5ef-35" who="Q6039297">
            <seg>
              I reservation 3 tar vi upp att vi inte har något emot att tjänster
              ska utföras till rimliga priser. Men vi vill lyfta in att det
              också ska vara rimliga villkor, vilket vi brukar prata om i andra
              sammanhang. Det gäller till exempel hur långt ifrån postlådorna
              ska finnas för att ta emot post. Vi kan ha en diskussion om hur
              långt som är rimligt. När det gäller Svensk Kassaservice och betaltjänster
              i framtiden går det inte att bara prata om priser utan vi måste
              också diskutera tillgänglighet, avstånd och möjlighet till betaltjänster
              för alla människor i det här landet. Det saknas en hel del i propositionen
              och betänkandet.
            </seg>
          </u>
          <u xml:id="i-150820177c24a5ef-51" prev="i-150820177c24a5ef-35" who="Q6039297">
            <seg>
              Jag hoppar över reservation 4 och går till reservation 5. Om
              man trots vår kritik fullföljer nyordningen tycker vi att man
              inte ska ha Post- och telestyrelsen som upphandlande myndighet
              utan i stället ska välja Konsumentverket.
            </seg>
          </u>
          <u xml:id="i-150820177c24a5ef-52" prev="i-150820177c24a5ef-35" who="Q6039297">
            <seg>
              I reservation 6 tar vi upp särskilda insatser för vissa grupper.
              Den socialdemokrat som har varit uppe före mig har också tagit
              upp den diskussionen. Jag lägger ihop detta med reservation 7
              om bankernas kostnadsansvar. Det finns en ordning där man har
              något slags filosofisk diskussion, nämligen så att det inte är
              ett problem för dem som inte har bankkonto eftersom det går att
              lösa på annat sätt. Jag vill ha ett svar på hur det går till.
            </seg>
          </u>
          <u xml:id="i-150820177c24a5ef-53" prev="i-150820177c24a5ef-35" who="Q6039297">
            <seg>
              I Finland finns inte manuell betjäning över disk, men där finns
              en lag som säger att man är skyldig att tillhandahålla ett bankkonto.
              Det gör att färre människor behöver ha tillgång till betalning
              över disk. Det är ett steg i den riktningen. Om vi skulle införa
              en likartad lagstiftning i Sverige skulle vi åtminstone sätta
              press på bankerna så att de måste ha synnerligen allvarliga skäl
              att neka människor att öppna ett konto. Då skulle ett större antal
              människor kunna sköta sina betalningstjänster via bankerna som
              de flesta av oss andra gör antingen genom att gå in på banken,
              via Internet eller på annat sätt.
            </seg>
          </u>
          <u xml:id="i-150820177c24a5ef-54" prev="i-150820177c24a5ef-35" who="Q6039297">
            <seg>
              Vi tycker att bankerna har åkt snålskjuts på den befintliga reformen.
              De har lagt ned kontor på mindre orter. De har kontorslösa banker.
              De säger att man kan gå till Kassaservice. Faktum är att det är
              rimligt att bankerna, den finansiella sektorn, på ett betydligt
              mer omfattande sätt tar ansvar för att det finns en fungerande
              infrastruktur när det gäller betaltjänster. Varför ska samhället
              fullt ut ansvara för att det här inte fungerar? Uppenbart har
              inte banksystemet och finanssektorn gått in med de pengar som
              krävs för att upprätthålla en ordning som faktiskt även gynnar
              den finansiella sektorn. Det är alldeles uppenbart att den sektorn
              gynnas av att det finns en fungerande betaltjänst. Varför är det
              inte ett större ansvar? Därför yrkar vi bifall till reservation
              7.
            </seg>
          </u>
          <u xml:id="i-150820177c24a5ef-55" prev="i-150820177c24a5ef-35" who="Q6039297">
            <seg>
              När det gäller konsekvenserna för sysselsättningen tycker vi
              att det är rimligt att staten tar det fulla arbetsgivaransvaret
              och inte bara säger att Posten har avsatt pengar, moderbolaget
              har avsatt pengar, och att en omställning ska göras. I olika debatter
              har det sagts att det finns individuella lösningar. Vi tycker
              inte att det räcker att säga att Posten får det ansvaret. När
              vi sitter och fattar beslut i Sveriges riksdag är det viktigt
              att vi markerar att vi är beredda att ta det fulla arbetsgivaransvaret
              så att det blir en vettig situation för de människor som har jobbat
              hela sitt liv i en viktig bransch. De ska inte nu ställas inför
              fullbordat faktum och en otrygg framtid.
            </seg>
          </u>
          <note type="speaker">
            Anf. 4 LISBETH GRÖNFELDT BERGMAN (m):
          </note>
          <u xml:id="i-150820177c24a5ef-56" next="i-150820177c24a5ef-83" who="Q450368">
            <seg>
              Fru talman! Jag ber att få ta till orda som representant för
              samtliga allianspartier. Det är därför det är bara jag som debatterar.
            </seg>
          </u>
          <u xml:id="i-150820177c24a5ef-57" prev="i-150820177c24a5ef-56" who="Q450368">
            <seg>
              Sedan mitten av 90-talet har diskussioner pågått om hur den grundläggande
              kassaservicen ska regleras. Det är inte så konstigt med tanke
              på att nuvarande reglering härrör från en tid då betalningsmönster
              och kontanthantering var helt annorlunda, från en tid när det
              var helt självklart att hämta ut sin lön i kontanter på bank eller
              på post och gå dit igen och betala sina räkningar. Men tiderna
              har, som sagt, förändrats, och allt fler väljer att inte ha några
              kontanter alls nästan och allt fler väljer att betala varor med
              kort, räkningar över Internet eller via autogiro. Det här har
              utretts och utretts under dessa år.
            </seg>
          </u>
          <u xml:id="i-150820177c24a5ef-58" prev="i-150820177c24a5ef-56" who="Q450368">
            <seg>
              Betalserviceutredningen föreslog 1998 att statens ansvar för
              kassaservice skulle upphöra. Det föranledde ingen åtgärd av dåvarande
              regeringen. Post- och kassaserviceutredningen föreslog 2004 att
              kassaservicelagen skulle upphävas och att Post- och telestyrelsen
              skulle få i uppdrag att upphandla de grundläggande betaltjänsterna
              på orter där det inte var kommersiellt motiverat att tillhandahålla
              sådana tjänster. Det var ett förslag som, med andra ord, var tämligen
              snarlikt detta. Dåvarande regeringen genomförde, som bekant, intet
              av detta heller.
            </seg>
          </u>
          <u xml:id="i-150820177c24a5ef-59" prev="i-150820177c24a5ef-56" who="Q450368">
            <seg>
              Men det är inte underligt att det här har utretts. PTS, som kontinuerligt
              gör undersökningar av verksamheten, har konstaterat att mellan
              åren 2000 och 2006 minskade antalet betaltransaktioner i Postens
              kassaservice med 65 procent. Svensk Kassaservice, det av Posten
              AB helägda dotterbolaget som sedan 2002 bedriver verksamheten,
              räknar med en minskning med ca 15 procent åren framöver. I dag
              är det 100 000110 000 personer som använder Svensk Kassaservice
              för att betala räkningar eller ta ut kontanter någon gång eller
              alltid.
            </seg>
          </u>
          <note>
            Kostnaderna för verksamheten, det vill säga statens totala kostnad,
            anslag samt underskott i Svensk Kassaservice, uppgick år 2003
            till 900 miljoner kronor inklusive omstruktureringskostnader.
            Den årliga ersättningen från staten om 400 miljoner har inte under
            många år täckt bolagets kostnader för åtagandet om en rikstäckande
            kassaservice. Rörelseresultatet för bolaget hamnade år 2002 på
            minus 660 miljoner kronor med en omsättning på 1 181 miljoner
            kronor. Efter den statliga ersättningen blev rörelseförlusten
            260 miljoner kronor, som belastade Postens eget kapital och därmed
            indirekt staten som ägare av Posten.
          </note>
          <u xml:id="i-150820177c24a5ef-60" prev="i-150820177c24a5ef-56" who="Q450368">
            <seg>
              Med de sjunkande volymerna i kassaserviceverksamheten, som jag
              tidigare nämnde, fru talman, har bedömningen gjorts att statens
              kostnader för att upprätthålla rikstäckande kassaservice enligt
              nuvarande ordning successivt skulle komma att öka ytterligare
              om ingen förändring sker. Det är inte underligt att det har utretts,
              men det är underligt att ingenting har skett. Detta är inte rimligt.
            </seg>
          </u>
          <u xml:id="i-150820177c24a5ef-61" prev="i-150820177c24a5ef-56" who="Q450368">
            <seg>
              Alliansregeringen föreslår i sin proposition att det politiska
              målet för de grundläggande betaltjänsterna ska vara: Alla i samhället
              skall ha tillgång till grundläggande betaltjänster till rimliga
              priser.
            </seg>
          </u>
          <u xml:id="i-150820177c24a5ef-62" prev="i-150820177c24a5ef-56" who="Q450368">
            <seg>
              Vidare föreslås att det statliga åtagandet endast bör omfatta
              de orter där behovet av dessa tjänster inte tillgodoses av marknaden
              och att dessa kan tillhandahållas genom att tjänsterna upphandlas.
              Upphandlingen bör ske av PTS och länsstyrelserna ges bevakningsansvar
              och Länsstyrelsen i Dalarna dessutom ett särskilt ansvar för samordning
              och rapportering till regeringen.
            </seg>
          </u>
          <u xml:id="i-150820177c24a5ef-63" prev="i-150820177c24a5ef-56" who="Q450368">
            <seg>
              S, v och mp skriver i sin reservation 1 att staten måste ta sitt
              ansvar för att upprätthålla en väl fungerande betalnings- och
              kassaservice i hela landet.
            </seg>
          </u>
          <u xml:id="i-150820177c24a5ef-64" prev="i-150820177c24a5ef-56" who="Q450368">
            <seg>
              Ja, men, fru talman, det är precis detta staten kommer att göra,
              genom att se till att det politiska målet grundläggande betaltjänster
              för alla till rimliga priser blir tillgodosett genom marknadens
              försorg och där det inte uppfylls upphandla tjänsterna och dessutom
              se till att tillsynen fungerar. Att staten måste utföra tjänsterna
              kan väl ändå inte vara nödvändigt i en tid när det kontinuerligt
              dyker upp nya och bättre utförare på marknaden. Och statens utförande
              av dessa tjänster har väl för övrigt inte varit någon lysande
              idé, sett i backspegeln.
            </seg>
          </u>
          <u xml:id="i-150820177c24a5ef-65" prev="i-150820177c24a5ef-56" who="Q450368">
            <seg>
              V skriver i sin reservation att Posten AB måste ansvara för att
              ge alla denna service. Men det är ju det man har haft, och det
              blev förskräckligt dyrt och inte bra. Man kan samordna med övrig
              postverksamhet, säger Vänstern. Jojo det tyckte Posten var en
              dålig idé redan 2002, när man skilde verksamheterna åt och lade
              betaltjänsterna i eget dotterbolag.
            </seg>
          </u>
          <u xml:id="i-150820177c24a5ef-66" prev="i-150820177c24a5ef-56" who="Q450368">
            <seg>
              Vidare tycker Vänstern att det vore bättre att Konsumentverket
              fick upphandla om man nu ska upphandla. Varför det?
            </seg>
          </u>
          <u xml:id="i-150820177c24a5ef-67" prev="i-150820177c24a5ef-56" who="Q450368">
            <seg>
              PTS har en stor upphandlingsorganisation med erfarenhet av stora
              offentliga upphandlingar, bland annat inom området för elektronisk
              kommunikation, och är enligt vår mening väl lämpad för detta uppdrag.
              Inom parentes kan nämnas att Konsumentverket i sitt remissyttrande
              var skeptiskt till upphandling som sådan, och då kan man fundera
              på lämpligheten i att ge detta verk just detta uppdrag.
            </seg>
          </u>
          <u xml:id="i-150820177c24a5ef-68" prev="i-150820177c24a5ef-56" who="Q450368">
            <seg>
              När det gäller insatser för vissa grupper är vi inom alliansen
              väl medvetna om att det kan behövas särskilda insatser för att
              hjälpa personer som i dag bedöms ha svårigheter att hitta alternativ
              till Svensk Kassaservice. Vi delar den oro oppositionen framför
              i sin reservation men menar att det inte finns behov av ytterligare
              lagstiftning på detta område.
            </seg>
          </u>
          <u xml:id="i-150820177c24a5ef-69" prev="i-150820177c24a5ef-56" who="Q450368">
            <seg>
              Det finns grupper i samhället som i större utsträckning än andra
              i dag använder sig av de manuella tjänster över disk som erbjuds
              av Svensk Kassaservice en del pensionärer och andra som på grund
              av hög ålder, sjukdom eller vana har svårt att ändra sitt beteende,
              en del invandrare, asylsökande och personer som nekas bankkonto
              med tilläggstjänst.
            </seg>
          </u>
          <u xml:id="i-150820177c24a5ef-70" prev="i-150820177c24a5ef-56" who="Q450368">
            <seg>
              Flera olika åtgärder behövs för att tillgodose dessa personers
              behov. Jag ska be att få komma med några, fru talman.
            </seg>
          </u>
          <u xml:id="i-150820177c24a5ef-71" prev="i-150820177c24a5ef-56" who="Q450368">
            <seg>
              För det första: Regeringen avser att ge Post- och telestyrelsen
              i uppdrag att, i samband med omställningen, genomföra informations-
              och utbildningsinsatser för upplysning och förändring av beteende.
              Trafikutskottet har i sitt betänkande förutsatt att dessa insatser
              kommer att motsvara de skilda behov som kan komma att uppstå vid
              en avveckling av Svensk Kassaservice.
            </seg>
          </u>
          <u xml:id="i-150820177c24a5ef-72" prev="i-150820177c24a5ef-56" who="Q450368">
            <seg>
              För det andra: När det gäller de asylsökande som får dagersättning
              från Migrationsverket den tid deras ärende behandlas har Migrationsverket
              länge sökt nya lösningar för utbetalning, då rutinerna med endast
              ett fåtal utbetalningsdagar i månaden hos Svensk Kassaservice
              inte fungerat tillfredsställande. Sedan januari 2006 sköts utbetalningarna
              via Ica med kort och pinkod, och det fungerar alldeles utmärkt.
            </seg>
          </u>
          <u xml:id="i-150820177c24a5ef-73" prev="i-150820177c24a5ef-56" who="Q450368">
            <seg>
              För det tredje: Personer som nekas bankkonto med tilläggstjänst
              är, enligt de utredningar som gjorts, endast ett fåtal icke desto
              mindre är det angeläget att se till att dessa personers behov
              också tillgodoses. Att det över huvud taget finns personer som
              nekas bankkonto med tilläggstjänst kan faktiskt till dels bero
              på att Svensk Kassaservices tjänster funnits att tillgå och att
              det då varit lättare att neka.
            </seg>
          </u>
          <u xml:id="i-150820177c24a5ef-74" prev="i-150820177c24a5ef-56" who="Q450368">
            <seg>
              Utvecklingen av nya betaltjänster inom handeln kommer sannolikt
              och rimligen att öka just dessa personers tillgång till både mer
              lättillgängliga och billigare tjänster där det inte finns krav
              på koppling till bankkonto.
            </seg>
          </u>
          <u xml:id="i-150820177c24a5ef-75" prev="i-150820177c24a5ef-56" who="Q450368">
            <seg>
              Dessutom, fru talman, har utskottet påpekat att det i det bevakningsuppdrag
              som länsstyrelserna nu får särskilt bör anges att de ska rapportera
              i vilken utsträckning möjligheter att utföra grundläggande betaltjänster
              försvunnit, något som då skulle kunna innebära att staten måste
              gå in för att säkra tillgången till dessa tjänster.
            </seg>
          </u>
          <u xml:id="i-150820177c24a5ef-76" prev="i-150820177c24a5ef-56" who="Q450368">
            <seg>
              Om länsstyrelsernas rapportering till regeringen skulle tyda
              på att det brister i utbudet av grundläggande betaltjänster förutsätter
              utskottet att regeringen snarast överväger nödvändiga åtgärder.
            </seg>
          </u>
          <u xml:id="i-150820177c24a5ef-77" prev="i-150820177c24a5ef-56" who="Q450368">
            <seg>
              Utskottet förutsätter vidare att regeringen inom ramen för den
              så kallade årliga mål- och resultatstyrningen framgent kommer
              att ägna särskild uppmärksamhet åt hur målet om grundläggande
              betaltjänster uppnås i olika delar av landet och för olika grupper
              i samhället.
            </seg>
          </u>
          <u xml:id="i-150820177c24a5ef-78" prev="i-150820177c24a5ef-56" who="Q450368">
            <seg>
              När det gäller sysselsättningskonsekvenser för de anställda vid
              avvecklingen av Svensk Kassaservice skriver s, v och mp i sin
              reservation 8 följande: Nödvändiga medel måste ställas till förfogande
              för att omställning och arbetsvillkor blir rimliga. De anställda
              måste ges en realistisk möjlighet att kunna återgå till arbetslivet
              efter en omställningsperiod och inte hamna utanför.
            </seg>
          </u>
          <u xml:id="i-150820177c24a5ef-79" prev="i-150820177c24a5ef-56" who="Q450368">
            <seg>
              Ja, just det! Det tycker vi också. Och då är det väldigt bra
              att Posten under flera år gjort omfattande avsättningar för avvecklingskostnader
              för att kunna erbjuda de anställda vid Svensk Kassaservice skäliga
              villkor.
            </seg>
          </u>
          <u xml:id="i-150820177c24a5ef-80" prev="i-150820177c24a5ef-56" who="Q450368">
            <seg>
              Förutom pensionslösningar, fru talman, har Posten ett omställningsprogram
              som innebär att de anställda uppbär lön under ett antal månader
              samtidigt med andra stödinsatser.
            </seg>
          </u>
          <u xml:id="i-150820177c24a5ef-81" prev="i-150820177c24a5ef-56" who="Q450368">
            <seg>
              I den interpellationsdebatt som ägde rum här i kammaren den 27
              mars i år, där ledamoten Börje Vestlund, s, frågade vilka åtgärder
              som kommer att vidtas för att trygga framtiden för de anställda
              vid Svensk Kassaservice, underströk statsrådet Åsa Torstensson
              att det är Postens styrelse och ledning som har ansvaret för att
              bolaget, som arbetsgivare, följer gällande regler och avtal när
              det gäller åtgärder som påverkar de anställda vid Svensk Kassaservice.
              Eftersom det är drygt 1 000 anställda, till övervägande del kvinnor
              med en genomsnittlig ålder på över 55 år, kommer sannolikt både
              omställnings- och avvecklingsåtgärder att bli aktuella.
            </seg>
          </u>
          <u xml:id="i-150820177c24a5ef-82" prev="i-150820177c24a5ef-56" who="Q450368">
            <seg>
              Självfallet ställer detta stora krav på god personalpolitik,
              i detta stora statliga bolag, men med en sådan och klok användning
              av avsatta resurser bör negativa konsekvenser för de anställda
              i möjligaste mån kunna undvikas.
            </seg>
          </u>
          <u xml:id="i-150820177c24a5ef-83" prev="i-150820177c24a5ef-56" who="Q450368">
            <seg>
              Med detta, fru talman, menar jag att jag å alliansens vägnar
              bemött oppositionens invändningar mot förslaget, och jag yrkar
              därmed bifall till utskottets förslag och avslag på samtliga reservationer.
            </seg>
          </u>
          <note type="speaker">
            Anf. 5 DÉSIRÉE LILJEVALL (s) replik:
          </note>
          <u xml:id="i-150820177c24a5ef-84" next="i-150820177c24a5ef-85" who="Q3374619">
            <seg>
              Fru talman! Även om man bor på landet eller driver ett företag
              i glesbygden ska man ha bra förutsättningar att få en god postservice.
              Särskilt viktigt är det i de områden där bredbandsutbyggnaden
              inte är helt genomförd. Så tycker vi socialdemokrater.
            </seg>
          </u>
          <u xml:id="i-150820177c24a5ef-85" prev="i-150820177c24a5ef-84" who="Q3374619">
            <seg>
              Frågan är nu vad Moderaterna tycker. Håller Lisbeth Grönfeldt
              Bergman med mig om att alla människor ska ha tillgång till en
              väl fungerande post-, betal- och kassaservice oavsett var i landet
              de bor?
            </seg>
          </u>
          <note type="speaker">
            Anf. 6 LISBETH GRÖNFELDT BERGMAN (m) replik:
          </note>
          <u xml:id="i-150820177c24a5ef-86" next="i-150820177c24a5ef-87" who="Q450368">
            <seg>
              Fru talman! Jag tyckte att jag uttryckte det ganska tydligt att
              vi verkligen vill se till att detta mål ska uppfyllas, att alla
              ska ha tillgång över hela landet, oavsett var man bor, om det
              är långt från tätort, och oavsett vilken grupp man tillhör. Jag
              trodde att jag hade gjort klart det i det tidigare inlägget.
            </seg>
          </u>
          <u xml:id="i-150820177c24a5ef-87" prev="i-150820177c24a5ef-86" who="Q450368">
            <seg>
              Man sätter ett mål, och det ska uppfyllas med marknadens medel.
              Där det inte uppfylls har staten ett ansvar att gå in och upphandla
              tjänsterna så att alla får det. Med tillsynen ser man till att
              målet uppfylls. Om man ser några brister får man gå in och åtgärda
              dem.
            </seg>
          </u>
          <note type="speaker">
            Anf. 7 DÉSIRÉE LILJEVALL (s) replik:
          </note>
          <u xml:id="i-150820177c24a5ef-88" next="i-150820177c24a5ef-91" who="Q3374619">
            <seg>
              Fru talman! Det gläder mig att höra att Lisbeth Grönfeldt Bergman
              håller med mig om att det är en viktig princip att enskilda och
              företag i glesbygden har en fungerande postservice.
            </seg>
          </u>
          <u xml:id="i-150820177c24a5ef-89" prev="i-150820177c24a5ef-88" who="Q3374619">
            <seg>
              Det gläder säkert också invånarna i Årböle by i Tierps kommun.
              De har nämligen talat för döva öron om sin bristfälliga postservice.
              I Årböle by finns nämligen flera invånare och företag som varje
              dag, i regn och rusk, i snö och storm, tvingas ta sig flera kilometer
              för att hämta posten.
            </seg>
          </u>
          <u xml:id="i-150820177c24a5ef-90" prev="i-150820177c24a5ef-88" who="Q3374619">
            <seg>
              De är dessvärre inte ensamma. Enligt Post- och telestyrelsen,
              som utrett frågan, finns det 6 500 hushåll i Sverige som har över
              en kilometer till brevlådan. De bor ofta i områden där bredbandsutbyggnaden
              inte är klar. Utredningen föreslog därför ett maxavstånd på en
              kilometer mellan bostaden eller företaget och postlådan. Den svenska
              regeringen har dock valt att negligera rekommendationerna i Post-
              och telestyrelsens utredning.
            </seg>
          </u>
          <u xml:id="i-150820177c24a5ef-91" prev="i-150820177c24a5ef-88" who="Q3374619">
            <seg>
              Fru talman! Jag vill veta om Lisbeth Grönfeldt Bergman anser
              det vara förenligt med god service att ha mer än en kilometer
              från sin bostad eller sitt företag till postlådan eller lådsamlingen.
            </seg>
          </u>
          <note type="speaker">
            Anf. 8 LISBETH GRÖNFELDT BERGMAN (m) replik:
          </note>
          <u xml:id="i-150820177c24a5ef-92" next="i-150820177c24a5ef-95" who="Q450368">
            <seg>
              Fru talman! Det är så här med lantbrevbärarutdelningen: 730 000
              hushåll berörs av detta. När Post- och telestyrelsen gjorde sin
              utredning fann man att det då var endast 1 procent som hade mer
              än 1 000 meter. Det har minskat så att det nu är under 1 procent
              som har mer än 1 000 meter.
            </seg>
          </u>
          <u xml:id="i-150820177c24a5ef-93" prev="i-150820177c24a5ef-92" who="Q450368">
            <seg>
              När det gäller dessa personer finns en möjlighet att genom en
              särskild upphandling från PTS sida få tjänsterna med utdelning
              av paket, brev och även viss kassatjänst vid dörren. Det omfattar
              1 721 hushåll 2006. Då har vi räknat ned det ganska långt.
            </seg>
          </u>
          <u xml:id="i-150820177c24a5ef-94" prev="i-150820177c24a5ef-92" who="Q450368">
            <seg>
              Därutöver finns det 1 000 kunder som själva betalar för att få
              servicen till dörren. Det finns dessutom extratjänster för dem
              som är äldre och funktionshindrade, där Posten går in med tjänster.
              Det är alltså ytterligt få.
            </seg>
          </u>
          <u xml:id="i-150820177c24a5ef-95" prev="i-150820177c24a5ef-92" who="Q450368">
            <seg>
              När det gäller de familjer som Désirée Liljevall talar om har
              Posten fått påskrivet att man måste lösa detta. Såvitt jag vet
              har detta stora statliga bolag gått in och försökt lösa problemen.
              Att sätta kilometergränser är ingen lösning, är jag rädd. Tänk
              om det skulle bli tvärtom att Posten skulle välja att rationalisera
              och flytta fler brevlådor bort från husen när 97 procent har dem
              vid husknuten eller 50 meter bort.
            </seg>
          </u>
          <note type="speaker">
            Anf. 9 PETER PEDERSEN (v) replik:
          </note>
          <u xml:id="i-150820177c24a5ef-96" next="i-150820177c24a5ef-101" who="Q6039297">
            <seg>
              Fru talman! Jag skulle gärna vilja att Lisbeth Grönfeldt Bergman
              redde ut den frågeställning jag hade, det som står på s. 14 i
              betänkandet, under Särskilda insatser för vissa grupper. Vi konstaterar
              att det ännu inte finns något som tyder på att det skulle vara
              ett problem med att man inte har bankkonton. Utskottet anser i
              likhet med regeringen att det ändå kan finnas risk för att vissa
              resurssvaga konsumentgrupper kan stängas ute från grundläggande
              banktjänster.
            </seg>
          </u>
          <u xml:id="i-150820177c24a5ef-97" prev="i-150820177c24a5ef-96" who="Q6039297">
            <seg>
              Om det inte är ett problem, vad finns det då för risk? Det blir
              ett cirkelresonemang som jag inte begriper. Är det ett problem
              eller inte att ett antal människor i det här landet inte har möjlighet
              att ha ett bankkonto för att kunna sköta sina privata affärer,
              in- och utbetalningar?
            </seg>
          </u>
          <u xml:id="i-150820177c24a5ef-98" prev="i-150820177c24a5ef-96" who="Q6039297">
            <seg>
              När det gäller huruvida PTS eller Konsumentverket ska sköta upphandlingen
              kom PTS fram till att Konsumentverket skulle vara en lämpligare
              myndighet, om jag inte minns alldeles fel, vilket framgår av vår
              reservation 5.
            </seg>
          </u>
          <u xml:id="i-150820177c24a5ef-99" prev="i-150820177c24a5ef-96" who="Q6039297">
            <seg>
              Man säger att man ska lösa problematiken med dem som inte har
              kommit på den stora fördelen att betala sina räkningar via giro
              eller Internet genom en informations- och upplysningskampanj.
              Är det verkligen en trovärdig linje? Uppstår det problem säger
              man att man ska vidta nödvändiga åtgärder. Vad innebär det?
            </seg>
          </u>
          <u xml:id="i-150820177c24a5ef-100" prev="i-150820177c24a5ef-96" who="Q6039297">
            <seg>
              Vi konstaterar att staten går in med 400 miljoner varje år för
              att ha en vettig verksamhet. Ni har själva nu läst upp att det
              inte räcker utan att det blir en förlustaffär. Så säger ni att
              marknaden ska sköta det. Vi säger att vi tycker att bankerna ska
              ta ett större kostnadsansvar, vilket ni avvisar.
            </seg>
          </u>
          <u xml:id="i-150820177c24a5ef-101" prev="i-150820177c24a5ef-96" who="Q6039297">
            <seg>
              Då är min fråga: Vilka är marknaden som ska ta ansvaret? Kommer
              det inte att kosta något för marknaden att sköta detta? Vad kommer
              det att kosta för staten att ändå upprätthålla ordningen för de
              180200 orter i landet som man tror kan tvingas få stöd av staten
              för att det ska fungera på ett bra sätt? Var finns den ekonomiska
              beräkningen för vad det nya systemet kommer att kosta jämfört
              med det system vi har i dag?
            </seg>
          </u>
          <note type="speaker">
            Anf. 10 LISBETH GRÖNFELDT BERGMAN (m) replik:
          </note>
          <u xml:id="i-150820177c24a5ef-102" next="i-150820177c24a5ef-104" who="Q450368">
            <seg>
              Fru talman! Jag börjar med den sista frågan. Den är väldigt enkelt
              att svara på. Det finns faktiskt en kostnadsberäkning i propositionen,
              på s. 35. Där står det att Post- och kassautredningen har beräknat
              den årliga kostnaden för de upphandlade tjänsterna till mellan
              200 och 300 miljoner kronor, men med hänsyn till att nya lösningar
              vuxit fram sedan Post- och kassaserviceutredningen lämnade sitt
              betänkande 2004 anses behovet av upphandling i dag inte lika stort
              som tidigare. Det vill säga att marknaden löser ännu mer på egen
              hand.
            </seg>
          </u>
          <u xml:id="i-150820177c24a5ef-103" prev="i-150820177c24a5ef-102" who="Q450368">
            <seg>
              När det gäller bankkontoproblem vill jag säga att även om det
              är ett ytterligt litet fåtal som nekas bankkonto med tilläggstjänst
              är inte lösningen att lagstifta om att alla banker ska ge alla
              personer bankkonto. Man säger att det har gjorts i Finland. Visst,
              men Finland har i stort sett samma lagstiftning som vi, för man
              har heller inget krav om en rikstäckande kassaservice. Det hjälper
              alltså inte.
            </seg>
          </u>
          <u xml:id="i-150820177c24a5ef-104" prev="i-150820177c24a5ef-102" who="Q450368">
            <seg>
              Det kan naturligtvis finnas personer som ramlar utanför. Men
              det finns alltid möjligheter, och marknaden erbjuder bättre möjligheter
              för dessa personer med de nya lösningarna Ica-, Q 8-, Coopkort
              och alla möjliga andra typer av kort med pinkod som inte behöver
              vara knutna till något annat bankkonto. Även om det kan finnas
              något litet problem är vi övertygade om att detta löser problemen
              för de allra flesta.
            </seg>
          </u>
          <note type="speaker">
            Anf. 11 PETER PEDERSEN (v) replik:
          </note>
          <u xml:id="i-150820177c24a5ef-105" next="i-150820177c24a5ef-107" who="Q6039297">
            <seg>
              Fru talman! Vi har redan i dag löst problemen för de allra flesta,
              och vi är nog överens om att det är ungefär 12 procent som har
              behov av kassaservice i vardagen. Vi kan konstatera att de flesta
              löser det på ett annat sätt. Vi tycker att det är rimligt att
              samtliga människor här i landet har tillgång till en vettig samhällsservice
              oavsett om det gäller postutdelning, att kunna betala eller ta
              emot betalningar, att se på tv, att ha fast telefoni, bredband
              och så vidare. Det är nonchalant att tala om att det finns människor
              i marginalen som vi inte vet hur vi ska lösa detta åt, men det
              kommer nog marknaden att lösa, och om inte marknaden gör det ska
              vi lösa det ändå.
            </seg>
          </u>
          <u xml:id="i-150820177c24a5ef-106" prev="i-150820177c24a5ef-105" who="Q6039297">
            <seg>
              Jag blir inte särskilt imponerad. Jag vet också att siffran 200300
              miljoner finns. Det blir inte någon enormt kraftig besparing.
              Man har ju inte räknat med dem som marknaden ska lösa detta åt.
              Med min kännedom om marknaden tror jag att marknaden har tänkt
              ta ut någon typ av betalning någonstans. Då är frågan på vilket
              sätt detta blir mer kostnadseffektivt och samhällsekonomiskt.
              Eller ska marknaden sköta detta gratis? De pengarna har man inte
              räknat med.
            </seg>
          </u>
          <u xml:id="i-150820177c24a5ef-107" prev="i-150820177c24a5ef-105" who="Q6039297">
            <seg>
              Vi pratar om upphandling och om de 180200 orter i landet där
              marknaden inte ska lösa problemet. Vad kommer det att kosta för
              att upprätthålla den här tjänsten där marknaden ska lösa problemet?
              Eller ska vi ha något slags fri service utifrån marknadens perspektiv?
              Det brukar inte vara så det går till. Någonstans vill marknaden
              tjäna pengar. Ska vi redovisa hur det ska gå till?
            </seg>
          </u>
          <note type="speaker">
            Anf. 12 LISBETH GRÖNFELDT BERGMAN (m) replik:
          </note>
          <u xml:id="i-150820177c24a5ef-108" next="i-150820177c24a5ef-110" who="Q450368">
            <seg>
              Fru talman! Det torde väl inte vara alldeles obekant för Peter
              Pedersen att marknaden redan i dag tar betalt för sina tjänster,
              att man tjänar pengar på det och att det går runt. Jag tror att
              det också fortsättningsvis kommer att vara på det sättet. Man
              tar betalt för sina tjänster. Det är dock mycket billigare för
              de enskilda att använda de nya tjänsterna. Vi talar om en årskostnad
              om mellan 25 och 50 kronor för ett konto på Internet, i stället
              för en kostnad på mellan 25 och 46 kronor per transaktion. Det
              är klart att både de enskilda och hela samhället tjänar på detta.
            </seg>
          </u>
          <u xml:id="i-150820177c24a5ef-109" prev="i-150820177c24a5ef-108" who="Q450368">
            <seg>
              Jag ser samhällsekonomiskt väldigt stor skillnad mellan att gå
              900 miljoner back och att betala 200 miljoner i upphandlingskostnader.
              Där ser jag fortfarande en rätt stor samhällsekonomiskt vinst.
            </seg>
          </u>
          <u xml:id="i-150820177c24a5ef-110" prev="i-150820177c24a5ef-108" who="Q450368">
            <seg>
              Jag tänkte också besvara frågan om PTS och Konsumentverket. Konsumentverket
              säger att upphandling inte är någon bra idé. Då tycker jag inte
              att det är någon bra idé att Konsumentverket ska upphandla. Då
              är det bättre att PTS, som har upphandlingsvana och en stor organisation,
              gör det.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Tävling med hästdjur
          </note>
          <note>
            Föredrogs
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            7 § Ett utvidgat miljöansvar
          </note>
          <note>
            Föredrogs
          </note>
          <note type="speaker">
            Anf. 13 MARIA ÖSTBERG SVANELIND (s):
          </note>
          <u xml:id="i-150820177c24a5ef-111" next="i-150820177c24a5ef-129" who="Q4991154">
            <seg>
              Fru talman! Hur lagstiftningen ska se ut när vi vill skydda vår
              miljö och våra naturresurser från skador är vad dagens debatt
              ska handla om. Det handlar om skador på skyddade djur och växter,
              skador på sjöar och vattendrag eller skador på mark och andra
              naturliga livsmiljöer. Det handlar om hur vi ska skydda den biologiska
              mångfalden och möta klimatförändringarna. Den biologiska mångfalden
              är allvarligt hotad också i vårt land.
            </seg>
          </u>
          <u xml:id="i-150820177c24a5ef-112" prev="i-150820177c24a5ef-111" who="Q4991154">
            <seg>
              Miljövårdsrådet konstaterar i sin senaste uppföljning av Sveriges
              16 miljökvalitetsmål att utvecklingen för den biologiska mångfalden
              trots omfattande insatser de senaste decennierna inte har förbättrats
              i den omfattning som krävs för att nå nationella och internationella
              åtaganden. FN:s klimatpanel, IPCC, har under våren kommit med
              rapporter om allvarliga, av människan orsakade, klimatförändringar
              som sätter de biologiska systemen under ökad stress.
            </seg>
          </u>
          <u xml:id="i-150820177c24a5ef-113" prev="i-150820177c24a5ef-111" who="Q4991154">
            <seg>
              Upp till 30 procent av alla djur- och växtarter löper ökad risk
              för utrotning vid relativt låga temperaturhöjningar. Den biologiska
              mångfalden har mycket stor betydelse för hur vi ska kunna möta
              klimatförändringarna.
            </seg>
          </u>
          <u xml:id="i-150820177c24a5ef-114" prev="i-150820177c24a5ef-111" who="Q4991154">
            <seg>
              I Skogsstyrelsens tidning Skogseko läste vi i aprilnumret att
              ny forskning visar att naturmiljöer med bättre bibehållen biologisk
              mångfald har större förmåga att anpassa sig till klimatförändringarna.
              Naturmiljöer med bättre bibehållen biologisk mångfald har större
              förmåga att anpassa sig till klimatförändringarna. Detsamma gäller
              naturprocesser som människan är beroende av, till exempel pollinering
              av blommor och grödor eller nedbrytning av ämnen till bakterier
              i marken.
            </seg>
          </u>
          <u xml:id="i-150820177c24a5ef-115" prev="i-150820177c24a5ef-111" who="Q4991154">
            <seg>
              FN:s Millennium Ecosystem Assessment har visat att människans
              välbefinnande beror av fungerande ekosystem som ger varor och
              tjänster som vi ofta tar för givna, till exempel grödor och dricksvatten.
              Genom att bevara den biologiska mångfalden bland livsmiljöer,
              arter och genetiska resurser hjälper vi naturen att klara klimatförändringarna.
              Naturvården är i dag ingen lyx. När klimatet förändras är den
              viktigare än någonsin, en investering för oss själva, våra barn
              och barnbarn. Så stod det i Skogsstyrelsens tidning Skogseko.
            </seg>
          </u>
          <u xml:id="i-150820177c24a5ef-116" prev="i-150820177c24a5ef-111" who="Q4991154">
            <seg>
              Vem bär ansvaret när miljön skadas?
            </seg>
          </u>
          <u xml:id="i-150820177c24a5ef-117" prev="i-150820177c24a5ef-111" who="Q4991154">
            <seg>
              Historien är full av exempel. Låt mig nämna några som ni känner
              igen: Teckomatorp och BT Kemis gifttunnor, massaindustrins lager
              på lager av kvicksilverförgiftat slam, kreosot vid impregneringsanläggningar,
              bly och andra tungmetaller vid nedlagda gruvor.
            </seg>
          </u>
          <u xml:id="i-150820177c24a5ef-118" prev="i-150820177c24a5ef-111" who="Q4991154">
            <seg>
              Det är alltid svårt att göra något i efterhand. Jag tänker på
              övergivna industritomter och hamnområden. Hur mycket kostade det
              inte att sanera sjöbotten i Klara sjö från kreosot? Och när det
              gäller skador på natur och vatten och djur- och växtarter kan
              det vara omöjligt. Vissa skador är permanenta, och det går inte
              att återställa.
            </seg>
          </u>
          <u xml:id="i-150820177c24a5ef-119" prev="i-150820177c24a5ef-111" who="Q4991154">
            <seg>
              Tyvärr finns det alldeles för många exempel på skrupelfria företag
              som döljer sin miljöfarliga verksamhet och som inte tar ansvar
              för att rena sitt utsläpp utan tvärtom söker komma undan billigt
              och kortsiktigt.
            </seg>
          </u>
          <u xml:id="i-150820177c24a5ef-120" prev="i-150820177c24a5ef-111" who="Q4991154">
            <seg>
              När den som förorenar eller förgiftar vet att den kommer att
              hållas ansvarig kommer intresset för att vidta miljöfrämjande
              åtgärder redan vid produktionstillfället att öka. Det är både
              enklare och billigare att förebygga och att göra det tidigt. Därför
              måste lagstiftningen vara hård, klar och tydlig och inte ha alltför
              många begränsningar.
            </seg>
          </u>
          <u xml:id="i-150820177c24a5ef-121" prev="i-150820177c24a5ef-111" who="Q4991154">
            <seg>
              Fru talman! Den här kammardebatten handlar om vem som ansvarar
              för skador på miljön och om att ta ställning till regeringens
              proposition om ett utvidgat miljöansvar. Propositionen bygger
              på den utredning som Miljöansvarsutredningen presenterade förra
              året. Den hade i uppdrag att föreslå de lagändringar som behövs
              för att Sverige ska kunna genomföra Europaparlamentets och rådets
              så kallade miljöansvarsdirektiv.
            </seg>
          </u>
          <u xml:id="i-150820177c24a5ef-122" prev="i-150820177c24a5ef-111" who="Q4991154">
            <seg>
              Miljöansvarsdirektivet är ett minimidirektiv. Det innebär att
              det är möjligt för Sverige och alla andra medlemsländer att ta
              ytterligare steg, att helt enkelt införa strängare regler. Miljöansvarsdirektivet
              är golvet, inte taket.
            </seg>
          </u>
          <u xml:id="i-150820177c24a5ef-123" prev="i-150820177c24a5ef-111" who="Q4991154">
            <seg>
              Det är bra med ett gemensamt europeiskt golv. Det är just så
              vi socialdemokrater vill se det. Sverige har alltid, före medlemskapet
              i Europeiska unionen och i samband med medlemskapsförhandlingarna
              och också som medlem av den europeiska unionen, gått två vägar.
              Vi har medverkat till att höja golvet och samtidigt utnyttjat
              möjligheten att gå före. Och det är just på den punkten jag är
              orolig.
            </seg>
          </u>
          <u xml:id="i-150820177c24a5ef-124" prev="i-150820177c24a5ef-111" who="Q4991154">
            <seg>
              Alltför ofta hör jag regeringen tala om att det är andra, någon
              annanstans, som ska vidta åtgärder. Undertonen är tydlig. Om de
              andra inte gör något behöver inte vi heller göra det.
            </seg>
          </u>
          <u xml:id="i-150820177c24a5ef-125" prev="i-150820177c24a5ef-111" who="Q4991154">
            <seg>
              Erfarenheten visar att det är tvärtom, att länder som legat i
              frontlinjen senare fått med sig andra länder. Ett relativt litet
              land som Sverige kan påverka. Sverige har just på miljöområdet
              vågat sticka ut hakan och fatta tuffa beslut för att värna miljön.
              Och det måste gälla också i dag.
            </seg>
          </u>
          <u xml:id="i-150820177c24a5ef-126" prev="i-150820177c24a5ef-111" who="Q4991154">
            <seg>
              Regeringen föreslår följande i propositionen: Som allvarlig miljöskada,
              avseende biologisk mångfald, ska endast räknas skador på arter
              och livsmiljöer som skyddas av EU:s direktiv.
            </seg>
          </u>
          <u xml:id="i-150820177c24a5ef-127" prev="i-150820177c24a5ef-111" who="Q4991154">
            <seg>
              Dessa EU-direktivs tillämplighet på svenska förhållanden har
              vi nyligen diskuterat och debatterat här i kammaren. Jag tänker
              kanske framför allt på skyddet av skarven, som vi socialdemokrater
              gärna hade velat ha bort från EU:s lista över utrotningshotade
              fåglar.
            </seg>
          </u>
          <u xml:id="i-150820177c24a5ef-128" prev="i-150820177c24a5ef-111" who="Q4991154">
            <seg>
              Miljöansvarsutredningen föreslog att med allvarlig miljöskada
              ska avses alla skador på biologisk mångfald som i betydande omfattning
              hindrar eller motverkar att en gynnsam bevarandestatus kan uppnås
              eller bibehållas för sådana arter och livsmiljöer som skyddas
              enligt miljöbalken eller föreskrifter som meddelats med stöd av
              miljöbalken. Det är egentligen självklart.
            </seg>
          </u>
          <u xml:id="i-150820177c24a5ef-129" prev="i-150820177c24a5ef-111" who="Q4991154">
            <seg>
              Om bevarandestatusen för livsmiljöer som skyddas enligt miljöbalken
              skadas är det en allvarlig miljöskada. En sådan skada bör då omfattas
              av regler för miljöansvar, och det är rimligt att de reglerna
              anpassas till det som ansetts värt att skyddas här i Sverige.
            </seg>
          </u>
          <note>
            Fru talman! Jag yrkar bifall till reservationerna 1 och 5.
          </note>
          <note type="speaker">
            Anf. 14 BODIL CEBALLOS (mp):
          </note>
          <u xml:id="i-150820177c24a5ef-130" next="i-150820177c24a5ef-148" who="Q4942281">
            <seg>
              Fru talman! Jag tänkte börja med en liten bakgrundsbeskrivning.
            </seg>
          </u>
          <u xml:id="i-150820177c24a5ef-131" prev="i-150820177c24a5ef-130" who="Q4942281">
            <seg>
              Alla minns vi ett antal stora miljöskandaler i Sverige och i
              andra länder. Alla minns också förmodligen hur svårt det har varit
              att få de skyldiga fällda i domstol eller att få dem att betala
              skadestånd, trots att det i gemene mans ögon varit uppenbart vem
              som varit boven i dramat och vem som borde betala.
            </seg>
          </u>
          <u xml:id="i-150820177c24a5ef-132" prev="i-150820177c24a5ef-130" who="Q4942281">
            <seg>
              Ett exempel för inte så många år sedan var Bolidens gruva i Coto
              de Doñana i Spanien där en vall brast och en oerhört giftig smörja
              vällde ut i en nationalpark och tog död på så gott som allt levande.
              Men vem var ansvarig? Vem skulle betala förödelsen? Alla tyckte
              att det var Boliden, men var det i juridisk mening Boliden, eller
              var det underleverantörerna, eller var det rent av de av kommunen
              anlitade teknikerna som brustit i sin tillsyn?
            </seg>
          </u>
          <u xml:id="i-150820177c24a5ef-133" prev="i-150820177c24a5ef-130" who="Q4942281">
            <seg>
              Frågan är ännu inte slutligt avgjord. Det av Boliden helägda
              dotterbolaget gick påpassligt i konkurs, så skadeståndsanspråk
              på det fungerar inte. Brottmålet lades ned efter fyra år. En skadeståndsprocess
              pågår nu mot det ingenjörsbolag som anlitats för att rita själva
              dammen. Frågan är också om de säkerheter som gemenskapslagstiftningen
              kräver var ställda.
            </seg>
          </u>
          <u xml:id="i-150820177c24a5ef-134" prev="i-150820177c24a5ef-130" who="Q4942281">
            <seg>
              Vem är det då som betalar kalaset? Jo, det är vi skattebetalare,
              EU:s och Spaniens skattebetalare. Vi betalar i form av EU-stöd
              för att bygga dammen och sedan i form av stöd för att sanera förödelsen.
              Boliden klarade sig undan. Och man kan fråga sig: Är det rätt?
            </seg>
          </u>
          <u xml:id="i-150820177c24a5ef-135" prev="i-150820177c24a5ef-130" who="Q4942281">
            <seg>
              För några år sedan träffade jag en chilensk socialistisk riksdagsman
              på besök i Sverige. Han sökte stöd för att stämma svenska staten
              för de gifter Boliden under flera år släppt ut i Atacamaöknen.
              Han argumenterade för att Sverige åtminstone har ett moraliskt
              ansvar att ersätta de människor som drabbats av ett svenskt bolag.
              Jag var då tvungen att berätta för honom att varken Sverige eller
              Boliden kunde ställas till svars om det inte fanns någon lagstiftning
              i Chile som reglerade skyddet av miljön eller företagens ansvar.
              Han menade att ett svenskt bolag moraliskt sett borde följa de
              regler som gällde i Sverige på miljöområdet vid den tidpunkten.
            </seg>
          </u>
          <u xml:id="i-150820177c24a5ef-136" prev="i-150820177c24a5ef-130" who="Q4942281">
            <seg>
              Och visst är det så! Moraliskt sett är det mycket som borde göras
              annorlunda, men juridiskt hade han naturligtvis inget fall han
              kunde vinna.
            </seg>
          </u>
          <u xml:id="i-150820177c24a5ef-137" prev="i-150820177c24a5ef-130" who="Q4942281">
            <seg>
              Tidigare miljöskandaler har lett till att vi i dag har miljöskyddslagstiftning
              i många länder och i EU. Miljöansvarsdirektivet är ett ytterligare
              led i att tvinga fram ett större ansvarstagande från potentiella
              förorenare. Hur ska vi då gå till väga?
            </seg>
          </u>
          <u xml:id="i-150820177c24a5ef-138" prev="i-150820177c24a5ef-130" who="Q4942281">
            <seg>
              Det finns flera sätt. Vi kan välja att införliva direktivet genom
              att föra in det punkt för punkt i befintlig lagtext. Vi kan också
              välja att dela upp det i olika lagtexter, som vi gärna gör i det
              här landet och som sedan gör det extra svårt att hitta i regelverket.
              Vi kan gå längre än direktivet, eftersom det är minimiregler som
              gäller, och vi kan välja att skippa vissa delar av direktivet
              och hoppas att kommissionen inte upptäcker det. Vad gör då regeringen?
            </seg>
          </u>
          <u xml:id="i-150820177c24a5ef-139" prev="i-150820177c24a5ef-130" who="Q4942281">
            <seg>
              Jo, i det här fallet väljer regeringen det sista alternativet.
              Regeringen hoppas att kommissionen inte upptäcker att vi valt
              en lightmodell.
            </seg>
          </u>
          <u xml:id="i-150820177c24a5ef-140" prev="i-150820177c24a5ef-130" who="Q4942281">
            <seg>
              Om regeringen, som ju slår sig för bröstet och försöker framstå
              som miljöns väktare nummer ett, valt lite mer än minimum hade
              den fastnat för förslaget om ansvarsgenombrott, trots att det
              inte är Miljöansvarsutredningens förslag.
            </seg>
          </u>
          <u xml:id="i-150820177c24a5ef-141" prev="i-150820177c24a5ef-130" who="Q4942281">
            <seg>
              Den kom i stället fram till en slutsats som utskottet, av hänsyn
              till näringslivet verkar det som, inte ställt sig bakom. För vem
              vill investera om man sedan kan ställas till svars för en eventuell
              miljöskada, som den som inträffade i Spanien på grund av Boliden?
            </seg>
          </u>
          <u xml:id="i-150820177c24a5ef-142" prev="i-150820177c24a5ef-130" who="Q4942281">
            <seg>
              Det jag talar om är en del av direktivet som inte återfinns i
              utskottets förslag, det vill säga att det krävs en utvidgning
              av kretsen av ansvariga som omfattar inte bara verksamhetsutövaren
              utan också den som kontrollerar verksamheten. Regeringen menar
              att frågan eventuellt finns med ändå i svensk lagstiftning med
              grund i praxis och att domstolarna ändå ska utgå från direktivet.
              Men det räcker knappast. EG-domstolen har vid flera tillfällen
              talat om att praxis inte räcker. Det måste finnas en nationell,
              uppdaterad lagstiftning.
            </seg>
          </u>
          <u xml:id="i-150820177c24a5ef-143" prev="i-150820177c24a5ef-130" who="Q4942281">
            <seg>
              EG-direktiv är ju direkt tillämpliga i svensk rätt från den dag
              då de trätt i kraft. Det här direktivet har trätt i kraft, och
              vi är som vanligt sent ute dessutom med en halvmesyr. De länder
              som inte införlivar gemenskapslagstiftning kan tvingas till det
              av kommissionen, så också Sverige. Därför finns det ingen anledning
              att utelämna en del av direktivet med hänvisning till att det
              kan leda till att begreppet verksamhetsutövare i miljöbalken kan
              bli olika i olika delar av balken. Vore det då inte bättre att
              se över begreppet verksamhetsutövare och utvidga kretsen generellt
              så att det blir enhetligt i hela miljöbalken och bättre i överensstämmelse
              också med andra direktiv?
            </seg>
          </u>
          <u xml:id="i-150820177c24a5ef-144" prev="i-150820177c24a5ef-130" who="Q4942281">
            <seg>
              Vi kan annars välja att göra som utredningen föreslår, det vill
              säga att utvidga kretsen i just de ärenden som rör allvarlig miljöskada.
              Det viktiga är att lagen blir tydlig och lätt att tillämpa av
              enskilda tjänstemän i kommunerna och på länsstyrelserna. De ska
              inte behöva vänta på en eventuell framtida praxisbildning för
              att veta vad som gäller. Redan i dag behöver de kunna informera
              verksamhetsutövare om vad det är som gäller. Att inte införliva
              den vidgade kretsen, som finns med i direktivet, kan leda till
              missbedömningar och till att företag inte får rätt information
              innan de startar sin verksamhet. Jag utgår från att det också
              är i företagens intresse att faktiskt få veta vad som gäller.
              Det är lätt att hänvisa till att domstolarna ska avgöra, men faktum
              är att såväl företag som tillståndsgivare och tillsynsmyndigheter
              behöver klara spelregler och inte en massa hypoteser om vad som
              eventuellt gäller.
            </seg>
          </u>
          <u xml:id="i-150820177c24a5ef-145" prev="i-150820177c24a5ef-130" who="Q4942281">
            <seg>
              Att göra som utredningen föreslår, det vill säga att införa att
              ansvaret omfattar även den som kontrollerar verksamheten i enlighet
              med direktivet, skulle innebära att direktivet uppfylls. Men regeringen
              och utskottet väljer att låta bli med hänvisning till företagsklimatet.
              Jag yrkar bifall till reservation 2 i betänkandet.
            </seg>
          </u>
          <u xml:id="i-150820177c24a5ef-146" prev="i-150820177c24a5ef-130" who="Q4942281">
            <seg>
              Vår miljövänliga regering har också i ett helt annat avseende
              valt lightvarianten, och det har Maria Östberg Svanelind redan
              talat en del om. Jag ska bara lägga till några ytterligare frågor.
              Det handlar ju om skyddet av den biologiska mångfalden. Utskottet
              är faktiskt väldigt luddigt i sin skrivning. Man säger att man
              bara ska skydda det som innefattas i Natura 2000 men att det ändå
              kan handla om andra arter. Att låta skyddet omfatta områden som
              inte är Natura 2000 utan bara har sitt vanliga svenska skydd skulle
              leda till ett mycket svårtillämpbart regelverk, menar utskottet.
            </seg>
          </u>
          <u xml:id="i-150820177c24a5ef-147" prev="i-150820177c24a5ef-130" who="Q4942281">
            <seg>
              Om det är så illa att regeringen har rätt i att skadan behöver
              äga rum i ett utpekat Natura 2000-område för att kunna kvalificeras
              som en allvarlig miljöskada i direktivets mening, då är det allvarligt.
              Jag tycker att det vittnar om en väldig okunskap i regeringen
              om hur liten yta vi i Sverige har avsatt till Natura 2000-nätverket,
              hur dessa områden avsätts, hur stora de är etcetera. Ska de inhemska
              arter som inte finns med i fågel- eller habitatdirektivet bara
              ha skydd när de befinner sig i Natura 2000-området? Det finns
              troligen mycket större områden avsatta som naturreservat med mera
              i Sverige än som är avsatta till Natura 2000. Dessutom rankas
              de inhemska skydden ofta högre på kommunal nivå och anses utgöra
              ett starkare skydd. Det är egentligen inte riktigt sant, men tjänstemännen
              ute i kommunerna tror det. De olika skyddsformerna sammanfaller
              ibland men långtifrån alltid. Många gånger gränsar de till varandra.
              En liten del av en å är Natura 2000. Sedan kommer ett naturreservat.
              Sedan kommer kanske till och med en nationalpark, ett kulturreservat
              eller något annat. Så de finns nära varandra men alla är inte
              alltid Natura 2000.
            </seg>
          </u>
          <u xml:id="i-150820177c24a5ef-148" prev="i-150820177c24a5ef-130" who="Q4942281">
            <seg>
              Regeringen gör precis som Maria Östberg Svanelind sagt. Man tar
              bort begreppet gynnsam bevarandestatus, och det är ett större
              skydd än regeringens förslag. I stället sägs att det räcker med
              att man inte i betydande omfattning skadar eller försvårar bevarandet
              av en art eller dess livsmiljö. Jag instämmer i de reservationer
              som Maria Östberg Svanelind har tagit upp där.
            </seg>
          </u>
          <note type="speaker">
            Anf. 15 CLAES VÄSTERTEG (c):
          </note>
          <u xml:id="i-150820177c24a5ef-149" next="i-150820177c24a5ef-165" who="Q5125017">
            <seg>
              Fru talman! I dag debatterar vi propositionen Ett utvidgat miljöansvar
              . I propositionen finns, precis som utskottet föreslår i betänkandet,
              ett antal lagändringar som vi i Sverige ska besluta om för att
              genomföra det så kallade miljöansvarsdirektivet. Direktivet är
              en gemenskapslagstiftning för att just hitta en lagstiftning som
              kan vara tillämplig på hur man hanterar miljöskador. Det är också
              just det som är en central del i EU:s arbete, att hitta gemensamma
              lagstiftningar så att vi skapar likvärdiga villkor över hela EU.
              Men det handlar också om att se till att det blir en minimilagstiftning
              som länder själva kan anpassa.
            </seg>
          </u>
          <u xml:id="i-150820177c24a5ef-150" prev="i-150820177c24a5ef-149" who="Q5125017">
            <seg>
              Förslagen innebär att bestämmelserna i 10 kap. i miljöbalken
              om ansvar för miljöskador i form av föroreningsskador kompletteras
              med bestämmelser om ansvar för sådana allvarliga miljöskador som
              omfattas av direktivet. Ansvaret gäller inte bara allvarliga miljöskador
              som är orsakade av föroreningar utan även skador som är orsakade
              av andra störningar. I förslagen preciseras vad som avses med
              en allvarlig skada på biologisk mångfald samt allvarliga skador
              på skyddade arter och naturliga livsmiljöer och vilka krav som
              ställs på avhjälpandet av sådana skador.
            </seg>
          </u>
          <u xml:id="i-150820177c24a5ef-151" prev="i-150820177c24a5ef-149" who="Q5125017">
            <seg>
              I propositionen föreslås även lagändringar vad gäller fastighetsägares
              subsidiära ansvar för föroreningsskador. Miljöorganisationer ges
              rätt att överklaga beslut. Vi föreslår också att miljöbalkens
              bestämmelser om säkerheter kompletteras så att alla former av
              säkerheter på den finansiella marknaden ska kunna godtas som åtgärder
              för att säkerställa ansvaret för de kostnader som kan uppstå vid
              en miljöskada och de kostnader som finns för återställande. Det
              föreslås även straffbestämmelser om överträdelser av vissa regler
              i EG:s förordning om registrering, utvärdering, godkännande och
              begränsning av kemikalier, det som vi ofta kallar Reach.
            </seg>
          </u>
          <u xml:id="i-150820177c24a5ef-152" prev="i-150820177c24a5ef-149" who="Q5125017">
            <seg>
              Målsättningen med den här propositionen är att skapa tydliga
              regler för ansvaret för miljöskador samtidigt som vi kan behålla
              de regler om efterbehandling av förorenade områden som tillkom
              när miljöbalken trädde i kraft 1999. Om vi jämför propositionen
              med den utredning som har föregått arbetet, Miljöansvarsutredningen,
              kan vi konstatera att Miljöansvarsutredningen föreslog ett något
              mer komplicerat genomförande av miljöansvarsdirektivet. Utredningens
              förslag mötte kritik från en mängd remissinstanser, både från
              myndigheter och från näringslivet. Ambitionen från regeringens
              sida med det förslag som nu läggs fram är ett tydligt regelverk,
              ett överskådligt regelverk. Det innebär inte mer långtgående krav
              än vad som behövs för att genomföra direktivet, men det innebär
              inte heller, vilket är minst lika angeläget, avsteg från den svenska
              ambitionen att utifrån våra förhållanden nå ett fullgott miljöskydd.
              Vi gör inga avsteg i den här propositionen.
            </seg>
          </u>
          <u xml:id="i-150820177c24a5ef-153" prev="i-150820177c24a5ef-149" who="Q5125017">
            <seg>
              Fru talman! På propositionen har det lämnats en följdmotion från
              Miljöpartiet, en motion som är mycket detaljerad och i mångt och
              mycket tar utgångspunkt i det förslag som Miljöansvarsutredningen
              lade fram. Därför vill jag än en gång konstatera att utredningens
              förslag har mött kritik från en mängd remissinstanser. Det tycker
              jag att det är oerhört viktigt att man tar med sig i den här diskussionen.
            </seg>
          </u>
          <u xml:id="i-150820177c24a5ef-154" prev="i-150820177c24a5ef-149" who="Q5125017">
            <seg>
              Jag tänkte också kommentera några av reservationerna i betänkandet.
              Från de tre oppositionspartierna finns en reservation som tar
              utgångspunkt i den biologiska mångfalden, precis som har berörts
              i debatten tidigare. Den definition av biologisk mångfald som
              utskottsmajoriteten och regeringen har föreslagit motsvarar den
              som görs i miljöansvarsdirektivet. Sedan kommer det att ske vissa
              preciseringar i den förordning om allvarliga miljöskador som nu
              bereds inom Regeringskansliet. Dessa preciseringar kommer inte
              att snäva in miljöbalkens definition av skada på biologisk mångfald.
            </seg>
          </u>
          <u xml:id="i-150820177c24a5ef-155" prev="i-150820177c24a5ef-149" who="Q5125017">
            <seg>
              Att göra som reservanterna föreslår och utforma regler som är
              inriktade på att främja en förbättring av den biologiska mångfalden
              har aldrig varit syftet med miljöansvarsdirektivet. Det är centralt
              att de nya reglerna tar sikte på ansvaret om det skulle inträffa
              en skada. Reglerna ska inte blandas ihop med regler om vilka krav
              på förebyggande åtgärder som till exempel kan ställas i samband
              med tillståndsvillkor. Det som reservanterna föreslår kan leda
              till oklarheter i lagstiftningen.
            </seg>
          </u>
          <u xml:id="i-150820177c24a5ef-156" prev="i-150820177c24a5ef-149" who="Q5125017">
            <seg>
              I reservation 2 vill Miljöpartiet se en regel om ansvarsgenombrott.
              En sådan regel skulle med största säkerhet innebära ett tydligt
              avsteg från den aktiebolagsrättsliga princip som vi har i Sverige
              den princip som innebär att aktieägare inte är personligen ansvariga
              för bolagets skulder. Det är förvånande att man väljer att göra
              ett sådant avsteg i ett sådant här sammanhang utan att ha ett
              vidare perspektiv på synen på aktiebolagslagen.
            </seg>
          </u>
          <u xml:id="i-150820177c24a5ef-157" prev="i-150820177c24a5ef-149" who="Q5125017">
            <seg>
              Direktivet kräver inte att det införs en regel om ansvarsgenombrott.
              Miljöansvarsutredningen har i den här delen undersökt behovet
              och analyserat konsekvenserna av en bestämmelse om ansvarsgenombrott
              på miljörättens område. Den undersökning som utredningen gjorde
              i form av en enkät var väldigt bred. Enkäten skickades ut till
              samtliga länsstyrelser och kommuner och till ett antal saneringsföretag.
              Enkätsvaren har inte kunnat visa på något fall av en konstaterad
              ansvarsflykt.
            </seg>
          </u>
          <u xml:id="i-150820177c24a5ef-158" prev="i-150820177c24a5ef-149" who="Q5125017">
            <seg>
              Jag kan bara konstatera att det inte finns något tydligt belägg
              för att en regel om ansvarsgenombrott behövs. Det skulle därför
              vara intressant att höra Miljöpartiets belägg för de risker för
              ansvarsflykt som de lyfter fram i sin motion. Var finns de? Enkäten
              visar på att det inte finns några sådana. Vad grundar Miljöpartiet
              sina påståenden om ansvarsflykt på?
            </seg>
          </u>
          <u xml:id="i-150820177c24a5ef-159" prev="i-150820177c24a5ef-149" who="Q5125017">
            <seg>
              Fru talman! Ibland förvånas man över oppositionens vilja att
              uppfinna sätt att kritisera regeringens agerande. Man anstränger
              sig verkligen för att hitta något att kritisera regeringen för.
              Ibland tycker jag att det blir lite märkligt.
            </seg>
          </u>
          <u xml:id="i-150820177c24a5ef-160" prev="i-150820177c24a5ef-149" who="Q5125017">
            <seg>
              Jag vill därför citera ett stycke i reservation 1 på s. 21 i
              betänkandet. Det står så här:
            </seg>
          </u>
          <u xml:id="i-150820177c24a5ef-161" prev="i-150820177c24a5ef-149" who="Q5125017">
            <seg>
              En oroande tendens i svensk miljöpolitik de senaste åren är att
              man i allt högre grad nöjer sig med att införa regelverk som bestämts
              på EU-nivå, och att göra så i den utsträckning som där bestämts
              även då möjligheten att gå längre finns.
            </seg>
          </u>
          <u xml:id="i-150820177c24a5ef-162" prev="i-150820177c24a5ef-149" who="Q5125017">
            <seg>
              De senaste åren, står det. Jag tolkar det som att det är flera
              år tillbaka. Då hade vi en annan majoritet här i landet. Jag tycker
              att det här faller tillbaka på dem själva. Den här reservationen
              är underskriven av Socialdemokraterna, Vänsterpartiet och Miljöpartiet.
            </seg>
          </u>
          <u xml:id="i-150820177c24a5ef-163" prev="i-150820177c24a5ef-149" who="Q5125017">
            <seg>
              Det skulle vara mycket intressant om Maria Östberg Svanelind
              kunde redogöra för när den förra regeringen inte gick tillräckligt
              långt. Är det något annat som är oroande? Är det helt enkelt så
              att det gick lite fort i utskottet när man skrev sina reservationer
              och att man inte tänkte igenom vad man skrev?
            </seg>
          </u>
          <u xml:id="i-150820177c24a5ef-164" prev="i-150820177c24a5ef-149" who="Q5125017">
            <seg>
              Fru talman! Med detta yrkar jag bifall till förslaget i betänkandet
              och avslag på samtliga reservationer.
            </seg>
          </u>
          <u xml:id="i-150820177c24a5ef-165" prev="i-150820177c24a5ef-149" who="Q5125017">
            <seg>
              Betänkandet vi i dag debatterar skapar tydliga regler om ansvaret
              för allvarliga miljöskador och gör det samtidigt överskådligt
              utan att tumma på miljöskyddet.
            </seg>
          </u>
          <note>
            I detta anförande instämde Sofia Arkelsten (m), Anita Brodén
            (fp), Irene Oskarsson och Sven Gunnar Persson (båda kd).
          </note>
          <note type="speaker">
            Anf. 16 BODIL CEBALLOS (mp) replik:
          </note>
          <u xml:id="i-150820177c24a5ef-166" next="i-150820177c24a5ef-170" who="Q4942281">
            <seg>
              Fru talman! Jag har en fråga till dig som i dag representerar
              hela alliansen. Jag tycker att det är tråkigt att inte miljöministern
              är här. Jag skulle gärna vilja ställa frågor direkt till honom
              också.
            </seg>
          </u>
          <u xml:id="i-150820177c24a5ef-167" prev="i-150820177c24a5ef-166" who="Q4942281">
            <seg>
              Tycker du att det är rätt att Boliden har klarat sig undan skandalen
              i Coto de Doñana i Spanien? Är det inte ansvarsflykt?
            </seg>
          </u>
          <u xml:id="i-150820177c24a5ef-168" prev="i-150820177c24a5ef-166" who="Q4942281">
            <seg>
              Jag har skrivit en fråga till miljöministern om varför inte den
              som kontrollerar en verksamhet ska kunna göras ansvarig för allvarlig
              miljöskada. Om det hade gällt vid tidpunkten för det som hände
              i Spanien hade Boliden förmodligen inte kunnat komma undan. Jag
              har fått ett väldigt märkligt svar. Jag har fått svaret att den
              precisering som jag efterlyser skulle kunna få en effekt som ur
              miljösynpunkt är kontraproduktiv.
            </seg>
          </u>
          <u xml:id="i-150820177c24a5ef-169" prev="i-150820177c24a5ef-166" who="Q4942281">
            <seg>
              Vad menar regeringen med det?
            </seg>
          </u>
          <u xml:id="i-150820177c24a5ef-170" prev="i-150820177c24a5ef-166" who="Q4942281">
            <seg>
              När det handlar om ansvarsgenombrott stämmer det att vi vanligtvis
              inte har det i vår lagstiftning. I ett antal fall på det civilrättsliga
              området har man faktiskt haft det. Aktiebolagskommittén som utredde
              frågan en gång i tiden menade faktiskt att man på miljöområdet
              skulle kunna tänka sig en sådan lösning. Därför fick Miljöansvarsutredningen
              i uppdrag att se över om det var en lämplig modell för Sverige.
              Miljöansvarsutredningen kom fram till att man inte tyckte att
              det var en lämplig modell och föreslog något annat i stället.
              När nu regeringen inte föreslår det som Miljöansvarsutredningen,
              som faktiskt har satt sig in grundligt i frågan, har kommit fram
              till föreslår vi trots allt att vi ska gå längre än vad som bara
              är minimidirektiv.
            </seg>
          </u>
          <note type="speaker">
            Anf. 17 CLAES VÄSTERTEG (c) replik:
          </note>
          <u xml:id="i-150820177c24a5ef-171" next="i-150820177c24a5ef-173" who="Q5125017">
            <seg>
              Fru talman! Precis som Bodil Ceballos säger finns det möjlighet
              att ställa frågor till ministern, vilket jag förstår att hon har
              gjort. Jag är inte så insatt i just den frågan och det svaret.
              Andreas Carlgren har säkert möjlighet att svara på den vid ett
              senare tillfälle, så jag vill inte kommentera just det svaret.
              Det är ett svar från Andreas Carlgren och regeringen, så jag tycker
              att den debatten ska föras med dem.
            </seg>
          </u>
          <u xml:id="i-150820177c24a5ef-172" prev="i-150820177c24a5ef-171" who="Q5125017">
            <seg>
              Att införa den modell som Miljöpartiet vill ha med ansvarsgenombrott
              skulle innebära ett tydligt avsteg från det ansvar som aktieägarna
              har i ett aktiebolag. Jag tror, precis som det står i betänkandet,
              att det skulle påverka investeringsviljan och företagsklimatet
              här i landet oerhört negativt.
            </seg>
          </u>
          <u xml:id="i-150820177c24a5ef-173" prev="i-150820177c24a5ef-171" who="Q5125017">
            <seg>
              Man har inte kunnat se i den enkät som utredningen gjorde att
              det finns något större behov av det. Varför då göra det här avsteget?
              Varför ta det här steget när det inte finns något behov? Vi ska
              ha en stark lagstiftning vad gäller miljöskydd i Sverige, men
              vi ska inte ha en lagstiftning där det inte finns något behov.
              Det tror jag är centralt när vi arbetar med de här frågorna.
            </seg>
          </u>
          <note type="speaker">
            Anf. 18 BODIL CEBALLOS (mp) replik:
          </note>
          <u xml:id="i-150820177c24a5ef-174" next="i-150820177c24a5ef-179" who="Q4942281">
            <seg>
              Fru talman! Jag konstaterar att du inte svarar på frågan om du
              verkligen tycker att Boliden skulle komma undan med det här. Är
              det inte ansvarsflykt?
            </seg>
          </u>
          <u xml:id="i-150820177c24a5ef-175" prev="i-150820177c24a5ef-174" who="Q4942281">
            <seg>
              Vi har motionerat om att vi vill ha en regel om ansvarsgenombrott.
              Vi kan också nöja oss med det som miljöutredningen föreslår eftersom
              det ger ett ansvar till den som finns i nästa led. Vi kan gå med
              på det, men ni går inte ens med på det.
            </seg>
          </u>
          <u xml:id="i-150820177c24a5ef-176" prev="i-150820177c24a5ef-174" who="Q4942281">
            <seg>
              Du säger att det kan störa företagsklimatet. Jag menar att det
              måste vara bättre för företagarna att veta vad som gäller och
              vad som kan hända om man gör si eller så. Det är oerhört viktigt
              att de som arbetar i kommunerna och på länsstyrelserna och ska
              ge tillstånd kan ge rätt information. Jag tror att det är bättre
              för företagsklimatet att våra tjänstemän har rätt information
              att ge.
            </seg>
          </u>
          <u xml:id="i-150820177c24a5ef-177" prev="i-150820177c24a5ef-174" who="Q4942281">
            <seg>
              När man mäter företagsklimatet i den mätning som Svenskt Näringsliv
              gör brukar man titta på myndigheternas agerande och deras information.
              I vår kommun har vi jobbat mycket med att bygg och miljö ska kunna
              ge rätt information just på grund av företagsklimatet.
            </seg>
          </u>
          <u xml:id="i-150820177c24a5ef-178" prev="i-150820177c24a5ef-174" who="Q4942281">
            <seg>
              Det är viktigt att ge företagarna rätt information. Det är till
              företagarnas fördel att de får rätt information. De ska inte i
              efterhand säga: Hoppsan! Jag kan faktiskt bli skadeståndsskyldig
              trots att jag hade lagt min miljöstörande verksamhet i ett dotterbolag
              som jag sedan lät gå i konkurs.
            </seg>
          </u>
          <u xml:id="i-150820177c24a5ef-179" prev="i-150820177c24a5ef-174" who="Q4942281">
            <seg>
              Du säger att det inte finns några behov av den här lagstiftningen.
              Om det inte finns ett behov av miljöansvarsdirektivet och det
              som krävs i det, varför är det då en prioriterad fråga i kommissionen
              att alla dessa delar ingår?
            </seg>
          </u>
          <note type="speaker">
            Anf. 19 CLAES VÄSTERTEG (c) replik:
          </note>
          <u xml:id="i-150820177c24a5ef-180" next="i-150820177c24a5ef-183" who="Q5125017">
            <seg>
              Fru talman! Jag tycker att det är tydligt vem som har ansvaret
              vad gäller aktiebolagssidan i den lagstiftning vi har i dag. Myndigheterna
              har också när de har svarat på enkäten från utredningen kommit
              till slutsatsen att det inte finns något behov. Det är kommunerna
              och länsstyrelserna som hanterar de här frågorna dagligen.
            </seg>
          </u>
          <u xml:id="i-150820177c24a5ef-181" prev="i-150820177c24a5ef-180" who="Q5125017">
            <seg>
              Jag tycker att det vore mycket märkligt om vi skulle säga: Nej,
              det finns ett behov. De som är ute i verksamheten gör en felaktig
              bedömning.
            </seg>
          </u>
          <u xml:id="i-150820177c24a5ef-182" prev="i-150820177c24a5ef-180" who="Q5125017">
            <seg>
              Jag lutar mig mot den enkät och den undersökning som utredningen
              har gjort när det gäller dessa frågor. Och där har man kommit
              fram till att det inte finns något behov av detta. Man upplever
              det inte som ett stort problem. Därför ska vi inte heller gå vidare
              med detta.
            </seg>
          </u>
          <u xml:id="i-150820177c24a5ef-183" prev="i-150820177c24a5ef-180" who="Q5125017">
            <seg>
              Men jag vill återigen säga följande: Den lagstiftning som nu
              görs, kompletterad med det som vi har tidigare, kommer att bidra
              till att vi har ett starkt miljöskydd och kommer att ha ett ännu
              starkare miljöskydd i framtiden.
            </seg>
          </u>
          <note type="speaker">
            Anf. 20 TINA EHN (mp):
          </note>
          <u xml:id="i-150820177c24a5ef-184" next="i-150820177c24a5ef-194" who="Q4945880">
            <seg>
              Fru talman! Alliansen gör en stor poäng av att man driver miljöpolitik
              på EU-nivå. Men när man nu ska införliva EU:s regler om miljöansvar
              i svensk lag klarar man inte av att göra det på rätt sätt. Det
              kan bidra till att man undergräver Sveriges trovärdighet i miljöfrågor.
            </seg>
          </u>
          <u xml:id="i-150820177c24a5ef-185" prev="i-150820177c24a5ef-184" who="Q4945880">
            <seg>
              Regeringens företrädare plockar gärna fram sina EU-aktiviteter
              när de kritiseras för passivitet på hemmaplan.
            </seg>
          </u>
          <u xml:id="i-150820177c24a5ef-186" prev="i-150820177c24a5ef-184" who="Q4945880">
            <seg>
              Svensk miljöpolitik har alltför mycket reducerats till att man
              i Sverige genomför det som man har kommit överens om i Bryssel,
              dessvärre ofta inte ens det. Det har stockholmarna kunnat märka
              under våren när tillåtna halter av partiklar i luften har överskridits.
            </seg>
          </u>
          <u xml:id="i-150820177c24a5ef-187" prev="i-150820177c24a5ef-184" who="Q4945880">
            <seg>
              Huvudpoängen i miljöansvarsdirektivet som vi behandlar är att
              den som orsakar en miljöskada ska betala för att återställa miljön.
              Förhoppningsvis ska det ge företagen en tankeställare så att skador
              inte ens uppstår. Det bygger på en vedertagen princip i miljöpolitiken
              om att förorenaren ska betala.
            </seg>
          </u>
          <u xml:id="i-150820177c24a5ef-188" prev="i-150820177c24a5ef-184" who="Q4945880">
            <seg>
              EU:s direktiv ställer tydliga krav på att ansvaret ska vila på
              den som bedriver eller kontrollerar en verksamhet. Det är uppenbart
              att syftet är att förhindra att bolag smiter från sitt ansvar
              genom att till exempel bilda dotterbolag som saknar resurser för
              att ta den smällen.
            </seg>
          </u>
          <u xml:id="i-150820177c24a5ef-189" prev="i-150820177c24a5ef-184" who="Q4945880">
            <seg>
              Men när regeringen ska införa direktivet i svensk lag har regeln
              att krav ska kunna riktas mot den som kontrollerar en verksamhet
              fallit bort. Regeringen menar att detta skulle kunna omfattas
              av miljöbalken. För övrigt säger man att det skulle det vara bättre
              med en annan typ av regel så att också andra krav ska kunna riktas
              mot den som kontrollerar verksamheten. Men det skulle behöva utredas.
              Men regeringen avstår från att säga att man ska tillsätta någon
              sådan utredning.
            </seg>
          </u>
          <u xml:id="i-150820177c24a5ef-190" prev="i-150820177c24a5ef-184" who="Q4945880">
            <seg>
              Den utredning som finns väljer man att strunta i. Miljöansvarsutredningen
              hade redan avvisat regeringens argument. Utredningen skriver:
              För ett genomförande av direktivets miniminivå i svensk rätt synes
              det därför nödvändigt att uttryckligen komplettera miljöbalkens
              verksamhetsutövarbegrepp med direktivets kontrollbegrepp.
            </seg>
          </u>
          <u xml:id="i-150820177c24a5ef-191" prev="i-150820177c24a5ef-184" who="Q4945880">
            <seg>
              De borgerliga partierna i riksdagen vill inte ha en regel som
              gör det möjligt att rikta krav mot bakomliggande led. Miljöpartiet
              har föreslagit en mycket mjuk sådan regel. Den går ut på att om
              ett företag inte kan klara att städa upp efter sig, och om detta
              beror på att till exempel moderbolaget genom att utöva ett bestämmande
              inflytande över bolaget i avsevärd grad och på ett otillbörligt
              sätt bidragit till denna oförmåga, skulle upprensningsnotan kunna
              skickas till moderbolaget ansvarsgenombrott.
            </seg>
          </u>
          <u xml:id="i-150820177c24a5ef-192" prev="i-150820177c24a5ef-184" who="Q4945880">
            <seg>
              Inte ens en sådan mild skrivning vill nu de borgerliga partierna
              ställa upp på. De är rädda för att det ska skrämma bort investerare.
              Om en investerare skräms bort av ett sådant milt krav bör man
              nog se upp för den investeraren. Den som minns skandalen med BT
              Kemis giftdumpning i Teckomatorp kanske tycker att det är lika
              bra om bolaget håller sig borta.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Anmälan om frågor för skriftliga svar
          </note>
          <u xml:id="i-150820177c24a5ef-193" prev="i-150820177c24a5ef-184" who="Q4945880">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 8 juni
          </note>
          <note>
            Allan Widman
          </note>
          <note>
            Carina Hägg
          </note>
          <note>
            Kalle Larsson
          </note>
          <note>
            Gunvor G Ericson
          </note>
          <u xml:id="i-150820177c24a5ef-194" prev="i-150820177c24a5ef-184" who="Q4945880">
            <seg>
              Luciano Astudillo
            </seg>
          </u>
          <note>
            Oskar Öholm
          </note>
          <note>
            Allan Widman
          </note>
          <note>
            Ann-Christin Ahlberg
          </note>
          <note>
            Lennart Sacrédeus
          </note>
          <note>
            Lennart Sacrédeus
          </note>
          <note>
            Ronny Olander
          </note>
          <note>
            Ronny Olander
          </note>
          <note>
            Ulf Holm
          </note>
          <note>
            Carina Hägg
          </note>
          <note>
            Elisabeth Svantesson
          </note>
          <note>
            Inger Jarl Beck
          </note>
          <note>
            Fredrik Olovsson
          </note>
          <note>
            Marianne Berg
          </note>
          <note>
            Ulf Holm
          </note>
          <note>
            Carl B Hamilton
          </note>
          <note>
            Carl B Hamilton
          </note>
          <note>
            Marianne Berg
          </note>
          <note>
            Marianne Berg
          </note>
          <note>
            Eva Flyborg
          </note>
          <note>
            Jan Ertsborn
          </note>
          <note>
            Mats Johansson
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 12 juni.
          </note>
          <note>
            9 § Kammaren åtskildes kl. 10.23.
          </note>
          <note>
            Förhandlingarna leddes av andre vice talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
