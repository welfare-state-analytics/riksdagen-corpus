<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 200607</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 200607</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--95</head>
          <docDate when="2007-04-20">2007-04-20</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <u xml:id="i-581f00c56ac21bd8-0" who="unknown">
            <seg>
              2006/07:95
            </seg>
          </u>
          <note>
            Fredagen den 20 april
          </note>
          <note>
            Kl. 09:00 - 12:11
          </note>
          <note>
            1 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 2006/07:463
          </note>
          <note>
            Interpellation 2006/07:463 Deltidspolitiker och a-kassa
          </note>
          <note>
            Interpellationen kommer att besvaras fredagen den 27 april 2007.
          </note>
          <u xml:id="i-581f00c56ac21bd8-1" who="unknown">
            <seg>
              Skälet till dröjsmålet är tjänsteresor.
            </seg>
          </u>
          <note>
            Karin Renman
          </note>
          <note>
            2 § Svar på interpellation 2006/07:461 om departementstjänstemännens
            roll i utförsäljningen av statliga företag
          </note>
          <note type="speaker">
            Anf. 1 Statsrådet MATS ODELL (kd):
          </note>
          <u xml:id="i-581f00c56ac21bd8-2" next="i-581f00c56ac21bd8-7" who="Q571725">
            <seg>
              Fru talman! Kent Persson har frågat mig om jag för det första
              avser att vidta åtgärder så att departementstjänstemän inte får
              styrelsearvoden inom ramen av ordinarie arbete, och om jag för
              det andra, mot bakgrund av att Malin Björkmo slutar sin anställning,
              kommer att vidta förändringar av utförsäljningsorganisationen
              eller i den arbetsgrupp som planeras bestående av Karin Forseke
              och ett antal departementstjänstemän för att tillgodose kraven
              på hög kvalitet i utredningsarbetet och analyserna samt undvika
              dubbla lojaliteter.
            </seg>
          </u>
          <u xml:id="i-581f00c56ac21bd8-3" prev="i-581f00c56ac21bd8-2" who="Q571725">
            <seg>
              Jag tackar för det intresse Kent Persson visar för hur regeringen
              och i det här fallet Näringsdepartementet organiserar sin verksamhet.
            </seg>
          </u>
          <note>
            Först vill jag informera Kent Persson om hur de ärenden som avser
            försäljning av vissa statligt ägda bolag handläggs. Jag är enligt
            ett särskilt beslut av statsministern föredragande i regeringen
            för förvaltningsärenden avseende de sex namngivna aktiebolag som
            tagits upp i den nyligen lagda propositionen om försäljning av
            vissa statligt ägda företag.
          </note>
          <note>
            Mitt uppdrag härvidlag omfattar även de ärenden som avser försäljningsprocessen
            som nu är föremål för riksdagsbehandling med anledning av regeringens
            förslag i propositionen.
          </note>
          <note>
            Ärendenas beredning sköts i Näringsdepartementet av enheten för
            statligt ägande med biträde av övrig personal i det departementet.
            Jag har även mina egna rådgivare, däribland Karin Forseke, till
            mitt förfogande.
          </note>
          <u xml:id="i-581f00c56ac21bd8-4" prev="i-581f00c56ac21bd8-2" who="Q571725">
            <seg>
              Jag hoppas att jag med denna redogörelse kunnat förklara för
              Kent Persson hur ärendena handläggs.
            </seg>
          </u>
          <u xml:id="i-581f00c56ac21bd8-5" prev="i-581f00c56ac21bd8-2" who="Q571725">
            <seg>
              Som jag ser det finns goda förutsättningar för att den organisation
              vi beslutat om kommer att fungera väl. Om det skulle visa sig
              att så inte blir fallet kommer vi att justera och organisera verksamheten
              på annat sätt. Det ankommer på regeringen att besluta om detta
              i så fall.
            </seg>
          </u>
          <u xml:id="i-581f00c56ac21bd8-6" prev="i-581f00c56ac21bd8-2" who="Q571725">
            <seg>
              I fråga om departementstjänstemännens roll vill jag säga följande.
              Staten äger aktier i ett stort antal bolag, och det sammanlagda
              värdet på aktieinnehaven är avsevärt. Det är regeringen som förvaltar
              statens ägande och därmed i den utsträckning som ägandet medger
              utser bolagens styrelser. Regeringen strävar därvid efter att
              utse de styrelser som på bästa sätt förvaltar bolagen till fromma
              för deras utveckling och för att utveckla de värden som bolagen
              representerar. Vad gäller departementstjänstemännens roll i de
              sex namngivna aktiebolagen som jag är föredragande för avser regeringen
              inte att vidta några åtgärder.
            </seg>
          </u>
          <u xml:id="i-581f00c56ac21bd8-7" prev="i-581f00c56ac21bd8-2" who="Q571725">
            <seg>
              Jag vet att Vänsterpartiet motsätter sig att staten säljer statligt
              ägda bolag. Därför är det naturligt att Kent Persson kritiserar
              den organisation som regeringen beslutat om. Jag kan försäkra
              Kent Persson om att det inte kommer att bli någon utförsäljning
              i bästa realisationsstil utan en ansvarsfull försäljning som tar
              till vara de stora värden som aktieinnehaven representerar.
            </seg>
          </u>
          <note type="speaker">
            Anf. 2 KENT PERSSON (v):
          </note>
          <u xml:id="i-581f00c56ac21bd8-8" next="i-581f00c56ac21bd8-14" who="Q6043221">
            <seg>
              Fru talman! Det är riktigt som statsrådet säger: Vänsterpartiet
              motsätter sig en utförsäljning av dessa sex bolag. Därmed inte
              sagt att vi inte kan tänka oss en utförsäljning. Vi har ju tidigare
              varit med om att sälja ut statliga bolag vilket statsrådet säkert
              känner till.
            </seg>
          </u>
          <u xml:id="i-581f00c56ac21bd8-9" prev="i-581f00c56ac21bd8-8" who="Q6043221">
            <seg>
              Men i fallet med dessa sex bolag är det en särdeles usel affär.
              Det är en privatisering av svenska folkets egendom som saknar
              motstycke. Vänsterpartiet är för ett differentierat näringsliv
              och att också staten är ägare till starka och välskötta bolag.
              SBAB, som har spelat en viktig roll för att pressa bolånemarknaden,
              är ju ett lysande exempel på det.
            </seg>
          </u>
          <u xml:id="i-581f00c56ac21bd8-10" prev="i-581f00c56ac21bd8-8" who="Q6043221">
            <seg>
              Interpellationen handlar bland annat om organisationen av utförsäljningen,
              och det är mot bakgrund av att Malin Björkmo, tidigare chef för
              statens enhet för ägande, har slutat sin anställning med motiveringen
              att det är svårt att göra ett seriöst jobb med de resurser vi
              har till vårt förfogande i dag. Det är klart att det finns anledning
              att känna oro när det kommer sådana besked!
            </seg>
          </u>
          <u xml:id="i-581f00c56ac21bd8-11" prev="i-581f00c56ac21bd8-8" who="Q6043221">
            <seg>
              I går var statsrådet på besök hos näringsutskottet där vi diskuterade
              den här frågan. Jag blev efter det besöket lite förvånad över
              att ta del av ett pressmeddelande undertecknat Åsa Torstensson
              från Regeringskansliet, där hon säger att vi för att öka konkurrensen
              på bredbandsmarknaden bör se över om det går att dela Telia i
              två bolag som man gjorde med SJ en gång i tiden.
            </seg>
          </u>
          <u xml:id="i-581f00c56ac21bd8-12" prev="i-581f00c56ac21bd8-8" who="Q6043221">
            <seg>
              Mot den bakgrunden kan man ställa sig frågan: Vem är det egentligen
              som sköter hela utförsäljningen? Det är ju statsrådet som har
              det uppdraget, och han borde också ha informerat näringsutskottet
              om det kommande utspelet om att undersöka en uppdelning av Telia
              Sonera. Frågan är vilka signaler detta sänder till marknaden och
              till riksdagen. Vilket förtroende får egentligen riksdagen för
              den organisation som egentligen borde sköta frågan om analys-
              och konsekvensutredningar av de tänkta försäljningarna?
            </seg>
          </u>
          <u xml:id="i-581f00c56ac21bd8-13" prev="i-581f00c56ac21bd8-8" who="Q6043221">
            <seg>
              Den andra frågeställningen handlar om statstjänstemännens dubbla
              roller i det hela. Riksrevisionen har tidigare påpekat att det
              finns risk för jäv och dubbla lojaliteter, och man har även låtit
              jurister titta på det hela. De har samma uppfattning.
            </seg>
          </u>
          <u xml:id="i-581f00c56ac21bd8-14" prev="i-581f00c56ac21bd8-8" who="Q6043221">
            <seg>
              Tar inte statsrådet intryck av vad Riksrevisionen säger? Tycker
              inte statsrådet att det är uppseendeväckande att tjänstemännen
              förutom lön från departementet får styrelsearvode och dessutom
              ytterligare bonus för att sköta om själva utförsäljningen som
              ju borde ligga inom ramen för deras uppdrag inom departementet?
              Det är frågor som vi borde lyfta upp och reda ut i den här diskussionen.
            </seg>
          </u>
          <note type="speaker">
            Anf. 3 Statsrådet MATS ODELL (kd):
          </note>
          <u xml:id="i-581f00c56ac21bd8-15" next="i-581f00c56ac21bd8-18" who="Q571725">
            <seg>
              Fru talman! Det var en nyhet för mig att Vänsterpartiet nu vill
              sälja bolag. Jag minns ett program för några år sedan som hette
              Makt och ägande i svenskt näringsliv. Då ville Vänsterpartiet
              till och med förstatliga alla banker, men det kanske har skett
              en omsvängning där. Det är spännande att ta del av det inre livet
              även i Kent Perssons parti.
            </seg>
          </u>
          <u xml:id="i-581f00c56ac21bd8-16" prev="i-581f00c56ac21bd8-15" who="Q571725">
            <seg>
              Kent Persson tar upp frågan om det uppdrag som regeringen i går
              gav till Post- och telestyrelsen att utreda förutsättningarna
              för en funktionell separation av accessnätet och Telia. Det är
              ett uppdrag som kommer att redovisas den 15 juni.
            </seg>
          </u>
          <u xml:id="i-581f00c56ac21bd8-17" prev="i-581f00c56ac21bd8-15" who="Q571725">
            <seg>
              Strax innan jag kom till näringsutskottet i går fick utskottet
              inklusive Kent Persson en dragning om de börsregler som bland
              annat Telia Sonera lyder under, liksom regeringen. Det var förstås
              omöjligt för mig att ge denna information på mötet, eftersom den
              måste kommuniceras samtidigt till alla aktörer. Det skedde strax
              efter kl. 13.30 i ett pressmeddelande. Kent Persson får alltså
              försöka förstå att det är omöjligt för mig att ge insiderinformation
              i ett utskott om något som är marknadspåverkande. Regeringen gjorde
              bedömningen att detta var kurspåverkande information som måste
              ges vid ett och samma tillfälle.
            </seg>
          </u>
          <u xml:id="i-581f00c56ac21bd8-18" prev="i-581f00c56ac21bd8-15" who="Q571725">
            <seg>
              När det gäller frågan om regeringstjänstemäns deltagande i styrelsearbete
              i statliga bolag säger jag i mitt svar att i de sex bolag som
              nu är under försäljning är det inte aktuellt med några förändringar.
              Däremot finns ett antal övriga bolag kvar. Dessa förvaltas av
              Maud Olofsson, och där pågår en beredning i den fråga som Kent
              Persson tar upp.
            </seg>
          </u>
          <note type="speaker">
            Anf. 4 KENT PERSSON (v):
          </note>
          <u xml:id="i-581f00c56ac21bd8-19" next="i-581f00c56ac21bd8-21" who="Q6043221">
            <seg>
              Fru talman! När det gäller pressmeddelandet är det så att statsrådet
              har varit väldigt tydlig tidigare och sagt att någon uppdelning
              av Telia Sonera inte är aktuell, utan försäljningen ska ske i
              en helhet. Är det så att statsrådet har ändrat sig på den punkten?
            </seg>
          </u>
          <u xml:id="i-581f00c56ac21bd8-20" prev="i-581f00c56ac21bd8-19" who="Q6043221">
            <seg>
              Jag får acceptera att statsrådet säger att någon tänkbar förändring
              i organisationen inte är på gång. Det må så vara, men frågeställningarna
              om de extra bonusarna skulle jag gärna vilja ha svar på. Är det
              rimligt egentligen att inom ramen för ett uppdrag dessutom arvoderas
              extra för att sköta om det? Samtidigt har vi en avtalsrörelse
              som på många sätt och vis är knackig. Vi har strejk och strejkvarsel
              på gång. Är det rimligt att staten på detta sätt föregår med gott
              exempel och visar på att ska vi göra lite extra arbete ska vi
              också ha extra betalt utöver de löner och arvoden som betalas?
            </seg>
          </u>
          <u xml:id="i-581f00c56ac21bd8-21" prev="i-581f00c56ac21bd8-19" who="Q6043221">
            <seg>
              Ge klart besked! Kommer ni att ta hänsyn till vad Riksrevisionen
              har kritiserat och sagt om den dubbla lojaliteten framöver?
            </seg>
          </u>
          <note type="speaker">
            Anf. 5 EVA-LENA JANSSON (s):
          </note>
          <note>
            Fru talman! Kent Persson väcker viktiga frågor dels om styrelsearvodena
            till tjänstemännen inom ramen för ordinarie arbete, dels om den
            organisation som Näringsdepartementet under Mats Odells ledning
            nu har tillsatt.
          </note>
          <u xml:id="i-581f00c56ac21bd8-22" next="i-581f00c56ac21bd8-25" who="Q3374622">
            <seg>
              Det stämmer, som Kent Persson sade, att vi fick en dragning i
              går i näringsutskottet av hur den här organisationen ska se ut.
              Jag vill också framföra den kritik som Socialdemokraterna framfört
              efter att Malin Björkmo slutade sin anställning. Vi är mycket
              osäkra på om det här kommer att kunna genomföras på ett säkert
              sätt. Det svar vi fick i går och det som framgår av det här svaret
              är att Näringsdepartementet och Mats Odell säger att den organisation
              man har är tillräcklig. Det tycker inte jag kan stämma med anledning
              av att en person som hade en nyckelposition har lämnat.
            </seg>
          </u>
          <u xml:id="i-581f00c56ac21bd8-23" prev="i-581f00c56ac21bd8-22" who="Q3374622">
            <seg>
              Frågan om arvoden tycker jag också är intressant. Jag har deltagit
              i Vin &amp; Sprits bolagsstämma och i går deltog jag i SBAB:s bolagsstämma.
              Då konstaterade jag att samtliga styrelseledamöter ges fördubblat
              arvode, från 174 000 kronor till 348 000 för ordföranden och fördubblade
              styrelsearvoden. Det här är ju en fråga som vi måste fundera på.
              Anledningen till att man har fördubblade arvoden säger man är
              att det är fråga om en extrainsats.
            </seg>
          </u>
          <u xml:id="i-581f00c56ac21bd8-24" prev="i-581f00c56ac21bd8-22" who="Q3374622">
            <seg>
              Samtidigt säger man att det görs en väldigt tung insats på Näringsdepartementet
              under de arbetsgrupper som ska jobba med utförsäljningen. Då kan
              jag fundera på var arbetet ska ligga någonstans. Jag kan tycka
              att det kan vara viktigt att från departementets sida ha insynen
              med de här personerna i styrelserna, men frågan handlar ju om
              de ska ha arvoden för det uppdrag som de redan är avlönade för.
              Där tycker inte jag att Mats Odell svarar på Kent Perssons fråga.
            </seg>
          </u>
          <u xml:id="i-581f00c56ac21bd8-25" prev="i-581f00c56ac21bd8-22" who="Q3374622">
            <seg>
              Jag skulle ändå vilja höra, just utifrån den diskussion som Kent
              också tar upp här med anledning av att man flaggar för att göra
              en översyn av om man ska göra en delning inom Telia Sonera, om
              inte det verkligen föranleder en resursförstärkning i den här
              gruppen. Borde man inte på Näringsdepartementet fundera över om
              man borde bromsa upp utredningen om försäljning för att se att
              man verkligen har en tillräckligt stor organisation. Det är, fru
              talman, min fråga till Mats Odell.
            </seg>
          </u>
          <note type="speaker">
            Anf. 6 Statsrådet MATS ODELL (kd):
          </note>
          <u xml:id="i-581f00c56ac21bd8-26" next="i-581f00c56ac21bd8-30" who="Q571725">
            <seg>
              Fru talman! Kent Persson tycker att jag har varit väldigt tydlig
              med att det inte är aktuellt att dela upp Telia Sonera i olika
              bolag. Den uppfattningen kvarstår ju. Det är inte alls fråga om
              det, utan jag skulle vilja rekommendera Kent Persson att läsa
              regeringens uppdrag till Post- och telestyrelsen som vi har varit
              helt eniga om.
            </seg>
          </u>
          <u xml:id="i-581f00c56ac21bd8-27" prev="i-581f00c56ac21bd8-26" who="Q571725">
            <seg>
              Jag har inte kunnat tala om att vi ska göra detta av de skäl
              som jag har redogjort för tidigare, nämligen att det hade varit
              kurspåverkande information. Vi måste samla oss till ett beslut
              och sedan kommunicera det. Därför har Kent Persson uppfattat mig
              som motspänstig på den här punkten. Det må väl vara så. Men Post-
              och telestyrelsen gör ju själva den bedömningen, med stöd av mycket
              omfattande material från OECD, att någon strukturell separation,
              att dela upp bolaget i flera bolag, inte alls är aktuellt. Det
              är tal om en funktionell separation, alltså att bilda brandväggar
              inom bolaget, att man har en särskild organisation för direktkundförsäljningen
              och en annan organisation för grossistverksamheten, där man säljer
              kapacitet till andra operatörer. Det är den typen av funktionell
              separation utan att göra en så att säga civilrättslig ägandeuppdelning
              av detta som det handlar om.
            </seg>
          </u>
          <u xml:id="i-581f00c56ac21bd8-28" prev="i-581f00c56ac21bd8-26" who="Q571725">
            <seg>
              Eva-Lena Jansson säger att hon är förvånad över att jag inte
              tar till mig Riksrevisionens kritik. Även om Eva-Lena Jansson
              inte fanns här i riksdagen tidigare är det hennes eget parti som
              har byggt upp denna förvaltningsmodell, med stöd av Vänsterpartiet.
              Om era partier hade stött våra reservationer på detta område hade
              det inte sett ut så här i dag.
            </seg>
          </u>
          <u xml:id="i-581f00c56ac21bd8-29" prev="i-581f00c56ac21bd8-26" who="Q571725">
            <seg>
              Jag sade också att vi inte har för avsikt att göra några förändringar
              när det gäller de sex bolag som är under försäljning. De här tjänstemännen
              behövs i organisationen under denna försäljningsprocess. För de
              övriga bolagen och det är den stora mängden som finns kvar pågår
              en beredning för att eventuellt göra en förändring av detta. Det
              är väl det jag kan säga i dagsläget.
            </seg>
          </u>
          <u xml:id="i-581f00c56ac21bd8-30" prev="i-581f00c56ac21bd8-26" who="Q571725">
            <seg>
              Vad beträffar organisationens omfattning och personella och andra
              resurser har vi de resurser som behövs, och ett antal ytterligare
              personer är på väg in i organisationen. Jag är väldigt trygg,
              och jag hoppas att det framgick också i går av den presentation
              som gjordes i näringsutskottet att vi har alla de resurser som
              behövs för att kunna göra ett professionellt och bra jobb.
            </seg>
          </u>
          <note type="speaker">
            Anf. 7 KENT PERSSON (v):
          </note>
          <u xml:id="i-581f00c56ac21bd8-31" next="i-581f00c56ac21bd8-33" who="Q6043221">
            <seg>
              Fru talman! Det känns litet grann som en efterkonstruktion när
              statsrådet pratar om Telia Sonera och det som är på gång nu och
              det som Regeringskansliet har gått ut med. Det här borde givetvis
              ligga inom ramen för det uppdrag som man inom arbetsgrupperna
              ska göra när man gör de här konsekvensanalyserna. Det är ju sagt
              att de ska göras. Det känns absolut inte bra.
            </seg>
          </u>
          <u xml:id="i-581f00c56ac21bd8-32" prev="i-581f00c56ac21bd8-31" who="Q6043221">
            <seg>
              Sedan har statsrådet varit oerhört tydlig vid flera olika tillfällen
              om att det inte ska göras någon vare sig funktionell uppdelning
              eller uppdelning på något annat sätt. Det har varit väldigt tydligt.
            </seg>
          </u>
          <u xml:id="i-581f00c56ac21bd8-33" prev="i-581f00c56ac21bd8-31" who="Q6043221">
            <seg>
              När det gäller frågan om arvoden och de extra arvodena konstaterar
              jag att jag inte får något svar på den frågan. Det är också ett
              svar.
            </seg>
          </u>
          <note type="speaker">
            Anf. 8 EVA-LENA JANSSON (s):
          </note>
          <u xml:id="i-581f00c56ac21bd8-34" next="i-581f00c56ac21bd8-36" who="Q3374622">
            <seg>
              Fru talman! Jag fick ett svar av Mats Odell på en fråga jag inte
              hade ställt. Jag hade inte ställt frågan om Riksrevisionen utan
              jag ställde frågan om arvodena till tjänstemännen som jag tycker
              att man faktiskt kan diskutera och fundera på om det verkligen
              är rimligt. Man kan också ha en lång diskussion om arvodenas storlek.
              Jag ska inte ta den nu. Jag kan bara konstatera att när man valde
              att fördubbla arvodena för samtliga styrelseledamöter i SBAB och
              Vin &amp; Sprit en av tjänstemännen som är högst ansvarig för utförsäljningen
              ingår i Vin &amp; Sprits bolagsstyrelse passar man också på att sänka
              arvodena för arbetstagarrepresentanterna.
            </seg>
          </u>
          <u xml:id="i-581f00c56ac21bd8-35" prev="i-581f00c56ac21bd8-34" who="Q3374622">
            <seg>
              Man passade också på att skicka ut de riksdagsledamöter som satt
              i de här bolagsstyrelserna och som genom att vara folkvalda skulle
              ha kunnat ge svenska folket insyn. Det var väldigt viktigt. Signalen
              från Mats Odell är: Ut med politikerna ur styrelserna! Fördubbla
              arvodena! Sänk dem för de fackligt förtroendevalda! Det är en
              väldigt tydlig signal om vad man vill. Man vill alltså skynda
              på en process och man vill ha tyst i leden. Därför tycker jag
              att det är viktigt att faktiskt framföra den kritik som vi har
              gjort här nu.
            </seg>
          </u>
          <u xml:id="i-581f00c56ac21bd8-36" prev="i-581f00c56ac21bd8-34" who="Q3374622">
            <seg>
              Försäljningsprocessen borde stoppas upp eftersom vi i dag faktiskt
              inte är riktigt säkra på om vi kan se om Näringsdepartementet
              har den organisation man borde ha för att klara detta. Jag hoppas
              få svar på varför det var så viktigt att fördubbla arvodena i
              de statliga bolagen.
            </seg>
          </u>
          <note type="speaker">
            Anf. 9 Statsrådet MATS ODELL (kd):
          </note>
          <u xml:id="i-581f00c56ac21bd8-37" next="i-581f00c56ac21bd8-39" who="Q571725">
            <seg>
              Fru talman! Det är viktigt att klargöra vad Kent Persson hävdar,
              nämligen att jag tidigare skulle ha sagt att det inte är aktuellt
              att göra något. Om Kent Persson går tillbaka och tittar på mina
              uttalanden i frågan är de entydiga. Den formulering som jag har
              använt vi har stämt av den mycket noggrant med våra jurister som
              svar på frågan om vi kommer att göra något har varit: För närvarande
              pågår inget sådant arbete. Det har varit det svar jag har gett
              på den typen av frågor. Det kan Kent Persson kolla upp.
            </seg>
          </u>
          <u xml:id="i-581f00c56ac21bd8-38" prev="i-581f00c56ac21bd8-37" who="Q571725">
            <seg>
              Eva-Lena Jansson var inne på frågan om arvodena. De tjänstemän
              inom Regeringskansliet som sitter i styrelserna för ett antal
              statligt ägda bolag uppbär arvoden. För enstaka uppdrag är det
              från 10 000 kronor om året till ett par hundratusen. Samtidigt
              har tjänstemännen lön från Regeringskansliet. De lönerna ligger
              i regel mellan 40 000 och 50 000 kronor per månad. Sammantaget
              ligger alltså lön och styrelsearvoden betydligt under en marknadsmässig
              ersättning för motsvarande uppdrag i motsvarande bolag. Det är
              något man bör hålla i huvudet. Samtidigt har vi ett arbete under
              Maud Olofssons ledning som går ut på att bereda en eventuell förändring
              av detta. Hade Eva-Lena Janssons och Kent Perssons partier ställt
              sig bakom alliansens krav på att förändra detta under förra mandatperioden
              hade inte dessa frågor behövt ställas i dag.
            </seg>
          </u>
          <u xml:id="i-581f00c56ac21bd8-39" prev="i-581f00c56ac21bd8-37" who="Q571725">
            <seg>
              Fru talman! Får jag tillägga att höjningen av arvodena inte är
              en nivåhöjning utan ett engångsarvode under den transaktionsprocess
              som nu pågår.
            </seg>
          </u>
          <note>
            Överläggningen var härmed avslutad.
          </note>
          <note>
            3 § Svar på interpellation 2006/07:432 om utredningsförslag om
            centralisering av rättsväsendet i bland annat Gävleborg
          </note>
          <note type="speaker">
            Anf. 10 Justitieminister BEATRICE ASK (m):
          </note>
          <u xml:id="i-581f00c56ac21bd8-40" next="i-581f00c56ac21bd8-41" who="Q297850">
            <seg>
              Fru talman! Sven Bergström har frågat mig vad jag avser att vidta
              för åtgärder för att snabbt undanröja den osäkerhet som utredningen
              om rättsväsendets organisation i Norrland har skapat.
            </seg>
          </u>
          <u xml:id="i-581f00c56ac21bd8-41" prev="i-581f00c56ac21bd8-40" who="Q297850">
            <seg>
              Frågan har ställts mot bakgrund av att Domstolsverket, Åklagarmyndigheten,
              Rikspolisstyrelsen och Kriminalvården nyligen redovisat rapporten
              Förbättrad samordning av rättsväsendets myndigheter i Norrland
              . I rapporten görs bland annat bedömningen att en koncentration
              av rättsväsendets resurser i glest bebyggda områden ger en högre
              rättssäkerhet för medborgarna.
            </seg>
          </u>
          <note>
            När det gäller rättsväsendet i Gävleborgs län föreslås i rapporten
            att tingsrätterna i Gävle och Hudiksvall ska läggas samman till
            en tingsrätt med kansli i Gävle samt tingsställen i Hudiksvall
            och Söderhamn.
          </note>
          <note>
            Rapporten redovisades nyligen till Justitiedepartementet och
            är nu föremål för remissbehandling. Därutöver gav regeringen i
            december 2006 Statskontoret i uppdrag att genomföra en utvärdering
            av de tingsrättssammanläggningar som genomförts under åren 19992006.
            Utvärderingen ska redovisas till regeringen senast den 30 juni
            2007. Innan remissbehandlingen av rapporten, Norrlandsutredningen,
            har avslutats och utvärderingen har redovisats är det inte möjligt
            för mig att lämna några besked om eventuella förändringar av rättsväsendets
            organisation i Norrland.
          </note>
          <note type="speaker">
            Anf. 11 SVEN BERGSTRÖM (c):
          </note>
          <u xml:id="i-581f00c56ac21bd8-42" next="i-581f00c56ac21bd8-49" who="Q5573582">
            <seg>
              Fru talman! Jag ber att få tacka justitieministern för svaret.
            </seg>
          </u>
          <u xml:id="i-581f00c56ac21bd8-43" prev="i-581f00c56ac21bd8-42" who="Q5573582">
            <seg>
              Det är verkligen med blandade känslor som jag har ställt denna
              interpellation och tar upp denna debatt med justitieministern.
              Jag har varit inblandad i denna debatt så många gånger förut med
              en annan justitieminister. Jag hade hoppats att det skulle göra
              skillnad med en ny regering och en ny justitieminister. Det var
              inte för att fortsätta den gamla socialdemokratiska centraliseringspolitiken
              som svenska folket valde en ny regering. Nu har jag inte gett
              upp hoppet alls om att justitieminister Beatrice Ask ska reda
              ut frågan ordentligt, men det är oerhört olyckligt att det nu
              skapas osäkerhet om tingsrättsorganisationen i Hälsingland igen.
            </seg>
          </u>
          <u xml:id="i-581f00c56ac21bd8-44" prev="i-581f00c56ac21bd8-42" who="Q5573582">
            <seg>
              Domstolsorganisationen i Hälsingland har varit föremål för flera
              förändringar under senare år. I snart tio års tid har personalen
              oroat sig för sina arbeten i ständigt pågående utredningar. Den
              senaste sammanslagningen med Bollnäs tingsrätt ägde rum i november
              2005, inte 2004 som den så kallade Norrlandsutredningen har angivit.
              Det är en felaktig uppgift. Då trodde man att det skulle bli någorlunda
              arbetsro på området. Dessutom driver tingsrätten i Hudiksvall
              en av de absolut mest effektiva verksamheterna i landet vad gäller
              såväl målavverkning som kostnadseffektivitet. Det gäller inte
              bara det här året utan det har varit så under många år. Man har
              legat i topp när det gäller de tolv verksamhetsmål som har satts
              upp och som man har mätt mot.
            </seg>
          </u>
          <u xml:id="i-581f00c56ac21bd8-45" prev="i-581f00c56ac21bd8-42" who="Q5573582">
            <seg>
              Efter den senaste sammanslagningen med Bollnäs har domare och
              annan personal nyanställts, och det är en mycket bra åldersstruktur
              på personalen. Lokalerna är nyrenoverade och uppfyller de säkerhetsmässiga
              krav som kan ställas.
            </seg>
          </u>
          <u xml:id="i-581f00c56ac21bd8-46" prev="i-581f00c56ac21bd8-42" who="Q5573582">
            <seg>
              Bakgrunden till min interpellation är att många myndigheter i
              Sverige tycks leva kvar i den tidigare regeringens anda och övertro
              på centralisering och storskalighet. På annat sätt kan man inte
              tolka utredningsförslaget, benämnt Förbättrad samordning av rättsväsendets
              myndigheter i Norrland som har gjorts av Kriminalvården, Åklagarmyndigheten,
              Rikspolisstyrelsen och Domstolsverket på uppdrag av regeringen
              men inte den här regeringen utan den gamla regeringen. Utredningen
              är ett resultat av justitieminister Thomas Bodströms direktiv
              från september 2005.
            </seg>
          </u>
          <u xml:id="i-581f00c56ac21bd8-47" prev="i-581f00c56ac21bd8-42" who="Q5573582">
            <seg>
              En viktig pusselbit i detta är att de starka centraliseringskrafterna
              som verkar där har lyckats lägga ned häktet i Hudiksvall. Jag
              och Margareta B Kjellin hade en debatt med justitieministern om
              detta före årsskiftet. Som av en händelse kan man se att sedan
              häktet lades ned är transportfrågan som det heter i utredningen
              ett viktigt argument för att också avveckla tingsrätten i staden.
              Det handlar bland annat om att åklagaren inte ska behöva resa
              till rättegångar och att kriminalvården inte ska tvingas transportera
              häktade personer långa sträckor mellan häkte och domstol. I stället
              ska, enligt utredningens förslag, domstolspersonal, nämndemän,
              advokater och andra berörda från norra Hälsingland tvingas resa
              1215 mil till tingsrätten i Gävle.
            </seg>
          </u>
          <u xml:id="i-581f00c56ac21bd8-48" prev="i-581f00c56ac21bd8-42" who="Q5573582">
            <seg>
              Utredningen redovisar inte att det vid Hudiksvalls tingsrätt
              förutom brottmål också handläggs ett stort antal tvistemål och
              andra ärenden som inte alls berör åklagare eller häktespersonal.
              Måhända beror detta och många andra brister i utredningen på att
              utredarna inte ens har besökt tingsrätten i Hudiksvall under utredningens
              gång.
            </seg>
          </u>
          <u xml:id="i-581f00c56ac21bd8-49" prev="i-581f00c56ac21bd8-42" who="Q5573582">
            <seg>
              Jag förstår naturligtvis att justitieministern inte kan ge några
              slutliga besked, men det är ändå viktigt att vi får ett besked
              om att den här regeringens ambition är att bryta centraliseringspolitiken,
              att skapa förutsättningar för livskraft och utveckling över hela
              landet. Då är det viktigt att man inte klipper bit för bit och
              underminerar förutsättningarna för en sådan utveckling.
            </seg>
          </u>
          <note type="speaker">
            Anf. 12 GUNNAR ANDRÉN (fp):
          </note>
          <u xml:id="i-581f00c56ac21bd8-50" next="i-581f00c56ac21bd8-54" who="Q5556677">
            <seg>
              Fru talman! Jag tackar Sven Bergström för att han har framställt
              interpellationen, och jag tackar även statsrådet för svaret. Den
              har givits beteckningen i bland annat Gävleborg. Det föranledde
              mig att sträcka ut perspektivet en smula.
            </seg>
          </u>
          <u xml:id="i-581f00c56ac21bd8-51" prev="i-581f00c56ac21bd8-50" who="Q5556677">
            <seg>
              Jag har samma uppfattning som Sven Bergström att en av de viktigaste
              sakerna som den nya regeringen har att fundera över är om man
              ska fortsätta på den väg inom hela rättsväsendet som den socialdemokratiska
              politiken slog in på. Jag har uppfattat att det har funnits många
              goda signaler från statsrådet Beatrice Ask att man i en lång rad
              avseenden avser att bryta den andan. Det är något som kommer att
              uppskattas av svenska folket.
            </seg>
          </u>
          <u xml:id="i-581f00c56ac21bd8-52" prev="i-581f00c56ac21bd8-50" who="Q5556677">
            <seg>
              Det var många händelser som inträffade inom domstolsväsendet
              under förra perioden. Jag uppfattar att det inte var bra i ett
              avseende, nämligen att man isolerade domstolsväsendet från det
              övriga rättsväsendet så mycket. Man fick ingen samhällsekonomisk,
              demokratisk och god förankring i detta genom att hela tiden koncentrera
              sig på domstolsväsendets centralisering.
            </seg>
          </u>
          <u xml:id="i-581f00c56ac21bd8-53" prev="i-581f00c56ac21bd8-50" who="Q5556677">
            <seg>
              Det finns så många andra delar som hänger samman med domstolsväsendet.
              Det är polisverksamheten, häkten och så vidare. Men det finns
              en del som är väldigt viktig att ta hänsyn till och som man inte
              beaktar när man bara gör utredningar om domstolsväsendet, och
              det är framför allt advokat- och juristverksamheten. Att den är
              spridd över hela landet är också en viktig fråga för rättssäkerheten,
              att det finns tillgång till god juridisk kompetens på väldigt
              många områden. Tyvärr kan man inte bestämma att all brottslig
              verksamhet ska koncentreras till vissa orter, utan det är viktigt
              att det finns tillgång till just juridisk sakkunskap över hela
              landet.
            </seg>
          </u>
          <u xml:id="i-581f00c56ac21bd8-54" prev="i-581f00c56ac21bd8-50" who="Q5556677">
            <seg>
              På den här punkten skulle jag önska, inte minst mot bakgrund
              av vad som har skett i det län där jag råkar vara vald, Stockholms
              län, och i Stockholms stad, och även i Skåne och andra delar av
              landet, att man kunde se till att få en annan inriktning på utvärderingsverksamheten,
              att beakta just andra delar än bara själva domstolsväsendets kostnader.
            </seg>
          </u>
          <note type="speaker">
            Anf. 13 Justitieminister BEATRICE ASK (m):
          </note>
          <u xml:id="i-581f00c56ac21bd8-55" next="i-581f00c56ac21bd8-64" who="Q297850">
            <seg>
              Fru talman! Sven Bergström säger att han hade hoppats att en
              ny regering skulle göra skillnad, och jag hoppas att han så småningom
              ska känna att det verkligen gör skillnad.
            </seg>
          </u>
          <u xml:id="i-581f00c56ac21bd8-56" prev="i-581f00c56ac21bd8-55" who="Q297850">
            <seg>
              Jag inser naturligtvis att det blir en osäkerhet när det kommer
              en rapport av det slag som Norrlandsutredningen innebär. Samtidigt
              är jag väl medveten om att man på många håll känner att det får
              vara nog med omorganisationer. Men nu fanns den här utredningen,
              och jag tror att det finns skäl att titta på organisationen av
              rättsväsendets myndigheter i Norrland i särskild ordning. Det
              är inte i alla hörn en optimal organisation, och det är dessutom
              rätt svårt, med tanke på de stora avstånd vi har. Jag tycker därför
              att det är intressant att få ett underlag.
            </seg>
          </u>
          <u xml:id="i-581f00c56ac21bd8-57" prev="i-581f00c56ac21bd8-55" who="Q297850">
            <seg>
              Jag har själv många gånger här i kammaren debatterat problematiken
              med att rättsväsendets myndigheter skyfflar över kostnader och
              ansvar på någon annan, och så får vi transportkostnader och det
              ena med det femte. Jag tycker ändå att det var en poäng att man
              försökte greppa helheten. Nu har vi fått en rapport, och vi har
              skickat ut den till alla berörda för att få synpunkter på de förslag
              som ligger. Jag tycker att det är bra.
            </seg>
          </u>
          <u xml:id="i-581f00c56ac21bd8-58" prev="i-581f00c56ac21bd8-55" who="Q297850">
            <seg>
              Samtidigt har den nya regeringen bett Statskontoret, som är lite
              vid sidan av smeten, att fundera över hur de genomförda förändringarna
              på rättsväsendets område har fungerat i förhållande till de mål
              vi har för rättsväsendet. I ett sådant mål ligger detta med närvaro
              och allt vad det kan vara. Jag tycker att det ska bli intressant
              att få veta det.
            </seg>
          </u>
          <u xml:id="i-581f00c56ac21bd8-59" prev="i-581f00c56ac21bd8-55" who="Q297850">
            <seg>
              Det är klart att jag förstår att man i väntan på de här förslagen
              och på att man får säga sitt om dem känner en oro. Jag tror ändå
              att det är bra att lägga upp saker på bordet. Det har vi från
              allianspartierna tidigare efterlyst väldigt mycket från den förra
              regeringen. Nu försöker jag göra det. Man vill ju att allting
              ska vara gjort i går, och det är lite svårt att åstadkomma.
            </seg>
          </u>
          <u xml:id="i-581f00c56ac21bd8-60" prev="i-581f00c56ac21bd8-55" who="Q297850">
            <seg>
              Det finns en intressant sak i det här sammanhanget som jag gärna
              vill ta upp. Jag har gjort ett arbete där jag har kallat in alla
              presidier från landets polisstyrelser till ett särskilt möte direkt
              efter att de utsetts för att diskutera polisstyrelsernas roll.
              Det var ett väldigt uppskattat möte. Det är lite olika majoriteter
              i polisstyrelserna, men jag tycker att det är otroligt viktigt
              att få de lokala aspekterna på organisation och verksamhet. Det
              var en väldigt bra start.
            </seg>
          </u>
          <u xml:id="i-581f00c56ac21bd8-61" prev="i-581f00c56ac21bd8-55" who="Q297850">
            <seg>
              Den här veckan har vi haft det som kallas polisriksdagen, och
              jag träffade väldigt många av representanterna från Norrlandsmyndigheterna
              och diskuterade deras frågor med dem.
            </seg>
          </u>
          <u xml:id="i-581f00c56ac21bd8-62" prev="i-581f00c56ac21bd8-55" who="Q297850">
            <seg>
              Jag var också deltagare på ett seminarium som leddes av länspolismästaren
              i Norrbotten, som av rikspolischefen har fått i uppdrag att titta
              på hur polisen kontinuerligt och varje år ska samverka bättre
              med respektive kommun. Man ska alltså försöka att hitta en arbetsform
              som gör att man skaffar sig en gemensam problembild och diskuterar
              hur man tillsammans ska skapa den bästa organisationen och verksamheten
              när det gäller brottsbekämpningen.
            </seg>
          </u>
          <u xml:id="i-581f00c56ac21bd8-63" prev="i-581f00c56ac21bd8-55" who="Q297850">
            <seg>
              Jag ser väldigt mycket fram emot det. Jag tror att det är det
              sättet vi ska arbeta på, att se till att polisen förankrar bättre
              och arbetar med det. Jag tycker att direktiven från regeringen
              har varit så tydliga att jag redan ser att det får resultat, och
              man får då framhäva att de har de lokala kontakterna. Det är bra.
              Polisen är ändå den som är längst ut på linan, som står närmast
              medborgarna.
            </seg>
          </u>
          <u xml:id="i-581f00c56ac21bd8-64" prev="i-581f00c56ac21bd8-55" who="Q297850">
            <seg>
              Samtidigt gör regeringen en kraftig satsning på fler poliser.
              Jag tror att det är någonting som har betydelse för att medborgarna
              i Norrland och Gävleborg ska känna att det går åt rätt håll. Men
              jag har respekt för att det tar lite tid, och jag hoppas att meddebattörerna
              har förståelse för det.
            </seg>
          </u>
          <note type="speaker">
            Anf. 14 SVEN BERGSTRÖM (c):
          </note>
          <u xml:id="i-581f00c56ac21bd8-65" next="i-581f00c56ac21bd8-70" who="Q5573582">
            <seg>
              Fru talman! Jodå, justitieministern, nog har vi förståelse för
              att det kan ta tid. Jag utgår ifrån att justitieministern har
              de bästa avsikter. Men hon får också förstå att det skapar ohygglig
              irritation, ohygglig osäkerhet och ohygglig frustration i de områden
              som nu utsätts för den här osäkerheten igen. Man är så oerhört
              trött på den nedläggningsvåg som justitieminister Thomas Bodström
              åstadkom. Han lade ned i stort sett två tredjedelar av tingsrätterna
              runt om i Sverige, på varierande grunder. I ett antal fall var
              det naturligtvis berättigat, men i ett stort antal fall var det
              också väldigt tveksamt.
            </seg>
          </u>
          <u xml:id="i-581f00c56ac21bd8-66" prev="i-581f00c56ac21bd8-65" who="Q5573582">
            <seg>
              Man får i gång de här onda cirklarna, att det ena försvinner,
              det andra försvinner och det tredje försvinner, vilket då är skäl
              för att fortsätta centraliseringsverksamheten och nedläggningsverksamheten.
            </seg>
          </u>
          <u xml:id="i-581f00c56ac21bd8-67" prev="i-581f00c56ac21bd8-65" who="Q5573582">
            <seg>
              För att alla delar av Sverige ska kunna leva och utvecklas är
              det av största vikt att också rättsväsendet fungerar heltäckande.
              Den neddragning och centralisering som skett och sker är väldigt
              oroande. Viktiga kuggar i samhällsorganisationen försvinner, dras
              ned och omorganiseras. Polis, åklagare och tingsrätter undermineras,
              och därmed också förutsättningarna för en fullgod, grundläggande
              samhällsservice i stort.
            </seg>
          </u>
          <u xml:id="i-581f00c56ac21bd8-68" prev="i-581f00c56ac21bd8-65" who="Q5573582">
            <seg>
              Därför är det väldigt illavarslande och oroande att bara en kort
              tid efter avvecklingen av Ljusdals och Bollnäs tingsrätter i Hälsingland
              skapar man nu ytterligare oro, att den här regeringen medverkar
              till det genom att skapa ett antal månader av osäkerhet innan
              utvärderingen har ägt rum. Det är, som jag säger i min interpellation,
              en händelse som ser ut som en tanke att man använder nedläggningen
              av häktesfilialen i Hudiksvall tidigare som ett skäl för att nu
              fortsätta stuprörspolitiken och suboptimeringen, precis det som
              Beatrice Ask var inne på.
            </seg>
          </u>
          <u xml:id="i-581f00c56ac21bd8-69" prev="i-581f00c56ac21bd8-65" who="Q5573582">
            <seg>
              Oron bland befolkningen är naturligtvis befogad då man under
              en lång följd av år drabbats av den centraliseringsvåg som svept
              fram över stora delar av den offentliga verksamheten. Därför är
              det väldigt angeläget att den här regeringen tydligt markerar
              en ny, offensiv hållning, att värna och utveckla samhällsservicen
              över hela landet, och inte bara fortsätter i den tidigare, socialdemokratiska
              regeringens fotspår av centralisering, tro på storskalighet och
              toppstyrning.
            </seg>
          </u>
          <u xml:id="i-581f00c56ac21bd8-70" prev="i-581f00c56ac21bd8-65" who="Q5573582">
            <seg>
              Jag har goda förhoppningar om att Beatrice Ask ska ta sitt ansvar
              på det här området när det gäller rättsväsendet. Men det finns
              skäl att vara lite otålig och att ställa krav på Beatrice Ask
              och regeringen att den här osäkerheten måste bli så kortvarig
              som den någonsin kan bli. Det har väldigt olyckliga konsekvenser
              för hela landskapet när man nu får leva ytterligare en tid med
              denna osäkerhet trots, som jag sade i mitt tidigare inlägg, att
              de har en dokumenterat hög kvalitet och en dokumenterat hög kostnadseffektivitet
              på tingsrätten i Hudiksvall.
            </seg>
          </u>
          <note type="speaker">
            Anf. 15 Justitieminister BEATRICE ASK (m):
          </note>
          <u xml:id="i-581f00c56ac21bd8-71" next="i-581f00c56ac21bd8-79" who="Q297850">
            <seg>
              Fru talman! Det är nog viktigt att vi inte späder på eventuell
              oro. Men jag tror att den stora oron hos de flesta medborgare
              i Gävleborg, Härjedalen och de bygder som jag själv kommer ifrån
              framför allt handlar om frånvaron av rättsvårdande myndigheter
              över huvud taget.
            </seg>
          </u>
          <u xml:id="i-581f00c56ac21bd8-72" prev="i-581f00c56ac21bd8-71" who="Q297850">
            <seg>
              Jag fick ett samtal tidigt härommorgonen från en dam, visserligen
              några mil från Gävleborgsgränsen men ändå. Hon hade varit ute
              och promenerat med hunden och trodde att hon hade hittat en död
              man. Hon ringde, och det var 14 mil till närmaste polisbil. Hon
              fick klättra ned i diket och försöka se om vederbörande levde.
              Det gjorde han, och han var galen och stack i väg. Det var alltså
              två äldre damer med en hund, och de var väldigt bekymrade det
              fanns inte en polis någonstans.
            </seg>
          </u>
          <u xml:id="i-581f00c56ac21bd8-73" prev="i-581f00c56ac21bd8-71" who="Q297850">
            <seg>
              Det är så verkligheten ser ut på många håll i de här bygderna.
              Jag har varit väldigt mycket i Gävleborg, i Sandviken, Hofors
              och bortöver där, och det är vita fläckar på kartan.
            </seg>
          </u>
          <u xml:id="i-581f00c56ac21bd8-74" prev="i-581f00c56ac21bd8-71" who="Q297850">
            <seg>
              Jag är faktiskt otroligt offensiv när det gäller att vi måste
              se till att vi täpper till de hålen med polisresurser och poliser
              som också har brottsofferkompetens, så att man kan ge medborgare
              rätt råd och rätt stöd.
            </seg>
          </u>
          <u xml:id="i-581f00c56ac21bd8-75" prev="i-581f00c56ac21bd8-71" who="Q297850">
            <seg>
              Detta ska naturligtvis ses i en helhet. Det handlar om att vi
              har en organisation för rättsväsendet som hänger ihop och fungerar.
              Det är ju inte så att den här regeringen medverkar till att späda
              på oron därför att man har lagt ned en massa tidigare och därför
              att den här utredningen finns. Jag tror att det var en av de få
              vettiga saker som den förra regeringen gjorde, att man faktiskt
              bad myndigheterna att tillsammans se hur man på effektivaste sätt
              kan samordna verksamheten. Om det är någonstans vi måste göra
              det är det ju i de bygder där det är glest med folk. Nu är det
              inte glest överallt i Gävleborg jag vill gärna säga det. Men vi
              har sådana delar av länet. Och så är det i hela Norrland. Det
              är väldigt stor skillnad på Umeå och Sveg, om jag får ta det som
              exempel.
            </seg>
          </u>
          <u xml:id="i-581f00c56ac21bd8-76" prev="i-581f00c56ac21bd8-71" who="Q297850">
            <seg>
              Då är jag tillbaka i att jag tror att det är bra att få de här
              underlagen. Jag tror att man ska lyssna på dem. Man ska analysera
              vad det här står för, så att man åstadkommer en effektiv och bra
              organisation med hög kvalitet. Där ska det också vara så att man,
              utifrån medborgarperspektivet, inte lever med vetskap och känsla
              av att rättsväsendet är någon annanstans och kompetensen inte
              finns när man som mest behöver den. Jag tycker att vi tar viktiga
              steg i den vägen.
            </seg>
          </u>
          <u xml:id="i-581f00c56ac21bd8-77" prev="i-581f00c56ac21bd8-71" who="Q297850">
            <seg>
              Sedan tror jag att vi, och inte minst den organisation som finns
              inom rättsväsendet, ska vara medvetna om att vi kommer att få
              leva med förändringar av alla möjliga slag. Om det är någonting
              som rör sig väldigt snabbt är det den kriminella utvecklingen
              och samhällets utveckling. Där händer nya saker hela tiden. Det
              är ständigt en förändring, inte nödvändigtvis i organisationen
              men i de krav som ställs på de olika nivåer och verksamheter som
              vi har inom rättsväsendet.
            </seg>
          </u>
          <u xml:id="i-581f00c56ac21bd8-78" prev="i-581f00c56ac21bd8-71" who="Q297850">
            <seg>
              Vi måste göra detta till mer av vardag och ha lite tillit till
              att vi faktiskt bemästrar den här föränderliga verkligheten. Jag
              tror och det är mitt intryck att vår personal i domstolar och
              på åklagarämbeten och hos polisen ändå någonstans känner det.
              Det är viktigt att stödja det. Men jag har inga avsikter att centralisera
              eller ta verksamheter långt från människorna alldeles i onödan.
            </seg>
          </u>
          <u xml:id="i-581f00c56ac21bd8-79" prev="i-581f00c56ac21bd8-71" who="Q297850">
            <seg>
              Jag har den bestämda uppfattningen att vi utifrån ett medborgarperspektiv
              ska försöka organisera verksamheten på ett så kostnadseffektivt
              och kvalitativt sätt som det bara någonsin går. Men vi har också
              när det gäller rättsvårdande myndigheter att ta i beaktande möjligheten
              att rekrytera den personal som finns. Också på det området behöver
              vi tänka kreativt och tänka nytt. Det gäller både polis och domstolar
              och andra myndigheter.
            </seg>
          </u>
          <note type="speaker">
            Anf. 16 SVEN BERGSTRÖM (c):
          </note>
          <u xml:id="i-581f00c56ac21bd8-80" next="i-581f00c56ac21bd8-83" who="Q5573582">
            <seg>
              Fru talman! Jodå, Beatrice Ask och jag är säkert överens om huvudinriktningen.
              Hon talar väl, och jag kan lätt instämma i det hon säger om en
              närvarande polis och så vidare. Det är gammal god centerpolitik
              att vi måste ha en samhällsservice som fungerar och en närvarande
              polis över hela landet som finns där när folk efterfrågar den.
            </seg>
          </u>
          <u xml:id="i-581f00c56ac21bd8-81" prev="i-581f00c56ac21bd8-80" who="Q5573582">
            <seg>
              Men det är ju det som är så paradoxalt i det här ärendet. Före
              årsskiftet talade vi om häktesfilialen i Hudiksvall, som lades
              ned som ett resultat av den gamla socialdemokratiska regeringens
              centraliseringspolitik och som inte Beatrice Ask förmådde förhindra.
              Den lades ned vid årsskiftet. Det har fått till följd att polisen
              inte kan prioritera just närvaron ute på fältet. I stället får
              man ägna tre timmar per dag, varje dag som det ska vara en transport
              ned till häktet i Gävle, åt taxiverksamhet på en undermålig E
              4 längs Norrlandskusten. Man får tillbringa tiden där i stället
              för att vara närvarande ute i samhället och göra det som människor
              förväntar sig att polisen ska göra.
            </seg>
          </u>
          <u xml:id="i-581f00c56ac21bd8-82" prev="i-581f00c56ac21bd8-80" who="Q5573582">
            <seg>
              Vid alla utredningar om brott begångna i Hudiksvalls polisområde
              måste man ta tid för att transportera de brottsmisstänkta till
              förhör. Det är en och en halv timma enkel resa och tre timmar
              tur och retur. Detta tar alltså halva arbetsdagen i anspråk för
              alla dem som måste engageras i den här verksamheten. Det är en
              illustration av hur fel det kan bli när man sätter i gång den
              här negativa spiralen. Hade man i stället haft kvar häktet i Hudiksvall
              hade man sluppit att spilla en massa bra polistid på det här sättet.
            </seg>
          </u>
          <u xml:id="i-581f00c56ac21bd8-83" prev="i-581f00c56ac21bd8-80" who="Q5573582">
            <seg>
              Vi ska inte späda på oron, säger Beatrice Ask. Nej, naturligtvis
              vill jag inte göra det. Jag vill ingjuta framtidstro och se utvecklingsmöjligheter.
              Men hur ska framtidstro och vilja att investera kunna mobiliseras
              i det privata näringslivet när det offentliga på det här sättet
              signalerar neddragning, centralisering och avveckling? Även om
              jag litar fullt ut på att Beatrice Ask gör allt vad hon kan måste
              hon förstå att den här centraliseringsivern lever kvar i den gamla
              socialdemokratiska kultur som fortfarande så tydligt präglar mycket
              av rättsväsendet i det här landet. Nu är det dags att leverera,
              Beatrice Ask. Kom igen!
            </seg>
          </u>
          <note type="speaker">
            Anf. 17 Justitieminister BEATRICE ASK (m):
          </note>
          <u xml:id="i-581f00c56ac21bd8-84" next="i-581f00c56ac21bd8-88" who="Q297850">
            <seg>
              Fru talman! Jag tror faktiskt att Sven Bergström och jag egentligen
              är rätt överens.
            </seg>
          </u>
          <u xml:id="i-581f00c56ac21bd8-85" prev="i-581f00c56ac21bd8-84" who="Q297850">
            <seg>
              Det intressanta, om vi tar häktet i Hudiksvall som exempel, är
              att den beskrivning, som jag inte ifrågasätter, som Sven Bergström
              och andra har levererat till mig inte riktigt stämmer med den
              beskrivning jag får från andra, det vill säga från myndigheten.
              Det gäller skälen till att det var en bra sak att lägga ned häktet,
              som var beslutat redan när vi debatterade det hela. Det var ett
              tillfälligt häkte och det ena med det andra. Och man redovisar
              nu att beläggningen under februari, till exempel, för de båda
              Gävlehäktena, var ganska låg.
            </seg>
          </u>
          <u xml:id="i-581f00c56ac21bd8-86" prev="i-581f00c56ac21bd8-84" who="Q297850">
            <seg>
              Då är jag tillbaka vid Norrlandsutredningen. Detta har jag nämligen
              hört förr. Man träffar medborgare på plats som berättar att de
              får sitta och köra tre timmar varje dag och frakta folk. Och så
              pratar jag med myndigheten, och då säger de: Nämen så är det inte,
              och det är ändå mer effektivt.
            </seg>
          </u>
          <u xml:id="i-581f00c56ac21bd8-87" prev="i-581f00c56ac21bd8-84" who="Q297850">
            <seg>
              Jag hoppas och det är lite grann det jag förväntar mig av Statskontoret
              att man faktiskt tittar på detta i ett sammanhang och kollar av
              det hela. Polismyndigheterna i Norrland kan ju inte ha suttit
              där utan att ta upp de negativa effekter som olika förslag har
              på deras verksamhet. Det är verkligen min ambition att få fram
              en samordning som är värd namnet, som inte gör att man flyttar
              problem från det ena till det andra. Vi ska försöka hitta optimala
              lösningar, och där måste också medborgarperspektivet finnas.
            </seg>
          </u>
          <u xml:id="i-581f00c56ac21bd8-88" prev="i-581f00c56ac21bd8-84" who="Q297850">
            <seg>
              I en del politiska sammanhang det upptäcker man när man kommer
              i regeringsställning är det ibland lite svårt att få reda på vad
              som gäller. Men jag tror att Sven Bergström och jag tillsammans
              faktiskt har goda möjligheter att reda ut vad som är äpplen och
              päron och att få någon ordning på detta så att vi, seriöst, kan
              fatta bra beslut. Jag tror att medborgarna respekterar det. Jag
              tror också att det kan kännas ganska tryggt att någon försöker
              göra den hemläxan äntligen.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på interpellation 2006/07:464 om Västsverige och dess
            andel av infrastruktursatsningarna
          </note>
          <note type="speaker">
            Anf. 18 Statsrådet ÅSA TORSTENSSON (c):
          </note>
          <u xml:id="i-581f00c56ac21bd8-89" next="i-581f00c56ac21bd8-96" who="Q271235">
            <seg>
              Fru talman! Monica Green har frågat statsministern om han ämnar
              agera för ett Västsverige som tillväxtmotor för hela landet och
              om han ämnar agera för att Västsverige ska få sin rättmätiga del
              av infrastruktursatsningar i framtiden.
            </seg>
          </u>
          <u xml:id="i-581f00c56ac21bd8-90" prev="i-581f00c56ac21bd8-89" who="Q271235">
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-581f00c56ac21bd8-91" prev="i-581f00c56ac21bd8-89" who="Q271235">
            <seg>
              Bakgrunden till interpellationen är ett uttalande av statsministern
              vid frågestunden den 29 mars. Monica Green har tolkat statsministern
              som att han vid frågestunden ondgjorde sig över det så kallade
              Trollhättepaketet och antydde att Västsverige fått för mycket
              infrastruktursatsningar.
            </seg>
          </u>
          <u xml:id="i-581f00c56ac21bd8-92" prev="i-581f00c56ac21bd8-89" who="Q271235">
            <seg>
              I mitt arbete med interpellationen har jag studerat riksdagens
              snabbprotokoll, för att kontrollera vad statsministern egentligen
              har sagt. Det han sade var ordagrant följande: Vi noterade hur
              den förra majoriteten genom ett otillräckligt anslag när man skulle
              göra Trollhättepaketet drog resurser från alla möjliga delar av
              landet, inklusive den landsända som Catherine Persson representerar.
              Så blir det om det inte finns tillräckligt med resurser.
            </seg>
          </u>
          <u xml:id="i-581f00c56ac21bd8-93" prev="i-581f00c56ac21bd8-89" who="Q271235">
            <seg>
              Jag kan definitivt inte tolka uttalandet som ett uttryck för
              att Västsverige har fått för mycket pengar till infrastruktur.
              Däremot är det en kritik mot den socialdemokratiska regeringens
              sätt att hantera Trollhättepaketet, att ställa regioner mot varandra
              och flytta pengar från prioriterade vägprojekt i hela landet till
              Västsverige.
            </seg>
          </u>
          <note>
            Som Monica Green säkert känner till har regeringen inlett arbetet
            med infrastrukturplanering för perioden från 2010 till 2019. Ett
            uppdrag har getts till Vägverket, Banverket och Sika att redovisa
            ett inriktningsunderlag senast den 28 juni i år. I uppdraget har
            Västra Götalandsregionen, tillsammans med Region Skåne, en särskild
            ställning genom att de ska bidra med sammanhållna regionala underlag
            för infrastrukturen som ska beaktas av trafikverken. Regeringen
            har därefter för avsikt att lämna en infrastrukturproposition
            till riksdagen.
          </note>
          <u xml:id="i-581f00c56ac21bd8-94" prev="i-581f00c56ac21bd8-89" who="Q271235">
            <seg>
              Banverket och Vägverket har också i uppdrag att revidera de nu
              gällande infrastrukturplanerna. Deras förslag är nu ute på remiss.
            </seg>
          </u>
          <u xml:id="i-581f00c56ac21bd8-95" prev="i-581f00c56ac21bd8-89" who="Q271235">
            <seg>
              När det gäller att stärka Västsveriges roll som tillväxtmotor
              har regeringen redan gjort ett flertal åtgärder, och fler är på
              gång. Aktuellt denna vecka är att i den vårproposition som har
              överlämnats till riksdagen finns ett förslag om ett program för
              utveckling och ökad konkurrenskraft för svensk miljöteknik. Satsningen
              syftar till att öka möjligheterna till svensk export inom området
              miljöteknik med en på sikt ökad inriktning på små och medelstora
              företag. Åtgärderna har inledningsvis en tyngdpunkt i miljöinriktad
              forskning, utveckling och demonstration för huvudsakligen vägfordon,
              men även civila flygplan, då detta möjliggör att satsningen snabbt
              kan komma i gång. Programmet är på 80 miljoner kronor 2007 och
              150 miljoner kronor per år under perioden 20082010. Denna satsning
              kommer att ytterligare stärka den västsvenska fordonsindustrin
              och därmed också Västsveriges roll som tillväxtmotor.
            </seg>
          </u>
          <u xml:id="i-581f00c56ac21bd8-96" prev="i-581f00c56ac21bd8-89" who="Q271235">
            <seg>
              Slutligen vill jag instämma i det Monica Green tar upp om Västsveriges
              framtidsinriktade industri och om vilken betydelse Göteborgs hamn
              har för vår exportindustri. Självfallet är detta faktorer som
              har betydelse för hur resurserna för väg- och järnvägsinvesteringar
              fördelas i framtiden. Men för att kunna säkerställa att Västsverige
              får det Monica Green kallar för en rättmätig del av investeringarna
              måste vi också beakta vilka brister och behov som finns i andra
              delar av landet för att se var våra investeringspengar gör störst
              nytta. Det är det som regeringen nu kommer att göra i arbetet
              med infrastrukturplaner för perioden 20102019.
            </seg>
          </u>
          <note type="speaker">
            Anf. 19 MONICA GREEN (s):
          </note>
          <u xml:id="i-581f00c56ac21bd8-97" next="i-581f00c56ac21bd8-102" who="Q3358763">
            <seg>
              Fru talman! Jag tackar Åsa Torstensson för att jag får ett svar
              av infrastrukturministern. Nu var det så att jag hade ställt interpellationen
              till statsminister Fredrik Reinfeldt. Det här är väl ytterligare
              ett bevis på att han inte hinner prioritera arbetet i kammaren
              här. Han kritiserade ofta Göran Persson för att han tog för få
              interpellationer, men då trodde man kanske att den moderata statsministern
              skulle visa på något annat. Han hänvisar numera till att eftersom
              Göran Persson tog så få behöver han också bara ta några få.
            </seg>
          </u>
          <u xml:id="i-581f00c56ac21bd8-98" prev="i-581f00c56ac21bd8-97" who="Q3358763">
            <seg>
              Det tycker jag är trist, för jag tror att Åsa Torstensson hade
              behövt draghjälp, hade behövt ha sin statsminister här och få
              se hur viktigt det är att det satsas på infrastrukturen i det
              här landet. Det vet Åsa Torstensson, och det vet jag. Det hade
              varit bra om statsministern hade kunnat prioritera arbetet i den
              här kammaren för att också kunna ta del i det och hjälpa infrastrukturministern
              i det. Jag tror att jag hade kunnat hjälpa dig, Åsa Torstensson,
              med att argumentera för mer pengar till vägar och järnvägar i
              det här landet. För det är ju vi överens om behövs.
            </seg>
          </u>
          <u xml:id="i-581f00c56ac21bd8-99" prev="i-581f00c56ac21bd8-97" who="Q3358763">
            <seg>
              Något förvånande är det dock att ni under er oppositionstid alltid
              hade mer pengar till vägar och järnvägar än vad vi hade i de budgetar
              som vi lade fram med Vänsterpartiet och Miljöpartiet. Då hade
              de borgerliga partierna alltid ett högre anslag till vägar och
              järnvägar, och vi debatterade det ofta här i kammaren.
            </seg>
          </u>
          <u xml:id="i-581f00c56ac21bd8-100" prev="i-581f00c56ac21bd8-97" who="Q3358763">
            <seg>
              Det går bra för Sverige nu med hög tillväxt och jobben som strömmar
              till tack vare den goda ekonomin och den grund som Socialdemokraterna
              lade under en lång tid. Fler jobb och mer skatteintäkter kommer
              till, och det går bra för Sverige. Då är det ju lite förvånande
              att det första ni gör inte är att satsa på vägar och inte järnvägar
              heller, utan det första ni gör är att dra ned på hjälpen till
              de sjuka och de arbetslösa. Det första ni gör är att dra ned på
              skatterna till de förmögna i stället för att satsa på det som
              ger jobb i förlängningen, nämligen god infrastruktur.
            </seg>
          </u>
          <u xml:id="i-581f00c56ac21bd8-101" prev="i-581f00c56ac21bd8-97" who="Q3358763">
            <seg>
              Man kan fråga sig om ni alltid hade fel i opposition när ni lade
              er på ett högre anslag än vad vi gjorde, eftersom ni nu har ändrat
              er. Socialdemokraterna hade i sitt förslag i höstas 8,2 miljarder
              mer till infrastrukturen. Det röstades ned av den borgerliga majoriteten
              här i kammaren. Det beklagar jag. Det var dels ett anslag på 7,1
              miljarder för att amortera de lån som Vägverket och Banverket
              har, dels var det 1,1 miljard i infrastrukturindexuppräkning som
              vi socialdemokrater lade som förslag. Det röstade den borgerliga
              majoriteten ned. Det är trist att man gör så när man väl får chansen
              att regera det här landet och har påstått inför väljarna att man
              kommer att satsa.
            </seg>
          </u>
          <u xml:id="i-581f00c56ac21bd8-102" prev="i-581f00c56ac21bd8-97" who="Q3358763">
            <seg>
              Om vi är överens om att det behövs mer i hela landet vill jag
              också framhålla Västsveriges vikt. Det behövs mer satsning på
              Västra stambanan, att man färdigställer E 20, E 6, E 45 och E
              40, och det behövs underhåll på vägarna. Det behövs också en bra
              kommunikation till norra Europas största hamn, nämligen Göteborgs
              hamn. Där är ju vi överens, Åsa Torstensson. Därför är det beklagligt
              dels att den borgerliga majoriteten har röstat nej till högre
              anslag till infrastrukturen, dels att Fredrik Reinfeldt inte vill
              vara med och ta den här debatten här i dag.
            </seg>
          </u>
          <note type="speaker">
            Anf. 20 HANS WALLMARK (m):
          </note>
          <u xml:id="i-581f00c56ac21bd8-103" next="i-581f00c56ac21bd8-109" who="Q5650816">
            <seg>
              Fru talman! Det var en intressant början på meningsutbyte mellan
              infrastrukturministern och Monica Green, där infrastrukturministern
              ägnade hela sitt inlägg åt vad frågan gällde medan ledamoten Monica
              Green ägnade fem av sex minuter åt annat än det som interpellationen
              berörde. Jag tycker därför att det finns all anledning att fästa
              avseende vid infrastrukturministerns svar på intressanta frågor.
              Det här är viktigt för landet. Mitt intryck är att både Åsa Torstensson,
              statsminister Fredrik Reinfeldt och alliansregeringen är oerhört
              intresserade och förstår vikten av infrastruktur.
            </seg>
          </u>
          <u xml:id="i-581f00c56ac21bd8-104" prev="i-581f00c56ac21bd8-103" who="Q5650816">
            <seg>
              Fru talman! Låt mig peka på en liten detalj i interpellationen
              och interpellationssvaret som handlar om det så kallade Trollhättepaketet
              som kom för något år sedan. Vid den tidpunkten var jag själv regionalpolitiskt
              aktiv i Region Skåne, kommunstyrelsens ordförande i Ängelholm.
              Jag kan vidimera det svar som Åsa Torstensson ger. Jag tror inte
              att det var någon som uppfattade detta som en regional konflikt.
              Jag tror inte att det fanns någon i Skåne som inte tyckte att
              det är rimligt att det kommer satsningar till Trollhättan och
              Västsverige.
            </seg>
          </u>
          <u xml:id="i-581f00c56ac21bd8-105" prev="i-581f00c56ac21bd8-103" who="Q5650816">
            <seg>
              Vad som skedde var att man samtidigt med det så kallade Trollhättepaketet
              tog bort utfästelser om investeringar i Skåne. Det är djupt olyckligt.
              Precis som infrastrukturministern framhäver är det olyckligt när
              man på det sättet skapar konflikter mellan olika landsändar. I
              grunden är det nämligen så att bra infrastruktur i olika delar
              av landet gynnar resten av landet. Ett framgångsrikt och pulserande
              Västsverige är bra för Skåne och bra för Norrland. Ett framgångsrikt
              och pulserande Skåne är bra för Västsverige och bra för Norrland.
            </seg>
          </u>
          <u xml:id="i-581f00c56ac21bd8-106" prev="i-581f00c56ac21bd8-103" who="Q5650816">
            <seg>
              Fru talman! I går hade Region Skåne en uppvaktning av de skånska
              riksdagsledamöterna. Jag tror att vi är 44 stycken. 26 av dem
              hörsammade inbjudan från Region Skåne. Det tycker jag är en klar
              manifestation. En av de frågor som Region Skåne lyfte fram var
              just behovet av infrastruktur.
            </seg>
          </u>
          <note>
            Den sista minuten i Monica Greens inlägg till Åsa Torstensson
            var en uppräkning av olika vägar. Jag skulle kunna göra en egen
            sådan baslista utifrån ett skånskt eller sydsvenskt perspektiv:
            E 6, E 22, olika hamnar, järnväg.
          </note>
          <u xml:id="i-581f00c56ac21bd8-107" prev="i-581f00c56ac21bd8-103" who="Q5650816">
            <seg>
              Jag tror inte att jag behöver påminna infrastrukturministern,
              för jag är av den bestämda uppfattningen att hon är väl medveten
              om alla de här projekten. Då kommer man till det jag tycker är
              cloun i det svar som har avgivits, nämligen att om det inte finns
              något att fördela så blir det inga pengar vare sig till järnväg
              eller väg på Västkusten, i Sydsverige eller i Norrland. Det är
              därför sysselsättning, arbete och tillväxt är grunden för alla
              politikområden, inte minst när det gäller infrastrukturen.
            </seg>
          </u>
          <u xml:id="i-581f00c56ac21bd8-108" prev="i-581f00c56ac21bd8-103" who="Q5650816">
            <seg>
              Avslutningsvis, fru talman, vill jag peka på en sak som jag tycker
              är väldigt bra, både i Monica Greens fråga och synpunkter och
              i infrastrukturministerns svar, nämligen att vi har en insikt
              om att infrastruktur är kopplat till tillväxt. Det är därför vi
              när vi tittar på vägar, järnvägar och flygplatser ska ha fokus
              på just tillväxtdimensionen. Hur kan detta förmera vårt land?
              Hur kan vi öka vårt svenska välstånd? Jag kommer från en region,
              Sydsverige, där vi till exempel ser hur pendlandet nu markant
              ökar, vilket också är intimt förknippat med en väl fungerande
              infrastruktur.
            </seg>
          </u>
          <u xml:id="i-581f00c56ac21bd8-109" prev="i-581f00c56ac21bd8-103" who="Q5650816">
            <seg>
              Fru talman! Jag tycker att det var ett alldeles utmärkt svar
              som infrastrukturministern gav. Jag är helt övertygad om att hon
              gör det med stor trygghet som företrädare för vår alliansregering.
            </seg>
          </u>
          <note type="speaker">
            Anf. 21 Statsrådet ÅSA TORSTENSSON (c):
          </note>
          <u xml:id="i-581f00c56ac21bd8-110" next="i-581f00c56ac21bd8-116" who="Q271235">
            <seg>
              Fru talman! Jag har lite svårt att avgöra orsaken till Monica
              Greens interpellation. Det blir inte tydligare när jag hör Monica
              Greens inlägg.
            </seg>
          </u>
          <u xml:id="i-581f00c56ac21bd8-111" prev="i-581f00c56ac21bd8-110" who="Q271235">
            <seg>
              Antingen är det för att misstolka statsministern och hans svar
              i kammaren eller för att plädera för Västra Götalandsregionens
              behov av bra infrastruktur eller också är det för att undvika
              att ta ansvar för socialdemokratisk politik. Den politiken har
              inneburit att man flyttade pengar från andra delar av landet till
              Trollhättepaketet och därmed skapade frustration i landet. Parallellt
              med detta har man fullständigt undvikit att ta ansvar för de människor
              som i dag lever i ett utanförskap med hög arbetslöshet.
            </seg>
          </u>
          <u xml:id="i-581f00c56ac21bd8-112" prev="i-581f00c56ac21bd8-110" who="Q271235">
            <seg>
              Därför har den här regeringen satt fokus på människors utanförskap
              och den stora arbetslösheten och skapat förutsättningar för att
              människor ska kunna komma i arbete. Vi lägger stor kraft på att
              skapa förutsättningar för företagande i alla delar av landet så
              att man kan utveckla och anställa. Självständiga människor med
              eget ansvar och en egen plånbok att bestämma över är vad vi har
              i fokus. Därmed kan vi skapa förutsättningar för nya reformer.
            </seg>
          </u>
          <u xml:id="i-581f00c56ac21bd8-113" prev="i-581f00c56ac21bd8-110" who="Q271235">
            <seg>
              Det pågår två parallella arbeten som är mycket intressanta. Det
              ena är att stärka den regionala nivån och skapa förutsättningar
              för en tydligare prioritering, ett tydligare ansvar och en sammanhållen
              infrastrukturplanering. Det andra är ett arbete för att skapa
              underlag för en transportpolitisk logistik där transportslagen
              kan kroka i varandra så att vi kan få både ekonomiskt effektiva
              transporter och framför allt klimatpolitiskt hållbara transporter.
            </seg>
          </u>
          <u xml:id="i-581f00c56ac21bd8-114" prev="i-581f00c56ac21bd8-110" who="Q271235">
            <seg>
              Det parallellarbetet pågår nu. Det kommer att redovisas vid halvårsskiftet
              men också under hösten. Västra Götalandsregionen har det samlade
              ansvaret liksom Skåne, som Hans Wallmark lyfte upp. Det arbetet
              är otroligt intressant. Det kommer efter en utvärdering att visa
              vilken möjlighet vi har att hitta andra former för en tydligare
              regional delaktighet i infrastrukturen för att skapa tillväxt
              i hela landet och minska de regionala klyftorna. Det är alltså
              två parallellarbeten som den här regeringen har prioriterat för
              att minska klyftorna mellan människors inkomster och minska de
              regionala klyftorna. Det är ett mycket intressant arbete som Västra
              Götaland och Skåne nu arbetar med.
            </seg>
          </u>
          <u xml:id="i-581f00c56ac21bd8-115" prev="i-581f00c56ac21bd8-110" who="Q271235">
            <seg>
              Jag rekommenderar Monica Green att ta del av det arbetet i Västra
              Götaland och prata med sina partikolleger som är aktiva i det
              här arbetet. Jag är mycket imponerad av det arbete som nu pågår
              i Västra Götaland. Jag ser fram emot det underlaget.
            </seg>
          </u>
          <u xml:id="i-581f00c56ac21bd8-116" prev="i-581f00c56ac21bd8-110" who="Q271235">
            <seg>
              Parallellt pågår det en hamnutredning, en kollektivtrafikutredning
              och en kombiterminalutredning just för att möta de möjligheter
              att skapa en bra infrastruktur som Monica Green avslutningsvis
              pekar på. Det gäller till exempel Göteborgs hamns roll. Då måste
              också logistiken till Göteborgs hamn fungera.
            </seg>
          </u>
          <note type="speaker">
            Anf. 22 MONICA GREEN (s):
          </note>
          <u xml:id="i-581f00c56ac21bd8-117" next="i-581f00c56ac21bd8-123" who="Q3358763">
            <seg>
              Fru talman! Det är roligt att många engagerar sig i den här debatten.
              Det gör dock inte statsministern, har vi lagt märke till. Åsa
              Torstensson undrar om jag vill misstolka honom. Det hade varit
              jättebra om han hade varit här. Då hade han kunnat förtydliga
              sig. Han har ju inte prioriterat arbetet i kammaren. Så är det
              med den saken.
            </seg>
          </u>
          <u xml:id="i-581f00c56ac21bd8-118" prev="i-581f00c56ac21bd8-117" who="Q3358763">
            <seg>
              Jag valde att i mitt inlägg prioritera de övergripande frågorna
              om vikten av att satsa på infrastruktur. Vi socialdemokrater har
              lagt mer i vår alternativa budget än vad den borgerliga regeringen
              har gjort. Jag frågade varför ni inte höjer anslagen till de nuvarande
              planerna eftersom ni också tycker att det här är så viktigt. När
              vi styrde det här landet räknade vi faktiskt upp varje år. Det
              gör inte ni. Därför måste Vägverket och Banverket dra ned på sina
              nuvarande planer.
            </seg>
          </u>
          <u xml:id="i-581f00c56ac21bd8-119" prev="i-581f00c56ac21bd8-117" who="Q3358763">
            <seg>
              Åsa Torstensson säger att vi ska vänta och se och att vi ska
              utreda. Det är viktigt att det som pågår nu får de här satsningarna.
              Annars blir det ju ytterligare förseningar.
            </seg>
          </u>
          <u xml:id="i-581f00c56ac21bd8-120" prev="i-581f00c56ac21bd8-117" who="Q3358763">
            <seg>
              Det är oansvarigt att inte räkna upp varje år så som vi gjorde
              tidigare, även om jag tyckte att det var för lite. Som infrastrukturpolitiker
              ville jag ju ha mer pengar till vägar, järnvägar och bredband
              hela tiden även när den socialdemokratiska regeringen styrde.
              Där är vi överens.
            </seg>
          </u>
          <u xml:id="i-581f00c56ac21bd8-121" prev="i-581f00c56ac21bd8-117" who="Q3358763">
            <seg>
              Det är lite tråkigt om man ifrågasätter Trollhättepaketet, eller
              vad nu statsministern egentligen menade. Det kan du ju fråga honom
              sedan. Det är viktigt att vi ser Västsverige som en tillväxtpotential.
              Hela landet behöver naturligtvis bra vägar och järnvägar. Tänk
              om inte Trollhättepaketet hade lagts fram, om vi inte hade gjort
              den här infrastruktursatsningen på forskning och utbildning för
              att stärka hela Västsveriges fordonsindustri och hela Västsveriges
              roll. Det utarbetades i nära samarbete med Västra Götalandsregionen,
              med kommunerna i Fyrstadsregionen och de berörda företagen. Det
              är viktigt att framhålla att det var ett inriktningsbeslut och
              att det är bra inte bara för Saab utan för Trollhättan och hela
              Västsverige och därmed hela Sverige. Det borde vi vara glada för.
            </seg>
          </u>
          <u xml:id="i-581f00c56ac21bd8-122" prev="i-581f00c56ac21bd8-117" who="Q3358763">
            <seg>
              Tänk om inte den satsningen hade gjorts. Vad tror Åsa Torstensson
              eller vad tror statsministern som du kan fråga sedan om den här
              satsningen som GM har gjort nu i veckan? Man har lämnat ett besked
              till arbetarna på Saab i Trollhättan om att de ska få jobba kvar
              även efter 2010. Tror statsministern Åsa Torstensson kan ju fråga
              honom att det hade satsats på detta om vi inte hade gjort Trollhättepaketet?
              Jag tror att om vi inte hade gjort den stora inriktningen på Trollhättepaketet
              är det stor risk att Saabarbetarna i Trollhättan hade fått beskedet
              att de inte fick jobba kvar.
            </seg>
          </u>
          <u xml:id="i-581f00c56ac21bd8-123" prev="i-581f00c56ac21bd8-117" who="Q3358763">
            <seg>
              Slutligen vill jag säga att Västra stambanan är minst lika viktig
              som andra järnvägssatsningar i landet. Jag vill framhålla hur
              viktigt det är att vi får en god förbindelse till hamnen i Göteborg.
              Där är vi överens, Åsa Torstensson. Det är bra att så många i
              den här kammaren också vill satsa på infrastruktur. Jag tycker
              att det hade varit bra om statsministern hade kunnat säga det
              här i dag.
            </seg>
          </u>
          <note type="speaker">
            Anf. 23 HANS WALLMARK (m):
          </note>
          <u xml:id="i-581f00c56ac21bd8-124" next="i-581f00c56ac21bd8-130" who="Q5650816">
            <seg>
              Fru talman! Jag tror att jag kan tala för många från både Skåne
              och Norrland liksom resten av landet som säger att det är alldeles
              utmärkt att Västsverige och Trollhättan får satsningar. Det är
              alldeles utmärkt att vi har Saabarbetsplatser i Trollhättan.
            </seg>
          </u>
          <u xml:id="i-581f00c56ac21bd8-125" prev="i-581f00c56ac21bd8-124" who="Q5650816">
            <seg>
              Med Monica Greens matris att resonera skulle jag kunna tolka
              hennes hyllningar av Trollhättepaketet som att det är totalt likgiltigt
              att E 22-pengar till Skåne försvann. Det var aviserat att de pengarna
              skulle komma. Trollhättepaketet innebar att man strök dem. De
              försvann.
            </seg>
          </u>
          <u xml:id="i-581f00c56ac21bd8-126" prev="i-581f00c56ac21bd8-124" who="Q5650816">
            <seg>
              Jag tror faktiskt inte att Monica Green tycker så. Jag tror att
              hon tycker som de skånska socialdemokraterna, nämligen att E 22-satsningar
              i Skåne är behövliga.
            </seg>
          </u>
          <u xml:id="i-581f00c56ac21bd8-127" prev="i-581f00c56ac21bd8-124" who="Q5650816">
            <seg>
              Därför är det lite olyckligt, för att uttrycka det milt, att
              försöka skapa en konflikt som om regeringen, Fredrik Reinfeldt
              eller Åsa Torstensson skulle vara emot satsningar i Trollhättan
              eller att vi har Saabarbetsplatser där. Det är tvärtom.
            </seg>
          </u>
          <u xml:id="i-581f00c56ac21bd8-128" prev="i-581f00c56ac21bd8-124" who="Q5650816">
            <seg>
              Det här visar att infrastruktursatsningar är komplicerade. Man
              måste återvända till grunden. Vi kan inte få infrastruktursatsningar
              i vare sig Norrland, Västsverige eller Sydsverige om det inte
              finns en grund för tillväxt och, precis som Åsa Torstensson framhäver,
              att vi gör något åt utanförskapet.
            </seg>
          </u>
          <u xml:id="i-581f00c56ac21bd8-129" prev="i-581f00c56ac21bd8-124" who="Q5650816">
            <seg>
              Dessutom tycker jag att det som Åsa Torstensson lyfter fram är
              alldeles utmärkt, nämligen den regionala delaktigheten. Där tror
              jag också att det finns en likhet mellan Monica Green och mig
              som kommer från Sydsverige när det gäller att det här egentligen
              inte finns några politiska skillnader. Lokalt och regionalt står
              partierna sida vid sida, socialdemokrater, moderater och allianskamrater.
            </seg>
          </u>
          <u xml:id="i-581f00c56ac21bd8-130" prev="i-581f00c56ac21bd8-124" who="Q5650816">
            <seg>
              Banverket och Vägverket har nu fått i uppdrag att revidera de
              gällande infrastrukturplanerna. Och man kan säga att detta uppdrag
              har spritt en viss förstämning i olika delar, inte minst i Sydsverige.
              Men man måste också tänka på att vad det handlar om är att man
              nu ska få en genomgång av vilka beställningar som har gjorts i
              förhållande till de pengar som har meddelats. Och där finns det
              all anledning att återkomma till det som ändå är huvudfrågan,
              nämligen tillväxten och att göra någonting åt utanförskapet.
            </seg>
          </u>
          <note type="speaker">
            Anf. 24 SVEN BERGSTRÖM (c):
          </note>
          <u xml:id="i-581f00c56ac21bd8-131" next="i-581f00c56ac21bd8-138" who="Q5573582">
            <seg>
              Fru talman! Det är svårt att hålla fingrarna i styr när man sitter
              i trafikutskottet och är så engagerad i dessa trafikfrågor. Kammaren
              får därför ursäkta att jag också kastar mig in i debatten.
            </seg>
          </u>
          <u xml:id="i-581f00c56ac21bd8-132" prev="i-581f00c56ac21bd8-131" who="Q5573582">
            <seg>
              Både Monica Green och jag har suttit i trafikutskottet och följt
              dessa frågor i många år, åtminstone i åtta år. Det är väldigt
              kul att det finns höga krav och förväntningar från alla håll,
              naturligtvis från alla allianspartier men också från Socialdemokraterna,
              på den nya regeringen att den ska leverera, att den ska vara snabb
              och att det ska vara kraft i detta. Men jag vill erinra kammaren
              och åhörarna om att den här regeringen nu har suttit i ett halvår.
              Den tidigare socialdemokratiska regeringen hade suttit i tolv
              år. Detta är alltså en tjugofjärdedel av den tid som Socialdemokraterna
              jobbade innan den fick underbetyg i det senaste valet. Och nu
              är Socialdemokraterna på bettet och kräver och hoppas att den
              nya regeringen ska åstadkomma storverk på mycket kort tid. Men
              det är kul att det finns höga krav och stora förväntningar på
              denna regering. Det har jag också.
            </seg>
          </u>
          <u xml:id="i-581f00c56ac21bd8-133" prev="i-581f00c56ac21bd8-131" who="Q5573582">
            <seg>
              Jag är övertygad om att när vi kommer till valet 2010 ska både
              svenska folket och alla som följer denna debatt se att det har
              uträttats väldigt mycket gott.
            </seg>
          </u>
          <u xml:id="i-581f00c56ac21bd8-134" prev="i-581f00c56ac21bd8-131" who="Q5573582">
            <seg>
              När det gäller statsministern och Trollhättepaketet kan jag inte
              erinra mig att Göran Persson en enda gång under Monica Greens
              och mina åtta år deltog i vare sig interpellationsdebatter eller
              kammardebatter i infrastrukturfrågor och därmed visade engagemang
              och intresse för dessa frågor. Monica Green får gärna rätta mig
              om jag har missat någonting, men jag tror inte att jag har gjort
              det. Göran Persson var fullkomligt osynlig i debatten om infrastrukturen.
            </seg>
          </u>
          <u xml:id="i-581f00c56ac21bd8-135" prev="i-581f00c56ac21bd8-131" who="Q5573582">
            <seg>
              När det gäller Trollhättepaketet var det, precis som Hans Wallmark
              säger, ingen som man mötte som ifrågasatte det goda med Trollhättepaketet.
              Det var väl motiverat. Men felet var att det inte fanns någon
              enda marginal i den socialdemokratiska budgeten för att lägga
              pengar till Trollhättepaketet, utan det drabbade en rad andra
              delar av landet på ett oerhört olyckligt sätt och skapade dessa
              motsättningar som inte alls är särskilt trevliga när man får landsända
              mot landsända. Det går inte att ha en politik där man jobbar på
              det sättet. Det måste finnas marginaler i statsbudgeten som gör
              att man kan göra brandkårsutryckningar och satsa när det behövs,
              som när det gällde Trollhättepaketet. Men detta drabbade Skåne,
              E 22:an och vägar uppe i mitt område och runt Sundsvall och så
              vidare, där man blev oerhört frustrerad över att man fick vänta
              ytterligare en tid.
            </seg>
          </u>
          <u xml:id="i-581f00c56ac21bd8-136" prev="i-581f00c56ac21bd8-131" who="Q5573582">
            <seg>
              Rent allmänt kan jag säga att det vore klädsamt med ett avspänt
              tonläge, om jag uttrycker mig försiktigt, i en sådan här viktig
              debatt. Jag har noterat att Socialdemokraterna också i trafikutskottet
              nu efter valet fick en väldig massa mer pengar i plånboken än
              vad man hade under de tolv tidigare åren då man eftersatte drift
              och underhåll, då man eftersatte investeringar, och då man inte
              byggde bort flaskhalsar som finns på en rad olika områden på E
              20, på E 22 och på E 4 i mina hemtrakter i Hälsingland utan sköt
              detta framför sig. Vägverket uppskattade det eftersatta underhållet
              till uppemot 20 miljarder kronor. Så det är klart att det finns
              väldigt mycket att göra för en ny regering på detta område.
            </seg>
          </u>
          <u xml:id="i-581f00c56ac21bd8-137" prev="i-581f00c56ac21bd8-131" who="Q5573582">
            <seg>
              Jag är, precis som Monica Green, otålig. Och jag vet att också
              Åsa Torstensson är det därför att vi vill åstadkomma så mycket.
              Och vi vill ha fram pengar både via statsbudgeten och via alternativfinansiering,
              så att man lyfter fram de möjligheter som finns att få med näringslivet
              och kanske regioner i olika områden att finansiera angelägen infrastruktur.
            </seg>
          </u>
          <u xml:id="i-581f00c56ac21bd8-138" prev="i-581f00c56ac21bd8-131" who="Q5573582">
            <seg>
              Fru talman! Jag tror slutligen att vi ska undvika att ministern
              eller kammaren duttar ut pengar till olika delar av landet. Vi
              har en ordning där vi fastställer de ekonomiska ramarna, och vi
              fastställer de transportpolitiska målen. Men sedan är det våra
              verk, Banverket och Vägverket, som utarbetar de långsiktiga planerna
              och ramarna utifrån samhällsekonomiska överväganden. Om vi härifrån
              skulle börja dutta ut pengar skulle naturligtvis Stockholmsregionen
              och Skåneregionen få allra mest eftersom de har flest riksdagsledamöter.
              Det måste vara en annan ordning som gör att hela landet kan utvecklas.
            </seg>
          </u>
          <note type="speaker">
            Anf. 25 Statsrådet ÅSA TORSTENSSON (c):
          </note>
          <u xml:id="i-581f00c56ac21bd8-139" next="i-581f00c56ac21bd8-144" who="Q271235">
            <seg>
              Fru talman! Uppenbarligen är Monica Green mest frustrerad över
              att statsministern inte står i kammaren och svarar på hennes interpellation.
              Det gör att alla andra diskussioner om infrastrukturen tydligen
              är underordnade. Men jag har ansvar för infrastrukturen. Därför
              får Monica Green acceptera att det är jag som svarar på interpellationen.
            </seg>
          </u>
          <u xml:id="i-581f00c56ac21bd8-140" prev="i-581f00c56ac21bd8-139" who="Q271235">
            <seg>
              Det är också ganska intressant när Monica Green hänvisar till
              den socialdemokratiska budgeten, där man nu uppenbarligen har
              resurser att satsa på infrastruktur på bekostnad av de arbetslösa.
              Inte ens i opposition orkar Socialdemokraterna, som säger sig
              vara arbetarpartiet, ha fokus på de arbetslösa. Vi har över en
              miljon arbetslösa i det här landet, och alliansregeringen lägger
              fram förslag när det gäller att skapa förutsättningar för nya
              jobb och för att få människor i arbete. Uppdraget är att minska
              arbetslösheten, något som Socialdemokraterna över huvud taget
              inte har tagit tag i.
            </seg>
          </u>
          <u xml:id="i-581f00c56ac21bd8-141" prev="i-581f00c56ac21bd8-139" who="Q271235">
            <seg>
              Parallellt med detta, Monica Green, pågår nu en översyn av väg-
              och banplanerna, på mitt uppdrag. Jag vill faktiskt veta vilka
              planer fram till 2015 som majoriteten i riksdagen har beslutat
              om. Hur förhåller det sig med de löften som har getts? Finns det
              några pengar till dessa löften?
            </seg>
          </u>
          <u xml:id="i-581f00c56ac21bd8-142" prev="i-581f00c56ac21bd8-139" who="Q271235">
            <seg>
              Efter bara ett halvår har jag fått svart på vitt att det har
              varit väldigt många löften men inte tillräckligt mycket resurser
              för infrastruktur kopplad till både väg- och järnvägssatsningar.
              Det tog inte så lång tid innan jag valde att åka runt i det här
              landet och då kunde se att de ekonomiska ramarna inte håller.
              Och för alliansen är det avgörande att vi har kontroll på ekonomin,
              innan vi går från ord till handling, så att inte löften så att
              säga seglar omkring utan att det finns ekonomiska resurser. Det
              är därför som jag är mycket noga med att denna översyn som nu
              är ute på remiss i landet görs och sedan kommer tillbaka till
              regeringen. Detta har ett samband med både kommande behov av resurser
              och den snabba omställning som väldigt många industrier nu står
              inför. Med anledning av denna omställning är Trollhättepaketet
              ett exempel på detta.
            </seg>
          </u>
          <u xml:id="i-581f00c56ac21bd8-143" prev="i-581f00c56ac21bd8-139" who="Q271235">
            <seg>
              Vi är väldigt positiva till de åtgärder som gjordes och som var
              kopplade till Saab och Trollhättan. Men uppenbarligen har Monica
              Green inte åkt omkring i Sverige för att möta de människor som
              ni har gett andra löften och som förlorade på detta på grund av
              att ni lyfte bort pengarna. Det är lätt att som lokal företrädare
              plädera för Trollhättepaketet. Men då måste man också se vad som
              händer med den industri som är starkt beroende av att vi också
              har en fungerande E 22:a som nu har fått stå tillbaka.
            </seg>
          </u>
          <u xml:id="i-581f00c56ac21bd8-144" prev="i-581f00c56ac21bd8-139" who="Q271235">
            <seg>
              Det är viktigt att vi också ser dessa samband, också Monica Green,
              även om jag förstår att hon utifrån det lokala perspektivet har
              fokus på detta. Men utifrån ett nationellt perspektiv är det klart
              att det blir en massa tappade sugar runt om i landet.
            </seg>
          </u>
          <note type="speaker">
            Anf. 26 MONICA GREEN (s):
          </note>
          <u xml:id="i-581f00c56ac21bd8-145" next="i-581f00c56ac21bd8-150" who="Q3358763">
            <seg>
              Fru talman! Det är klart att man tappar sugen i det här landet
              när ni bara försöker öka klyftorna i stället för att se till att
              människor får bättre förutsättningar för infrastrukturen och får
              bättre möjligheter att förflytta sig, bland annat i Göteborg på
              Västra stambanan eftersom planerna för den nu får flyttas fram.
            </seg>
          </u>
          <u xml:id="i-581f00c56ac21bd8-146" prev="i-581f00c56ac21bd8-145" who="Q3358763">
            <seg>
              Ni hade i opposition mer pengar än vi hade till infrastruktur.
              Vart tog dessa pengar vägen? Var finns dessa pengar? Det är god
              tillväxt i det här landet just nu, tack vare de förutsättningar
              som vi skapade.
            </seg>
          </u>
          <u xml:id="i-581f00c56ac21bd8-147" prev="i-581f00c56ac21bd8-145" who="Q3358763">
            <seg>
              Vi har en god tillväxt, det är mycket skattepengar som strömmar
              in. Vi kan ta hand om människorna på ett bättre sätt tack vare
              den socialdemokratiska regeringens grund och för att vi har en
              god tillväxt i ekonomin. Vi såg att jobben skulle strömma till,
              eftersom vi hade ordning och reda i ekonomin och gott företagsklimat.
            </seg>
          </u>
          <u xml:id="i-581f00c56ac21bd8-148" prev="i-581f00c56ac21bd8-145" who="Q3358763">
            <seg>
              Men era pengar försvann när ni tog över regeringsmakten. Då var
              det viktigare att sänka skatter för de förmögna. Då var det plötsligt
              viktigare med sådana satsningar man skulle sänka både förmögenhetsskatten
              och skatter till dem som bor i stora villor i Stockholm än att
              satsa på infrastrukturen. I höstas hade ni för bråttom, sade ni.
              Men nu hade ni chansen att visa att ni skulle kunna räkna upp
              anslagen. Ni påstod att vi hade fel när vi regerade landet, att
              vi ställde delar av landet mot varandra. Ni hade kunnat säga:
              Vi räknar upp, vi gör en infrastrukturindex såsom Socialdemokraterna
              har i sitt budgetalternativ. Men ni valde att inte göra det. Ni
              väljer att låta det stå still.
            </seg>
          </u>
          <u xml:id="i-581f00c56ac21bd8-149" prev="i-581f00c56ac21bd8-145" who="Q3358763">
            <seg>
              Vi ska ha översyn, säger Åsa Torstensson. Jag tycker att det
              är trist att denna översyn ska göras på bekostnad av åtgärder
              som behöver vidtas omedelbart men som nu får stå tillbaka.
            </seg>
          </u>
          <u xml:id="i-581f00c56ac21bd8-150" prev="i-581f00c56ac21bd8-145" who="Q3358763">
            <seg>
              Vad skulle vi göra på bekostnad av de arbetslösa? Det är ni som
              försämrar för de arbetslösa, inte vi. Den debatten kommer vi att
              föra senare här i kammaren.
            </seg>
          </u>
          <note type="speaker">
            Anf. 27 SVEN BERGSTRÖM (c):
          </note>
          <u xml:id="i-581f00c56ac21bd8-151" next="i-581f00c56ac21bd8-154" who="Q5573582">
            <seg>
              Fru talman! Debatten tenderar att övergå till ett högre tonläge
              och bli något slags återgång till valretoriken. Jag tror att saken
              tjänar på att vi är överens, alla i den här kammaren och på åhörarläktaren,
              om att det behövs mera resurser till infrastruktur på olika sätt
              och i alla delar av landet, om vi ska få förutsättningar för en
              bra utveckling. Dessutom ska det ske på ett sätt som gör att vi
              kan möta kraven på miljöanpassning. Det ska inte bara vara motorvägar
              hur som helst över hela landet, utan det ska vara väl avvägda
              satsningar där man bygger bort flaskhalsar som är trafikfarliga
              och miljöstörande, långsiktiga satsningar på järnvägar och annat.
            </seg>
          </u>
          <u xml:id="i-581f00c56ac21bd8-152" prev="i-581f00c56ac21bd8-151" who="Q5573582">
            <seg>
              Jag erinrade tidigare om att en del av oss har varit med ett
              tag i den trafikpolitiska debatten. När Monica Green tar till
              de väldiga brösttonerna får jag erinra om den tid då Björn Rosengren
              var ny som infrastrukturminister och hade ett oerhört paket på
              380 miljarder kronor, sade man, under en tolvårsperiod. Retoriken
              var då att endast bristen på grävskopor och entreprenadmaskiner
              skulle kunna begränsa den enorma kraft det skulle kunna bli i
              infrastruktursatsningen med den socialdemokratiska regeringen.
            </seg>
          </u>
          <u xml:id="i-581f00c56ac21bd8-153" prev="i-581f00c56ac21bd8-151" who="Q5573582">
            <seg>
              Men Vägverket kom med sanningen, att man hela tiden lät underhållsberget
              växa. Det var hela tiden en massa flaskhalsar på de stora vägarna
              som inte blev bortbyggda. Socialdemokraternas sätt att hela tiden
              motsätta sig att via alternativ finansiering släppa in annat kapital
              för att klara angelägna satsningar gjorde inte saken bättre.
            </seg>
          </u>
          <u xml:id="i-581f00c56ac21bd8-154" prev="i-581f00c56ac21bd8-151" who="Q5573582">
            <seg>
              Jag tror, Monica, att vi kan ena oss om att vi har höga krav
              på den här regeringen, den ska leverera. Det är väl i valet 2010
              som det finns anledning att sätta något slags slutbetyg. Jag tror
              att det är bra om vi alla hjälps åt, från ministern till riksdagsledamöter,
              att arbeta för att få fram ännu mer resurser till infrastrukturen.
              Det är inte så förtroendeskapande att som Socialdemokraterna efter
              tolv år i regeringen säga att vi nu har pengar. Det gäller att
              leverera när man väl sitter vid makten.
            </seg>
          </u>
          <note type="speaker">
            Anf. 28 Statsrådet ÅSA TORSTENSSON (c):
          </note>
          <u xml:id="i-581f00c56ac21bd8-155" next="i-581f00c56ac21bd8-157" who="Q271235">
            <seg>
              Fru talman! Jag ska vara otroligt tydlig. Jag och alliansen vill
              att människor ska komma i arbete. Vi vill att arbetslösheten ska
              minska. Därför satsar vi just på att få människor i arbete. Vi
              satsar på att företagen ska kunna utvecklas, på att skapa jobb
              och bra företagarklimat i alla delar av landet. Till detta hör
              naturligtvis också infrastruktur, för att skapa tillgänglighet
              för att möta den rörlighet som vi tidigare vi behöver bara gå
              några år tillbaka inte har sett.
            </seg>
          </u>
          <u xml:id="i-581f00c56ac21bd8-156" prev="i-581f00c56ac21bd8-155" who="Q271235">
            <seg>
              Det är därför som jag har valt att göra en översyn av järnvägsplaner
              och vägplaner. Jag vill faktiskt se hur de ekonomiska planerna
              ser ut i förhållande till alla löftena. Det arbetet pågår nu.
              Parallellt med detta pågår ett antal utredningar för att skapa
              ett nätverk och en transportlogistik i det här landet där vi kan
              skapa förutsättningar för att se till att där järnvägen fungerar
              bäst ska järnväg prioriteras, där flyget behövs ska flyget prioriteras
              och där vägar är den enda möjligheten till transporter ska de
              finnas. Då ser vi att det finns en eftersatthet på drift och underhåll
              som också Monica Green är ansvarig för men som Monica Green väldigt
              sällan pratar om.
            </seg>
          </u>
          <u xml:id="i-581f00c56ac21bd8-157" prev="i-581f00c56ac21bd8-155" who="Q271235">
            <seg>
              Allt detta är naturligtvis delar i ett pussel för att skapa tillgänglighet
              prioritering kopplat till hamnar, till järnväg och till vägar
              och lyfta fram vägunderhåll och järnvägsunderhåll där det finns
              stora brister. Syftet är också att hitta både klimatpolitiskt
              rätta vägval som skapar en hållbarhet i våra transportssystem,
              ett system som täcker alla delar av landet så att vi kan skapa
              tillväxt och nya jobb och minska arbetslösheten.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2006/07:311 om minskat engagemang
            för unga arbetslösa
          </note>
          <note type="speaker">
            Anf. 29 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-158" next="i-581f00c56ac21bd8-165" who="Q3504785">
            <seg>
              Fru talman! Luciano Astudillo har frågat mig vad jag avser att
              vidta för åtgärder för att se till att Ams engagemang för att
              minska ungas arbetslöshet inte minskar under 2007.
            </seg>
          </u>
          <u xml:id="i-581f00c56ac21bd8-159" prev="i-581f00c56ac21bd8-158" who="Q3504785">
            <seg>
              Inledningsvis vill jag framhålla att jag inte delar Luciano Astudillos
              uppfattning att Ams engagemang för att minska ungas arbetslöshet
              minskar under 2007.
            </seg>
          </u>
          <u xml:id="i-581f00c56ac21bd8-160" prev="i-581f00c56ac21bd8-158" who="Q3504785">
            <seg>
              Luciano Astudillo skriver att resultatet av Ams nya regleringsbrev
              är att Ams tvingas minska antalet mål för sin verksamhet. Det
              är en missuppfattning att regeringen tvingar Ams att minska antalet
              mål. Ams tar initiativ och fattar egna beslut om sina verksamhetsmål.
              Några tvång finns inte från regeringens sida. Regering och riksdag
              sätter de övergripande målen för arbetsmarknadspolitiken. Ams
              har sedan till uppgift att utforma egna operativa mål för verksamheten.
            </seg>
          </u>
          <u xml:id="i-581f00c56ac21bd8-161" prev="i-581f00c56ac21bd8-158" who="Q3504785">
            <seg>
              Luciano Astudillo skriver också att det är lite ironiskt att
              en regering som hävdar att den står för en arbetslinje slopar
              flera av de verktyg som behövs för att få bukt med ungdomsarbetslösheten.
              Regeringen har för avsikt att avveckla de särskilda ungdomsinsatserna,
              ungdomsgarantin och kommunalt ungdomsprogram. Den tidigare regeringen
              lät utvärdera ungdomsinsatserna, och resultaten talar sitt tydliga
              språk. Dessa insatser har bevisligen inte fungerat som medel för
              att bekämpa ungdomsarbetslösheten. Utvärderingen indikerar att
              ungdomars inträde på arbetsmarknaden i stället har fördröjts.
              Ineffektiva insatser måste avvecklas och kommer att ersättas av
              andra insatser.
            </seg>
          </u>
          <u xml:id="i-581f00c56ac21bd8-162" prev="i-581f00c56ac21bd8-158" who="Q3504785">
            <seg>
              Arbetsmarknadspolitiken kan samtidigt inte ensamt lösa alla problem
              på arbetsmarknaden utan måste ske i kombination med insatser inom
              andra politikområden.
            </seg>
          </u>
          <u xml:id="i-581f00c56ac21bd8-163" prev="i-581f00c56ac21bd8-158" who="Q3504785">
            <seg>
              Det måste bli enklare för ungdomar att komma in på arbetsmarknaden.
              Regeringen inför därför ett särskilt avdrag på arbetsgivaravgifterna
              för dem som är mellan 18 och 24 år från och med den 1 juli 2007.
            </seg>
          </u>
          <u xml:id="i-581f00c56ac21bd8-164" prev="i-581f00c56ac21bd8-158" who="Q3504785">
            <seg>
              Nystartsjobb infördes den 1 januari 2007, vilket innebär att
              arbetsgivarna får en subvention motsvarande arbetsgivaravgifterna
              för personer som varit utanför arbetsmarknaden i mer än ett år.
              Ungdomar omfattas av nystartsjobben redan efter 6 månaders arbetslöshet.
              Vi har också infört ett jobbskatteavdrag. Syftet med avdraget
              är att göra det mer lönsamt att arbeta. En jobbgaranti för ungdomar
              under 25 år kommer också att införas under 2007.
            </seg>
          </u>
          <u xml:id="i-581f00c56ac21bd8-165" prev="i-581f00c56ac21bd8-158" who="Q3504785">
            <seg>
              Avslutningsvis vill jag bestämt framhålla att minskat engagemang
              för att minska ungas arbetslöshet inte gäller för vare sig regeringen
              eller de myndigheter som verkställer arbetsmarknadspolitiken.
            </seg>
          </u>
          <note type="speaker">
            Anf. 30 LUCIANO ASTUDILLO (s):
          </note>
          <u xml:id="i-581f00c56ac21bd8-166" next="i-581f00c56ac21bd8-173" who="Q4355921">
            <seg>
              Fru talman! Tack, Littorin, för svaret. Det var ett riktigt dåligt
              svar, måste jag säga. Innan jag går igenom svaret kan jag säga
              att vi i går hade möjlighet att växla några ord i samband med
              frågestunden, och då hävdade Littorin att långtidsarbetslösheten
              bland ungdomar sjunker. Nu har Littorin chansen att korrigera
              sitt felsägande från i går. Den arbetslösheten ökar. Det är bara
              att gå in på Ams hemsida och kolla. Bara förra veckan ökade den
              med 590 arbetslösa ungdomar. Nu är vi uppe i 10 138 långtidsarbetslösa
              ungdomar i Sverige. Dag för dag, vecka för vecka slussas ungdomar
              ut i öppen arbetslöshet.
            </seg>
          </u>
          <u xml:id="i-581f00c56ac21bd8-167" prev="i-581f00c56ac21bd8-166" who="Q4355921">
            <seg>
              Jag tror inte att Littorin medvetet vill fara med osanning. Han
              måste prata med sina sakkunniga på departementet så att de förser
              honom med korrekta uppgifter.
            </seg>
          </u>
          <u xml:id="i-581f00c56ac21bd8-168" prev="i-581f00c56ac21bd8-166" who="Q4355921">
            <seg>
              Det är sant att arbetslösheten bland ungdomar minskar generellt,
              så är det. Konstigt vore det annars när vi är inne i den högkonjunktur
              som vi är. Ungdomar brukar ju gynnas av en högkonjunktur. Skulle
              ni missa det också vore det en katastrof.
            </seg>
          </u>
          <u xml:id="i-581f00c56ac21bd8-169" prev="i-581f00c56ac21bd8-166" who="Q4355921">
            <seg>
              Men låt oss hålla oss till de långtidsarbetslösa ungdomarna,
              ungdomar som inte bara behöver mer krav på sig utan oftast också
              rustas med stöd i form av arbetsmarknadsutbildningar, praktikplatser
              och olika former av anställningsstöd. Låt oss prata om dem.
            </seg>
          </u>
          <u xml:id="i-581f00c56ac21bd8-170" prev="i-581f00c56ac21bd8-166" who="Q4355921">
            <seg>
              Littorin hävdar att de kommunala ungdomsprogrammen och ungdomsgarantin
              har varit riktigt dåliga och usla. Ja, jag kommer inte att stå
              här och försvara alla de programmen. Men de är redan avvecklade
              sedan den 1 januari, medan era föreslagna åtgärder kommer först
              till sommaren och vid nästa årsskifte, vilket innebär att ni överger
              ungdomarna under lång period. Och vi vet utifrån all forskning
              som finns att det är en katastrof, inte minst för lågutbildade
              ungdomar som har varit arbetslösa länge. Är det inte så att era
              insatser kommer efter det att ni avvecklat de insatser som redan
              finns i dag? Svara på det!
            </seg>
          </u>
          <u xml:id="i-581f00c56ac21bd8-171" prev="i-581f00c56ac21bd8-166" who="Q4355921">
            <seg>
              Är det inte också så att Ams tagit bort målet att bekämpa långtidsarbetslösheten
              bland unga? Visst är det så, Littorin? Det är säkert så att Ams
              fortsätter att jobba med frågan, men när Ams ska minska sina resurser
              med 500 miljoner, vilket motsvarar 1 200 anställda på Ams under
              två år, är det klart att fokus riktas på att också klara det.
              Om man tar bort målet att motverka ungdomsarbetslösheten kommer
              fokus att förskjutas från den frågan.
            </seg>
          </u>
          <u xml:id="i-581f00c56ac21bd8-172" prev="i-581f00c56ac21bd8-166" who="Q4355921">
            <seg>
              Är det inte så att ni kraftigt drar ned på alla former av stöd
              när det gäller arbetsmarknadsutbildningar, arbetspraktik, möjligheten
              att åka till andra länder för att pröva på? Är det inte så att
              allt det här är borta? Och så pratar Littorin om sina magiska
              nystartsjobb! Men det är ju en spottstyver mot allt det andra
              som ni rycker undan för ungdomar. Littorin, håll er till sanningen!
            </seg>
          </u>
          <u xml:id="i-581f00c56ac21bd8-173" prev="i-581f00c56ac21bd8-166" who="Q4355921">
            <seg>
              Jag har fyra frågor: Har inte långtidsarbetslösheten bland unga
              ökat? Är det inte så att era insatser kommer senare, samtidigt
              som ni har plockat bort de insatser som redan fanns? Är det inte
              så att Ams tagit bort målet att motverka ungdomsarbetslösheten?
              Och är det inte så att ni rycker undan mattan för många av de
              unga som behöver stöden allra mest genom alla de neddragningar
              av stöden som ni har gjort?
            </seg>
          </u>
          <note type="speaker">
            Anf. 31 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-174" next="i-581f00c56ac21bd8-181" who="Q3504785">
            <seg>
              Fru talman! Det är förvånande med vilken envishet Luciano Astudillo
              gång på gång lyfter fram sin egen politiks tillkortakommanden.
              Låt mig återigen, som jag gjort många gånger och som jag kommer
              att fortsätta att göra, påminna om det ansvar som Luciano Astudillos
              parti har för läget.
            </seg>
          </u>
          <u xml:id="i-581f00c56ac21bd8-175" prev="i-581f00c56ac21bd8-174" who="Q3504785">
            <seg>
              Ungdomsarbetslösheten bland unga näst intill fördubblades under
              förra mandatperioden. Vi är tvungna att städa upp efter en fullständigt
              havererad politik när det gäller arbetslösheten bland unga. Över
              100 000 står utanför arbetsmarknaden. Lite ödmjukhet hos en person
              som nu har ansvar för att utveckla Socialdemokraternas nya arbetsmarknadspolitik
              tycker jag skulle kunna vara av nytta. Lite grann känns det som
              att man befinner sig i Star Trec Beam me up, Scotty ! Snart är
              det väl dags att Luciano beamar upp sig till en högre sfär för
              att få lite perspektiv på saker och ting.
            </seg>
          </u>
          <u xml:id="i-581f00c56ac21bd8-176" prev="i-581f00c56ac21bd8-174" who="Q3504785">
            <seg>
              Rubriken på interpellationen antyder att vi skulle ha ett minskat
              engagemang för unga arbetslösa. Det är precis tvärtom. Vi konstaterar
              att de 100 000 ungdomarna står utanför. Då måste vi göra någonting
              för att se till att vi, särskilt i en brinnande högkonjunktur,
              sänker trösklarna för unga att ta sig in på arbetsmarknaden.
            </seg>
          </u>
          <u xml:id="i-581f00c56ac21bd8-177" prev="i-581f00c56ac21bd8-174" who="Q3504785">
            <seg>
              Det vi konstaterar är att kommunal ungdomspraktik och ungdomsgaranti
              inte har visat sig fungera. Det finns väl dokumenterat, precis
              som Luciano Astudillo säger, att många av dessa åtgärder i stället
              har visat sig förlänga arbetslöshetstiden och påverka löneutvecklingen
              för ungdomar negativt. Det är naturligtvis oansvarigt att då fortsätta
              med den typen av politik.
            </seg>
          </u>
          <u xml:id="i-581f00c56ac21bd8-178" prev="i-581f00c56ac21bd8-174" who="Q3504785">
            <seg>
              I stället satsar vi 2,8 miljarder på en jobbgaranti för unga.
              Det handlar om att se till att hjälpa dem som just behöver det
              allra mest, de unga som står längst ifrån arbetsmarknaden, att
              få stöd, rådgivning, coachning och individuella handlingsplaner
              för att de lättare ska kunna ta sig tillbaka till arbetsmarknaden.
            </seg>
          </u>
          <u xml:id="i-581f00c56ac21bd8-179" prev="i-581f00c56ac21bd8-174" who="Q3504785">
            <seg>
              Även internationella erfarenheter visar, till exempel den IFAU-studie
              som kom under förra året, att ungdomar ofta är i behov av gedigna
              vägledningsinsatser, såväl i skolan som på arbetsförmedlingen,
              för att snabbare komma tillbaka. Och det finns väldigt många internationella
              och svenska forskningsstudier som tyder på att jobbsökaraktiviteter
              har positiva sysselsättningseffekter. Ja, vi tar till oss den
              typen av forskning. Vi försöker också ta till oss den typen av
              internationella erfarenheter som finns i till exempel Danmark
              av new deal , som det kallas för, sättet att med aktiva insatser
              ge långtidsarbetslösa ungdomar möjlighet att komma tillbaka in
              på arbetsmarknaden.
            </seg>
          </u>
          <u xml:id="i-581f00c56ac21bd8-180" prev="i-581f00c56ac21bd8-174" who="Q3504785">
            <seg>
              Låt mig också försöka svara på de frågor som Luciano Astudillo
              ställde.
            </seg>
          </u>
          <u xml:id="i-581f00c56ac21bd8-181" prev="i-581f00c56ac21bd8-174" who="Q3504785">
            <seg>
              Den totala ungdomsarbetslösheten minskar. Det är helt korrekt.
              Det sade också Luciano Astudillo, och det håller jag helt med
              om. Men det som är Luciano Astudillos utgångspunkt är att man
              när man är i ett Amsprogram inte är arbetslös.
            </seg>
          </u>
          <note type="speaker">
            (LUCIANO ASTUDILLO (s):
          </note>
          <u who="Q4355921" xml:id="i-a55a851b7f5d172e-0" next="i-581f00c56ac21bd8-185">
            <seg>
              Det har jag inte sagt.)
            </seg>
          </u>
          <u xml:id="i-581f00c56ac21bd8-182" prev="i-a55a851b7f5d172e-0" who="Q4355921">
            <seg>
              Nej, men det är tolkningen av det du säger. Du får gärna svara
              på detta så småningom. Men det är min bestämda uppfattning att
              Amsprogram och liknande åtgärder inom ramen för en aktiv arbetsmarknadspolitik
              syftar till att hjälpa och bereda den enskilda arbetslöse möjlighet
              att snabbare komma tillbaka till arbetsmarknaden. Det är inte
              så att man kan nöja sig med att personer befinner sig i åtgärder.
              De ska ha ett riktigt jobb att gå till. Men den dimensionen missar
              Luciano Astudillo totalt.
            </seg>
          </u>
          <u xml:id="i-581f00c56ac21bd8-183" prev="i-a55a851b7f5d172e-0" who="Q4355921">
            <seg>
              Det är naturligtvis svårt att i statistiken läsa ut någonting
              annat än att den totala ungdomsarbetslösheten sjunker. Det ska
              vi glädjas åt. Men vi ska samtidigt göra ännu mycket mer för att
              den som är långtidsarbetslös snabbare ska komma tillbaka till
              arbetsmarknaden.
            </seg>
          </u>
          <u xml:id="i-581f00c56ac21bd8-184" prev="i-a55a851b7f5d172e-0" who="Q4355921">
            <seg>
              Våra insatser, för att svara på den andra frågan, försöker vi
              att göra på ett sådant sätt att den ena ersätter den andra i rimlig
              tid. Några kommuner har valt att avveckla sina kommunala program
              i förtid. Jag är hemskt ledsen för det, men det finns åtgärder
              som kommer och vi sätter till en stor pengapåse för detta.
            </seg>
          </u>
          <u xml:id="i-581f00c56ac21bd8-185" prev="i-a55a851b7f5d172e-0" who="Q4355921">
            <seg>
              De två ytterligare frågorna återkommer jag till i nästa inlägg.
            </seg>
          </u>
          <note type="speaker">
            Anf. 32 LUCIANO ASTUDILLO (s):
          </note>
          <u xml:id="i-581f00c56ac21bd8-186" next="i-581f00c56ac21bd8-193" who="Q4355921">
            <seg>
              Fru talman! Om Littorin i sitt nästa inlägg sparar på valrörelseretoriken
              om de 100 000 arbetslösa ungdomarna, kanske han hinner svara på
              frågorna han får i kammaren. Mitt råd till Littorin är: Mindre
              valrörelseretorik och hands on , på problemen!
            </seg>
          </u>
          <u xml:id="i-581f00c56ac21bd8-187" prev="i-581f00c56ac21bd8-186" who="Q4355921">
            <seg>
              Socialdemokraterna förlorade valet på jobbpolitiken bland annat.
              Vi tar ödmjukt till oss det och ska därför förbättra verktygen.
              Men vi kommer inte att göra som ni, rycka undan stödet för de
              arbetslösa.
            </seg>
          </u>
          <u xml:id="i-581f00c56ac21bd8-188" prev="i-581f00c56ac21bd8-186" who="Q4355921">
            <seg>
              Låt oss syna er politik. Ni pratar om en jobbgaranti för unga.
              Om man läser vad som står i förslaget ser man att det bara handlar
              om ökade krav på jobbsökning och att ni ska sänka a-kassan för
              unga människor i en snabbare takt än för äldre. Det är det som
              finns i det konkreta förslag som ni lagt fram om jobbgaranti.
              Jobbgaranti när man läser innehållet undrar man hur Littorin har
              mage att använda ordet garanti.
            </seg>
          </u>
          <u xml:id="i-581f00c56ac21bd8-189" prev="i-581f00c56ac21bd8-186" who="Q4355921">
            <seg>
              Det andra förslaget är sänkta sociala avgifter för unga, som
              införs den 1 juli i år. Littorin brukar ju hänvisa till forskning,
              och jag tycker också att man ska lyssna in och ta till sig forskning.
              SNS Välfärdsråd säger att detta är ett mycket trubbigt verktyg
              som framför allt inte hjälper de som står långt bort från arbetsmarknaden.
              Många som redan är i arbete och många företag som redan har anställda
              kommer att gynnas av sänkta avgifter. Detta är ett trubbigt verktyg
              som kostar mycket pengar. I stället, Littorin, skulle ni kunna
              använda samma pengar för att stötta de ungdomar som står längre
              bort från arbetsmarknaden. Det handlar om prioriteringar. Vi gör
              andra prioriteringar.
            </seg>
          </u>
          <u xml:id="i-581f00c56ac21bd8-190" prev="i-581f00c56ac21bd8-186" who="Q4355921">
            <seg>
              Politiken i stort är så uppenbar: Förmögenhetsskatten ska bort,
              men mindre stöd till arbetslösa, fastighetsskatten ska förändras
              så att de rikaste i norra Stockholm gynnas, ett fortsatt angrepp
              på de arbetslösas och andras inkomsttrygghet. Det är tydliga prioriteringar.
            </seg>
          </u>
          <u xml:id="i-581f00c56ac21bd8-191" prev="i-581f00c56ac21bd8-186" who="Q4355921">
            <seg>
              Det är inte sant det som Littorin säger, att vi försöker gömma
              undan människor med statistiken absolut inte. Det finns ett problem
              som jag försöker lyfta fram i interpellationen. Ungdomar brukar
              få jobb ganska lätt. Det är de som kommer först in, det säger
              forskningen. Men när man stannar utanför för länge och har varit
              långtidsarbetslös i tre månader behövs en extraputt, en extramatchning.
              Visar det sig att man dessutom har ofullständigt gymnasium och
              behöver rustas och stöttas hjälper det inte att den arbetslöse,
              som kanske missat sin gymnasieskola, skickas till arbetsförmedlingen
              för att sitta av 30 timmar i veckan där, så som ni föreslår i
              er garanti. Nej, då behöver man rustas med utbildning. Då behöver
              man stöd i form av en yrkesutbildning.
            </seg>
          </u>
          <u xml:id="i-581f00c56ac21bd8-192" prev="i-581f00c56ac21bd8-186" who="Q4355921">
            <seg>
              Allt detta prioriterar ni bort. Det är den stora skillnaden.
              Visst är det viktigt att vara på unga tidigt för att de aktivt
              ska söka jobb. Men det är lika viktigt, Littorin, att vi rustar
              de ungdomar som behöver extra stöd. Och ja, Littorin, skolan har
              misslyckats till viss del. Vi tar ödmjukt på oss det också, så
              att du inte använder det i retoriken sedan.
            </seg>
          </u>
          <u xml:id="i-581f00c56ac21bd8-193" prev="i-581f00c56ac21bd8-186" who="Q4355921">
            <seg>
              Men låt oss hjälpas åt att tillsammans stötta de ungdomar som
              står längst bort från arbetsmarknaden inte angripa dem.
            </seg>
          </u>
          <note type="speaker">
            Anf. 33 MONICA GREEN (s):
          </note>
          <u xml:id="i-581f00c56ac21bd8-194" next="i-581f00c56ac21bd8-200" who="Q3358763">
            <seg>
              Fru talman! Finns det inga bekymmer med er politik, Sven Otto
              Littorin? Är det inte ett bekymmer att de ungdomar som är arbetslösa
              och som bara blir fler och fler just nu inte har någonstans att
              ta vägen? Ni har för närvarande lämnat dem vind för våg eftersom
              ni redan vid årsskiftet ryckte bort de åtgärder som pågick innan
              ni själva kom på att ni visst måste visst göra något åt dessa.
            </seg>
          </u>
          <u xml:id="i-581f00c56ac21bd8-195" prev="i-581f00c56ac21bd8-194" who="Q3358763">
            <seg>
              Något yrvaket vaknade ni upp i vårbudgeten och kom på att matchningen
              inte funkade. Det går inte automatiskt att människor som inte
              är utbildade till ett jobb som kanske finns 50100 mil bort åker
              dit och tar jobbet. Nu har ni själva kommit på att ni måste se
              till att det matchas lite bättre eftersom det inte går automatiskt.
              Det är som att ni vaknar upp lite yrvaket och inser att den ekonomiska
              teori som ni har räknat med inte fungerar i praktiken och nu måste
              ni se till att det blir åtgärder så att ungdomar får möjligheter.
            </seg>
          </u>
          <u xml:id="i-581f00c56ac21bd8-196" prev="i-581f00c56ac21bd8-194" who="Q3358763">
            <seg>
              Men det är en lång tid häremellan. För en ungdom är det oerhört
              mycket som kan hända under den långa tiden, man hamnar fel och
              vänder på dygnet. Hamnar man snett i livet är det sedan svårare
              att ta sig tillbaka till ett ordning-och-reda-liv.
            </seg>
          </u>
          <u xml:id="i-581f00c56ac21bd8-197" prev="i-581f00c56ac21bd8-194" who="Q3358763">
            <seg>
              Ert svar brukar vara att ni sänker a-kassan. Blir de bara tillräckligt
              fattiga blir de tillräckligt alerta. Då kommer de att fara omkring
              och söka ännu fler jobb. Det brukar vara ert alternativ.
            </seg>
          </u>
          <u xml:id="i-581f00c56ac21bd8-198" prev="i-581f00c56ac21bd8-194" who="Q3358763">
            <seg>
              Ni har också en tanke om att om a-kassan sänks kommer det att
              finnas fler låglönejobb som blir attraktiva eftersom man tvingas
              att ta jobb med lägre ersättning. På det sättet vill ni få in
              en låglönemarknad. Vi har tidigare haft en debatt där Sven Otto
              Littorin tog USA som exempel, och det beklagade jag då. Ni försöker
              att få in låglönejobb, och ni försöker att se till att hushållsnära
              tjänster ska vara ett alternativ, kanske för dessa ungdomar. Är
              det poolpojkar åt de högavlönade som de ska bli i stället? Är
              det alternativet?
            </seg>
          </u>
          <u xml:id="i-581f00c56ac21bd8-199" prev="i-581f00c56ac21bd8-194" who="Q3358763">
            <seg>
              Det är beklagligt att ni har dragit ned på komvux. Alla har inte
              studievana hem. Alla klarar inte av skolan i dag eftersom man
              kanske inte får den hjälp och stöttning som man behöver hemma.
              Där har samhället ett stort ansvar. Ni drar ned på komvux, ni
              drar ned på den så kallade 25:4-regeln och ni drar ned på arbetsmarknadsutbildningar
              eftersom ni tyckte att det var något fult. Ni säger föraktfullt
              att de som går där är i utanförskap, och det är så fult så att
              de måste bort. Det är bättre att de är öppet arbetslösa. Det är
              ert svar på detta.
            </seg>
          </u>
          <u xml:id="i-581f00c56ac21bd8-200" prev="i-581f00c56ac21bd8-194" who="Q3358763">
            <seg>
              Du har nyligen fått ett brev av Byggsoft i Skövde. Det känner
              jag till eftersom jag fick en kopia. Byggsoft i Skövde är ett
              företag som utbildar människor till bristyrken och som nu måste
              dra ned på sin verksamhet eftersom ni drar ned på dessa yrkesutbildningar,
              trots att de utbildningarna behövs så väl i dag. När det blir
              brist i dessa yrken blir det löneglidningar på arbetsmarknaden.
              Då kommer vi tyvärr att se en annan typ av ekonomi. Det kan också
              bli inflation i samhället om vi inte ser till att människor utbildas
              i dessa bristyrken.
            </seg>
          </u>
          <note type="speaker">
            Anf. 34 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-201" next="i-581f00c56ac21bd8-210" who="Q3504785">
            <seg>
              Fru talman! Luciano Astudillo vill att jag ska använda mindre
              valrörelseretorik. Med all respekt, men ert totala misslyckande
              med en fördubblad ungdomsarbetslöshet gör att jag gärna använder
              samma typ av resonemang före valet, under valet och efter valet.
              Det är hederligt att göra på det sättet. Det man säger före ska
              också gälla efter.
            </seg>
          </u>
          <u xml:id="i-581f00c56ac21bd8-202" prev="i-581f00c56ac21bd8-201" who="Q3504785">
            <seg>
              Att sänkta arbetsgivaravgifter är ett trubbigt instrument kan
              jag naturligtvis hålla med om. Det kan vara på det sättet. Samtidigt
              är det så här, för att återgå till Monica Greens resonemang om
              låglönejobb, att jag säger nej, nej och nej av tre viktiga skäl.
            </seg>
          </u>
          <u xml:id="i-581f00c56ac21bd8-203" prev="i-581f00c56ac21bd8-201" who="Q3504785">
            <seg>
              För det första omfattas 94 procent av dem som har lön på svensk
              arbetsmarknad av kollektivavtal. Jag har flera gånger tidigare
              uttryckt att jag tycker att det är bra och viktigt, även av detta
              skäl för att bromsa om det skulle finnas risk för den typen av
              utveckling i ekonomin, alldeles oavsett vem som skulle driva på
              en sådan utveckling.
            </seg>
          </u>
          <u xml:id="i-581f00c56ac21bd8-204" prev="i-581f00c56ac21bd8-201" who="Q3504785">
            <seg>
              För det andra: Den typen av låglönejobb som Monica Green talar
              om finns inte på svensk arbetsmarknad. Det ska vi vara glada för.
              Vi jobbar i stället med sänkta arbetsgivaravgifter, det vill säga
              sänkta kostnader för att anställa och inte sänkt lön eller för
              den delen försämrad arbetsrätt. Det är oerhört viktigt att understryka.
            </seg>
          </u>
          <u xml:id="i-581f00c56ac21bd8-205" prev="i-581f00c56ac21bd8-201" who="Q3504785">
            <seg>
              När det gäller Monica Greens slutliga diskussion om Byggsoft
              så kan jag inte kommentera enskilda upphandlingar som Ams ägnar
              sig åt. Men jag vill återigen påpeka att det i år är 90 000 platser
              i den aktiva arbetsmarknadspolitiken som Ams administrerar. Det
              är lika många som 2003 när vi hade ett betydligt kärvare konjunkturläge.
              Det är inte så att arbetsmarknadspolitiken har upphört. Det är
              inte så att vi på något sätt inte har möjligheter eller resurser
              till just den typ av utbildningsinsatser eller vad det nu kan
              vara som mina båda motdebattörer efterlyser. Men det är Ams som
              gör bedömningen och upphandlingen.
            </seg>
          </u>
          <u xml:id="i-581f00c56ac21bd8-206" prev="i-581f00c56ac21bd8-201" who="Q3504785">
            <seg>
              För att komma tillbaka till Luciano Astudillos diskussioner:
              Det har visat sig att den danska flexicurity -modellen i delar
              har varit mycket framgångsrik när det gäller att effektivt bekämpa
              ungdomsarbetslösheten. Det är kanske det som har varit den största
              framgången i det danska exemplet. Det som vi nu gör är nästan
              identiskt med detta, det vill säga ordentliga insatser för att
              på kort sikt förbättra matchningen och mer resurser till att göra
              en förbättrad insats för att hjälpa ungdomar som är långtidsarbetslösa
              tillbaka.
            </seg>
          </u>
          <u xml:id="i-581f00c56ac21bd8-207" prev="i-581f00c56ac21bd8-201" who="Q3504785">
            <seg>
              Jobbgarantin för unga är på 2,8 miljarder. Det är en rejäl slant
              för att hjälpa till. Inom ramen för den ligger ett krav på 30
              timmars deltagande. Det är 30 timmars stöd, individuella handlingsplaner,
              coachning och jobbsökaraktiviteter. Men det finns naturligtvis
              också utrymme för en del av det som Luciano Astudillo efterlyser
              för den som behöver komplettera sin utbildning eller vad det nu
              kan vara.
            </seg>
          </u>
          <u xml:id="i-581f00c56ac21bd8-208" prev="i-581f00c56ac21bd8-201" who="Q3504785">
            <seg>
              När ni satt i regeringsställning glömde ni bort denna grupp.
              Ni gjorde i princip ingenting mer än att se på när ungdomsarbetslösheten
              näst intill fördubblades. Då är det klart att det är lätt att
              komma och säga att 2,8 miljarder är för lite eller att insatsen
              är felskruvad. Men kom igen, ni gjorde ju ingenting själva!
            </seg>
          </u>
          <u xml:id="i-581f00c56ac21bd8-209" prev="i-581f00c56ac21bd8-201" who="Q3504785">
            <seg>
              Monica Green frågade lite retoriskt om det är så att det inte
              finns några bekymmer med vår politik. Det kan det säkert finnas.
              Låt mig vara öppen med det. Det kan säkert finnas saker som måste
              ändras eller förbättras. Men vi har haft ett halvår på oss att
              städa upp efter tolv års misslyckande. Ni hade tolv år på er att
              stöka till det så att ungdomsarbetslösheten fördubblades. Jag
              är hemskt ledsen, men det tar nog lite tid att rätta till det.
            </seg>
          </u>
          <u xml:id="i-581f00c56ac21bd8-210" prev="i-581f00c56ac21bd8-201" who="Q3504785">
            <seg>
              Vi har 30 000 timmar kvar till nästa val. Jag kan lova kammaren
              att vi ska göra allt vi kan för att städa upp efter er misslyckade
              politik.
            </seg>
          </u>
          <note type="speaker">
            Anf. 35 LUCIANO ASTUDILLO (s):
          </note>
          <u xml:id="i-581f00c56ac21bd8-211" next="i-581f00c56ac21bd8-216" who="Q4355921">
            <seg>
              Fru talman! Det var återigen mycket valrörelseretorik. Han hinner
              inte svara på frågorna.
            </seg>
          </u>
          <u xml:id="i-581f00c56ac21bd8-212" prev="i-581f00c56ac21bd8-211" who="Q4355921">
            <seg>
              Jag ska säga något kort om flexicurity . Littorin får gärna följa
              med mig till Malmö. Jag bor där så jag känner väl till den danska
              modellen. Jag kan visa honom den, för han har helt missförstått
              den.
            </seg>
          </u>
          <u xml:id="i-581f00c56ac21bd8-213" prev="i-581f00c56ac21bd8-211" who="Q4355921">
            <seg>
              En av grundpelarna i flexicurity -modellen är ju en aktiv arbetsmarknadspolitik
              som stöttar ungdomar, rustar ungdomar och ger dem möjlighet till
              yrkesutbildning. Dessutom har Littorin och den borgerliga regeringen
              helt havererat möjligheterna till flexicurity -modell när man
              förstört a-kassan på det sätt man har gjort. Det om det!
            </seg>
          </u>
          <u xml:id="i-581f00c56ac21bd8-214" prev="i-581f00c56ac21bd8-211" who="Q4355921">
            <seg>
              Låt oss övergå till det här med prioriteringar. Politik handlar
              om prioriteringar. Det handlar om förändrad förmögenhetsskatt
              kontra att inte stödja dem som behöver hjälp. Det handlar om förändrad
              fastighetsskatt, som gynnar de rikaste i norra Stockholm, kontra
              att fortsätta försämra a-kassan.
            </seg>
          </u>
          <u xml:id="i-581f00c56ac21bd8-215" prev="i-581f00c56ac21bd8-211" who="Q4355921">
            <seg>
              Så är det också inom arbetsmarknadspolitiken. Det är ju så att
              när ni sänker de sociala avgifterna för ungdomar så kommer det
              att gå till företag som i dag redan har anställt ungdomar. I stället
              säger vi om de här 7 miljarderna det är rätt mycket pengar jämfört
              med de 2,8 miljarder som ni satsar på den så kallade jobbgarantin
              för ungdomar: Använd dem för att stötta alla de ungdomar som misslyckats
              med gymnasiet, som kanske har ofullständiga betyg och som behöver
              stöd och behöver rustas och hjälpas. De behöver det. Det spelar
              ingen roll att du har dem 30, 40, 50 eller 60 timmar på arbetsförmedlingarna,
              Littorin. De behöver hjälp med att förkovra sig. Det är där ni
              har fullständigt misslyckats redan nu.
            </seg>
          </u>
          <u xml:id="i-581f00c56ac21bd8-216" prev="i-581f00c56ac21bd8-211" who="Q4355921">
            <seg>
              Ja, det är sant jag kan vara ödmjuk: Vi tar på oss en del av
              de problem som finns, men ni förvärrar dem. Ni sviker människor
              genom att ta bort målet att motverka långtidsarbetslösheten och
              genom att rycka undan stödet för många av ungdomarna. Det är det
              vi ser nu: Långtidsarbetslösheten bland unga, Littorin, stiger.
              Du tar rekord i det.
            </seg>
          </u>
          <note type="speaker">
            Anf. 36 MONICA GREEN (s):
          </note>
          <u xml:id="i-581f00c56ac21bd8-217" next="i-581f00c56ac21bd8-220" who="Q3358763">
            <seg>
              Fru talman! Det verkar bekymmerslöst i Littorins värld, men det
              finns ju en praktisk verklighet ute i landet också. Det är ju
              det ni har upptäckt, nu när ni något yrvaket börjar se det och
              lägger förslag i er vårbudget: Oj då, det går visst inte så bra
              med den här matchningen, så vi måste hjälpa till med det.
            </seg>
          </u>
          <u xml:id="i-581f00c56ac21bd8-218" prev="i-581f00c56ac21bd8-217" who="Q3358763">
            <seg>
              Sven Otto Littorin! Du påstår att ni inte jobbar för att det
              ska bli en låglönemarknad. Ja, men vi kan ta ett räkneexempel.
              Vi säger att en person har tjänat 20 000 i månaden. Det är visserligen
              högt för att vara en ungdom, men vi kan ta det som räkneexempel.
              Om den personen blir arbetslös ska han eller hon med er politik
              få 13 000 i månaden, och sedan tvingas man ta ett jobb för 10
              procent lägre lön. Det blir ungefär 11 000. På väldigt snabb tid
              har man då halverat sin lön. Det är de lönenivåerna som man sedan
              hamnar på.
            </seg>
          </u>
          <u xml:id="i-581f00c56ac21bd8-219" prev="i-581f00c56ac21bd8-217" who="Q3358763">
            <seg>
              Om ni sedan ska genomföra era jobb med hushållsnära tjänster
              är det ju på de lönenivåerna man hamnar. De här ungdomarna ska
              då ägna sig åt hushållstjänster och vara poolstädare och sådana
              saker. Jag tycker att det är en låglönemarknad som ni försöker
              skapa nu. Det är en lite amerikansk modell. Jag vet att Littorin
              också har tittat på den modellen. Jag tycker att det är beklagligt
              att vi ska behöva få den utvecklingen i Sverige.
            </seg>
          </u>
          <u xml:id="i-581f00c56ac21bd8-220" prev="i-581f00c56ac21bd8-217" who="Q3358763">
            <seg>
              Vi vill ha bra utbildning för alla, inte bara några, i Sverige.
              Vi vill ge alla chansen och inte försämra möjligheterna att få
              en chans senare i livet om man inte har lyckats med sin grundskola,
              till exempel de som inte har studievana hem. Vi vill ha med alla
              i det här. Det är jobb som kräver hög utbildning, väl avlönade
              jobb, som vi ska ha i det här landet.
            </seg>
          </u>
          <note type="speaker">
            Anf. 37 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-221" next="i-581f00c56ac21bd8-226" who="Q3504785">
            <seg>
              Fru talman! Luciano Astudillo och jag skulle kunna ha en intressant
              diskussion om flexicurity -modellen. Jag tror att den diskussionen
              så småningom kommer att bli väldigt stor. Den finns ju runt omkring
              i Europa. Jag tycker att det är en väldigt intressant diskussion.
              Lite översiktsmässigt får man intrycket av att det är en kombination
              av svag arbetsrätt och höga ersättningsnivåer. Jag tycker båda
              är fel.
            </seg>
          </u>
          <u xml:id="i-581f00c56ac21bd8-222" prev="i-581f00c56ac21bd8-221" who="Q3504785">
            <seg>
              Samtidigt ska man komma ihåg att det som hänt i Danmark är att
              man har haft den här svaga arbetsrättssituationen under både högkonjunktur
              och lågkonjunktur, alltså både när man har haft många jobb och
              när man har haft få jobb. De höga ersättningsnivåerna sänktes
              ju och skärptes kraftfullt under den här processens gång, även
              om de fortsatt är högre än dem vi har i Sverige. Framgången har
              just legat i new deal för ungdomar, där man har jobbat aktivt
              med just matchning i kombination med aktiva insatser, precis det
              som våra 2,8 miljarder ger utrymme för i jobbgarantin för unga.
            </seg>
          </u>
          <u xml:id="i-581f00c56ac21bd8-223" prev="i-581f00c56ac21bd8-221" who="Q3504785">
            <seg>
              Det är naturligtvis en oerhört viktig del att se till att nu
              städa upp efter det misslyckande som ni har lämnat efter er. Det
              enda vi kan veta med säkerhet är, som Gunnar Hökmark brukar säga:
              Om man gör som man har gjort så kommer det att gå som det har
              gått.
            </seg>
          </u>
          <u xml:id="i-581f00c56ac21bd8-224" prev="i-581f00c56ac21bd8-221" who="Q3504785">
            <seg>
              Därför är er politik underkänd i denna del.
            </seg>
          </u>
          <u xml:id="i-581f00c56ac21bd8-225" prev="i-581f00c56ac21bd8-221" who="Q3504785">
            <seg>
              Sedan fabulerar och hotar Monica Green arbetslösa med att man
              ska få 11 000 i månaden. Men snälla någon: Den typen av jobb finns
              inte på svensk arbetsmarknad! Det ska vi vara glada och tacksamma
              för, och vi tackar för det.
            </seg>
          </u>
          <u xml:id="i-581f00c56ac21bd8-226" prev="i-581f00c56ac21bd8-221" who="Q3504785">
            <seg>
              Vi vill ge alla chansen, säger Monica Green. Ja, det verkar som
              om det var utgångspunkten för den politik vi såg Socialdemokraterna
              driva. Alla skulle få chansen att leva på a-kassa. Im sorry vi
              vill se till att folk får arbete att gå till, och den politiken
              ska vi jobba hårt med under de här fyra åren.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2006/07:433 om klassmorfar
          </note>
          <note type="speaker">
            Anf. 38 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-227" next="i-581f00c56ac21bd8-236" who="Q3504785">
            <seg>
              Fru talman! Anneli Särnblad har ställt ett antal frågor till
              mig med anledning av att möjligheterna minskar att med arbetsmarknadspolitiskt
              stöd anställa så kallade klassmorfäder och klassmormödrar inom
              skolan. Anneli Särnblad lyfter i sin interpellation särskilt fram
              att såväl skolan som de äldre arbetslösa drabbas i sammanhanget.
            </seg>
          </u>
          <u xml:id="i-581f00c56ac21bd8-228" prev="i-581f00c56ac21bd8-227" who="Q3504785">
            <seg>
              Jag vill inledningsvis säga att jag redan i februari i år i allt
              väsentligt besvarade Anneli Särnblads frågor då i form av ett
              svar på en skriftig fråga (2006/07:660).
            </seg>
          </u>
          <u xml:id="i-581f00c56ac21bd8-229" prev="i-581f00c56ac21bd8-227" who="Q3504785">
            <seg>
              Som jag framhöll i frågesvaret är det Arbetsmarknadsverket som
              ansvarar för att löpande göra nödvändiga prioriteringar i den
              arbetsmarknadspolitiska verksamheten på lokal och regional nivå.
              Regeringen har ett övergripande ansvar. För de neddragningar av
              antalet programplatser och olika arbetsmarknadspolitiska stödformer
              som nu genomförs, finns det goda skäl.
            </seg>
          </u>
          <u xml:id="i-581f00c56ac21bd8-230" prev="i-581f00c56ac21bd8-227" who="Q3504785">
            <seg>
              Arbetsförmedlingen måste återföras till sitt kärnuppdrag: att
              matcha lediga jobb och arbetssökande. Förmedlingen har de senaste
              åren fått lägga ned alltför mycket tid och resurser på att administrera
              en växande flora av arbetsmarknadspolitiska program och insatser.
            </seg>
          </u>
          <u xml:id="i-581f00c56ac21bd8-231" prev="i-581f00c56ac21bd8-227" who="Q3504785">
            <seg>
              En mer fokuserad arbetsmarknadspolitik innebär inte att de som
              står längst från arbetsmarknaden glöms bort, snarare tvärtom.
              Ingen kan ta miste på regeringens beslutsamhet att komma till
              rätta med den höga arbetslöshet och det stora utanförskap som
              den tidigare socialdemokratiska regeringen stod så handfallen
              inför. Det är bland annat just för att skapa utrymme för effektiva
              insatser med sikte på riktiga jobb för dem som står längst från
              arbetsmarknaden som en ny kurs för politiken nu pekas ut.
            </seg>
          </u>
          <u xml:id="i-581f00c56ac21bd8-232" prev="i-581f00c56ac21bd8-227" who="Q3504785">
            <seg>
              Den 1 januari 2007 infördes nystartsjobben, som innebär nya möjligheter
              på arbetsmarknaden för bland annat äldre långtidsarbetslösa. Utfallet
              har så här långt mer än väl motsvarat förväntningarna. Över 5
              000 nystartsjobb har kommit till. Av dem som fått nystartsjobb
              är närmare 800 över 55 år.
            </seg>
          </u>
          <note>
            Regeringen har vidare överlämnat en proposition till riksdagen
            om införande av en jobb- och utvecklingsgaranti för långtidsarbetslösa
            från och med den 1 juli 2007. Inom ramen för jobb- och utvecklingsgarantin
            bör visst utrymme finnas för insatser med den aktuella inriktningen.
          </note>
          <u xml:id="i-581f00c56ac21bd8-233" prev="i-581f00c56ac21bd8-227" who="Q3504785">
            <seg>
              Generellt för arbetsförmedlingens arbete gäller framöver att
              den enskilde arbetssökande kommer att få ett mer aktivt och individuellt
              anpassat stöd i form av en personlig coach. Detta är något som
              har särskild betydelse för den som har svårt att etablera sig
              på arbetsmarknaden, som saknar egna nätverk och vars självförtroende
              kanske brister.
            </seg>
          </u>
          <u xml:id="i-581f00c56ac21bd8-234" prev="i-581f00c56ac21bd8-227" who="Q3504785">
            <seg>
              Jag vill i sammanhanget understryka att det under 2007, trots
              neddragningar, kommer att finnas utrymme för 90 000 personer i
              arbetsmarknadspolitiska program. Det är nästan lika många som
              under 2003, och då är ändå konjunkturläget nu väsentligt bättre
              med en stark efterfrågan på arbetskraft.
            </seg>
          </u>
          <u xml:id="i-581f00c56ac21bd8-235" prev="i-581f00c56ac21bd8-227" who="Q3504785">
            <seg>
              Anneli Särnblad framhåller i sin interpellation att frågan om
              de minskade möjligheterna att anställa äldre som morföräldrar
              i skolan är en ren arbetsmarknadsfråga. Samtidigt undrar hon vad
              jag som arbetsmarknadsminister tänker göra för att kompensera
              skolan resursmässigt. Detta går inte ihop. Frågan om skolans kvalitet
              och resurser är högt prioriterad av regeringen. Den är emellertid
              något som primärt ska hanteras inom ramen för regeringens skolpolitik.
            </seg>
          </u>
          <u xml:id="i-581f00c56ac21bd8-236" prev="i-581f00c56ac21bd8-227" who="Q3504785">
            <seg>
              Avslutningsvis gick den nya regeringen till val på ett brett
              politiskt program för nya jobb. Detta program omfattar allt från
              skattesänkningar på arbete över regelförenklingar för företag
              till en omläggning av arbetsmarknadspolitiken. Neddragningarna
              av antalet program och programplatser måste ses i detta perspektiv.
              Enskilda arbetsmarknadspolitiska insatser kan aldrig skapa den
              dynamik på arbetsmarknaden som är nödvändig för att skapa ekonomisk
              tillväxt och ge många möjligheter till riktiga jobb. För det behövs
              det en samlad politik som tar sikte på de grundläggande förutsättningarna
              för utbud och efterfrågan och ger människor förutsättningar att
              växa och ta makten över sina egna liv. Det är en sådan politik
              som alliansregeringen står för.
            </seg>
          </u>
          <note type="speaker">
            Anf. 39 ANNELI SÄRNBLAD (s):
          </note>
          <u xml:id="i-581f00c56ac21bd8-237" next="i-581f00c56ac21bd8-244" who="Q4768958">
            <seg>
              Fru talman! Jag vill tacka ministern för svaret.
            </seg>
          </u>
          <u xml:id="i-581f00c56ac21bd8-238" prev="i-581f00c56ac21bd8-237" who="Q4768958">
            <seg>
              För några månader sedan fick jag ett samtal från Borlänge. Förtvivlade
              föräldrar, klassmorfäder, klassmormödrar och anställda i skolan
              berättade hur positivt det blivit med klassmormor och klassmorfar
              i skolans värld. Det gällde både barnen och de 60-plussare som
              tidigare gått arbetslösa och nu fick känna att de var en del av
              samhället och gjorde någonting mycket viktigt.
            </seg>
          </u>
          <u xml:id="i-581f00c56ac21bd8-239" prev="i-581f00c56ac21bd8-237" who="Q4768958">
            <seg>
              Barn- och ungdomspsykiatrin i Dalarna har sett stora förändringar
              i antalet som söker sig dit. I ett radioprogram berättade man
              att klassmormor och klassfarfar hade haft viss effekt genom att
              barnen hade någon att tala med på rasten och att fler vuxna fanns
              till hands. Vi minns alla när vi själva gick i skolan att det
              inte alltid var läraren man ville gå och språka med. Det har visat
              sig att många barn och unga i stället går till klassmorfar eller
              klassmormor.
            </seg>
          </u>
          <u xml:id="i-581f00c56ac21bd8-240" prev="i-581f00c56ac21bd8-237" who="Q4768958">
            <seg>
              Barnen i Borlänge har fått en lösning, åtminstone för ett tag,
              eftersom kommunen nu tar det ansvar som regeringen borde ta när
              det gäller arbetsmarknadspolitiken. Unga har engagerat sig genom
              att ordna demonstrationer för att få ha kvar klassmorfar och klassmormor
              i skolan.
            </seg>
          </u>
          <u xml:id="i-581f00c56ac21bd8-241" prev="i-581f00c56ac21bd8-237" who="Q4768958">
            <seg>
              Littorin säger i sitt svar att de frågor jag ställt är lite konstiga.
              Men politiken, Littorin, gäller ju helheten, och nu gör regeringen
              förändringar i utjämningssystemet och sänker skatterna. Luciano
              och andra har lyft fram många frågor om de försämringar som den
              nya regeringen gör. Det var därför jag frågade ministern. Regeringen
              lämnar arbetsmarknadspolitiken och försöker skjuta över problemen
              på kommunerna i stället.
            </seg>
          </u>
          <u xml:id="i-581f00c56ac21bd8-242" prev="i-581f00c56ac21bd8-237" who="Q4768958">
            <seg>
              Vissa kommuner i vårt land kommer att få det tufft om det blir
              som regeringen aviserat vad gäller utjämningssystemet. Då kommer
              inte hela Sverige att leva. Då blir frågan hur vissa kommuner
              ska lösa de arbetsmarknadspolitiska åtgärderna. Det är en märklig
              politik att en som är 60-plus och arbetslös inte får göra saker
              som känns meningsfulla. Det är dessutom en stor resurs i skolans
              värld som resulterar i att barn och unga mår bättre.
            </seg>
          </u>
          <u xml:id="i-581f00c56ac21bd8-243" prev="i-581f00c56ac21bd8-237" who="Q4768958">
            <seg>
              En partivän till Littorin sade i talarstolen i veckan, beträffande
              accessjobben inom kulturpolitiken som regeringen vill återinföra,
              att nu när det är en moderatledd regering eller allians, som de
              flesta säger i talarstolen är det fråga om riktiga jobb. Men när
              Socialdemokraterna införde accessjobben var det alltså inte fråga
              om riktiga jobb.
            </seg>
          </u>
          <u xml:id="i-581f00c56ac21bd8-244" prev="i-581f00c56ac21bd8-237" who="Q4768958">
            <seg>
              Nej, Littorin, det gäller att vistas i de olika verkligheterna
              och ta del av kommunernas situation. Jag vet att många tittar
              på tv-sändningen från denna debatt och oroar sig över att klassmorfar
              och klassmormor ska försvinna. Jag tycker därför att Littorin
              har ett stort ansvar i dag. Alla som tittar och lyssnar, som brinner
              för just den här frågan, undrar hur det är tänkt. Är det kommunerna
              som ska ta huvudansvaret? Är det inte bättre att få känna sig
              meningsfull och få göra någonting som innebär att barn och unga
              får tillgång till fler vuxna i skolan? Är det inte bättre att
              ha den meningsfullheten än att vara arbetslös?
            </seg>
          </u>
          <note type="speaker">
            Anf. 40 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-245" next="i-581f00c56ac21bd8-249" who="Q3504785">
            <seg>
              Fru talman! Låt mig först säga att jag delar Anneli Särnblads
              grundinställning att det är väldigt positivt med klassmorföräldrar,
              med äldre som deltar och är nära ungarna i skolan. Som småbarnsförälder
              märker jag själv att det är oerhört positivt. Dessutom, det har
              jag berättat tidigare, är min egen svåger klassmorfar i Flen,
              och man kan höra både på honom och på barnen runt omkring hur
              positivt det är. Jag känner alltså inte tveksamhet över värdet
              av innehållet i den uppgiften.
            </seg>
          </u>
          <u xml:id="i-581f00c56ac21bd8-246" prev="i-581f00c56ac21bd8-245" who="Q3504785">
            <seg>
              Min utgångspunkt är möjligen att allt inte alltid behöver vara
              arbetsmarknadspolitik. Jag vill att arbetsmarknadspolitiken ska
              fokusera på sin kärnverksamhet, och det måste vara att förmedla
              arbete, att se till att bryta utanförskapet, att minska arbetslösheten
              och hjälpa dem som verkligen behöver vår hjälp, de som står längst
              ifrån när det gäller att ta sig in på arbetsmarknaden.
            </seg>
          </u>
          <u xml:id="i-581f00c56ac21bd8-247" prev="i-581f00c56ac21bd8-245" who="Q3504785">
            <seg>
              Min grundinställning är naturligtvis att även den som är över
              60 har en plats på den reguljära arbetsmarknaden, och borde ha
              en större plats. Jag har tidigare drivit företag. Som mest var
              vi åtta personer, och det man med säkerhet vet är att en arbetsplats
              som kännetecknas av att många ser likadana ut är en oerhört trist
              arbetsplats. Den kännetecknas dessutom av sämre lönsamhet än om
              man har en blandad struktur på arbetsplatsen. Det behövs unga,
              gamla, män, kvinnor, folk med invandrarbakgrund. Det behövs alla
              typer av erfarenheter för att få en bra arbetsplats. Därför vägrar
              jag att utgå från att äldre, bara för att de råkar vara över 60,
              inte ska ha möjlighet att kunna delta.
            </seg>
          </u>
          <u xml:id="i-581f00c56ac21bd8-248" prev="i-581f00c56ac21bd8-245" who="Q3504785">
            <seg>
              Man kan väl sluta sig till att jag i grunden tycker att den ideella
              sektorn och kommunerna tillsammans borde kunna jobba mer för att
              få in äldre i olika delar av den kommunala verksamheten; det handlar
              bland annat om den typ av klassmorföräldrar som Anneli Särnblad
              tar upp i sin interpellation. Det skulle för den delen också kunna
              ske inom ramen för vården.
            </seg>
          </u>
          <u xml:id="i-581f00c56ac21bd8-249" prev="i-581f00c56ac21bd8-245" who="Q3504785">
            <seg>
              Ska vi göra det genom plusjobb? Ska vi göra det genom den arbetsmarknadspolitiska
              budgeten? Där är mitt svar i huvudsak nej. Det ska dock inte uteslutas.
              Vi har trots allt en del möjligheter till det, men det kan inte
              vara arbetsmarknadspolitikens kärnuppgift. Arbetsmarknadspolitikens
              kärnuppgift måste vara att förmedla arbete.
            </seg>
          </u>
          <note type="speaker">
            Anf. 41 ANNELI SÄRNBLAD (s):
          </note>
          <u xml:id="i-581f00c56ac21bd8-250" next="i-581f00c56ac21bd8-253" who="Q4768958">
            <seg>
              Fru talman! Ministern sade i sitt senaste inlägg att kommunerna
              ska ta över ansvaret för arbetsmarknadspolitiken. Jag hoppas att
              många hörde det. Det var väldigt tydligt.
            </seg>
          </u>
          <u xml:id="i-581f00c56ac21bd8-251" prev="i-581f00c56ac21bd8-250" who="Q4768958">
            <seg>
              När det gäller försämringar, med tanke på den tidigare debatten,
              och om vi ska se en helhet på det arbetsmarknadspolitiska området
              vill jag säga att de försämringar som gjorts när man dragit ned
              på de arbetsmarknadspolitiska åtgärderna är förödande för många
              människor. Vem ska göra förändringarna i vårt samhälle? Jag har
              träffat många företagare, och även de är oroade; de frågar sig
              om det finns pengar till kompetensutveckling och så vidare.
            </seg>
          </u>
          <u xml:id="i-581f00c56ac21bd8-252" prev="i-581f00c56ac21bd8-250" who="Q4768958">
            <seg>
              För att återgå till frågan om klassmorfar och klassmormor anser
              jag att det är arbetsmarknadspolitiken som har ansvaret för dem
              som står utanför. Därför vill jag fråga Sven Otto Littorin: Är
              det inte bättre för dem som i dag är 60-plus och inte får ett
              jobb att de får känna sig meningsfulla genom att vara ute i skolorna?
              Är det inte arbetsmarknadspolitikens ansvar att människor får
              känna att de har ett värde och att de, om de inte får ett jobb,
              ändå får göra något som bidrar till samhället, såsom att vara
              tillsammans med barnen och ungdomarna?
            </seg>
          </u>
          <u xml:id="i-581f00c56ac21bd8-253" prev="i-581f00c56ac21bd8-250" who="Q4768958">
            <seg>
              Jag tänker på de samtal jag får om den här frågan och den oro
              och ledsamhet som många känner för att inte kommunerna i framtiden
              ska ha ekonomi till att kunna göra denna positiva insats. Om det
              är så, med tanke på den politik som nu förs, att utjämningssystemet
              förändras kommer vissa kommuner i Sverige att få det mycket svårt.
              Alla kommuner kommer inte att kunna leva. Då blir det, ministern,
              svårt för en del. Om utjämningssystemet förändras så att tillväxtkommunerna
              inte får bidra till att hjälpa dem som inte har lika stor tillväxt
              kommer inte alla barn och unga att få samma möjligheter. Det är
              väl ändå riksdagens ansvar att se till att alla i Sverige, oavsett
              var i landet man bor, ska ges samma förutsättningar och ha samma
              möjligheter.
            </seg>
          </u>
          <note type="speaker">
            Anf. 42 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-254" next="i-581f00c56ac21bd8-258" who="Q3504785">
            <seg>
              Fru talman! Anneli Särnblad inbjuder till en diskussion om det
              kommunala utjämningssystemet. Jag ska dock försöka hålla mig från
              det, för jag är verkligen ingen expert på det ämnet.
            </seg>
          </u>
          <u xml:id="i-581f00c56ac21bd8-255" prev="i-581f00c56ac21bd8-254" who="Q3504785">
            <seg>
              Anneli Särnblad säger också att vi kraftfullt dragit ned på antalet
              programplatser och att det är förödande. Vi ligger på 90 000 platser
              i år. Det är ungefär lika mycket som 2003. Då hette statsministern
              Göran Persson. Att beskriva detta som en katastrof tycker jag
              är att ta i. Dessutom har vi ett betydligt bättre arbetsmarknadsläge
              nu än vi hade 2003. Man ska nog inte överdriva det.
            </seg>
          </u>
          <u xml:id="i-581f00c56ac21bd8-256" prev="i-581f00c56ac21bd8-254" who="Q3504785">
            <seg>
              Om vi börjar med utgångspunkten i Anneli Särnblads resonemang,
              alltså klassmorföräldrarnas viktiga bidrag till skolan, så är
              den god. Tyvärr landar hon i en annan diskussion, nämligen att
              det alltid är Ams som ska fixa till eller betala det hela. Jag
              tycker att man måste skilja på om utgångspunkten är den enskilde
              plusjobbaren, som är klassmorfar eller klassmormor, eller om utgångspunkten
              är att lösa ett behov i skolan. Om utgångspunkten är att lösa
              ett behov i skolan är det lite grann en annan dimension, en annan
              diskussion.
            </seg>
          </u>
          <u xml:id="i-581f00c56ac21bd8-257" prev="i-581f00c56ac21bd8-254" who="Q3504785">
            <seg>
              Jag kan hålla med om att det är bra med äldre i skolan, med människor
              som inte är anställda där, som deltar i undervisningen. Det kan
              gälla allt från klassmorföräldrar till att vi vanliga föräldrar
              tillbringar mer tid i skolan. Och det är, trots allt, skolans
              och därmed också kommunernas ansvar. Jag vill påpeka att nio av
              tio kommuner just nu går med vinst. Ett ansvar som vi dessutom
              delar med de ideella organisationerna, vilka de nu kan vara, är
              att vara mer synliga och mer närvarande i skolan.
            </seg>
          </u>
          <u xml:id="i-581f00c56ac21bd8-258" prev="i-581f00c56ac21bd8-254" who="Q3504785">
            <seg>
              Utgångspunkten kan också vara att det är en arbetsmarknadspolitisk
              fråga. Det är inte okänt för Anneli Särnblad eller kammaren att
              vi inte är positiva till plusjobben. Vi vill i stället se till
              att vi får reguljär sysselsättning, också för personer över 60
              år som har varit borta länge. Nystartsjobben är ett sätt att underlätta
              detta och hjälpa till så att så sker. De är som vilka jobb som
              helst på arbetsmarknaden, men man slipper arbetsgivaravgifterna
              för samma period. Om man är över 55 år blir det till och med dubbelt.
              Det är också ett sätt att se till att man omfattas av en arbetsgemenskap
              och precis alla de andra saker som Anneli Särnblad pekar på och
              som jag delar uppfattningen om. Det är alltid bättre att vara
              en del av en arbetsgemenskap än att stå vid sidan av.
            </seg>
          </u>
          <note type="speaker">
            Anf. 43 ANNELI SÄRNBLAD (s):
          </note>
          <u xml:id="i-581f00c56ac21bd8-259" next="i-581f00c56ac21bd8-262" who="Q4768958">
            <seg>
              Fru talman! Tack så mycket, ministern! Jag tänkte återigen hänvisa
              till vad din kollega sade i talarstolen. Accessjobben på kulturområdet,
              som även den nya regeringen står bakom, är riktiga plusjobb. När
              Socialdemokraterna styrde var det inte riktiga jobb. Jag får väl
              hoppas att ministern tar till sig det uppror som sker i landet
              med anledning av det som jag i dag har belyst rörande klassmorfäder
              och klassmormödrar.
            </seg>
          </u>
          <u xml:id="i-581f00c56ac21bd8-260" prev="i-581f00c56ac21bd8-259" who="Q4768958">
            <seg>
              Det kan hända att Littorin en dag säger: Det här med plusjobben
              i skolan är väldigt bra, för nu är det den moderatledda regeringen
              som styr. Då är det en helt annan sak.
            </seg>
          </u>
          <u xml:id="i-581f00c56ac21bd8-261" prev="i-581f00c56ac21bd8-259" who="Q4768958">
            <seg>
              Jag tycker i alla fall att dessa frågor är otroligt viktiga.
              Vi står lite olika ideologiskt, jag och Littorin, och har lite
              olika framtidsvisioner för hur man skulle kunna lösa problematiken.
              Jag tycker inte att de som står utanför ska få det tuffare, utan
              de ska kunna känna sig delaktiga och komma vidare i livet. Vi
              får återkomma någon gång till företagsamheten, ministern. Det
              ser förtvivlat ut. Det finns inga kompetensutbildningar längre.
            </seg>
          </u>
          <u xml:id="i-581f00c56ac21bd8-262" prev="i-581f00c56ac21bd8-259" who="Q4768958">
            <seg>
              Jag har någonting från Borlänge till dig. Barnen i skolan i Borlänge
              genomförde väldiga demonstrationer om just bevarandet av klassmorfäderna
              och klassmormödrarna. De har engagerat sig mycket. Även Borlänges
              befolkning har gjort det. Man var för ett litet tag sedan nere
              och hälsade på Socialdemokraterna på Dalabänken. Jag lovade att
              i denna debatt överlämna en sak till ministern. Jag överlämnar
              till dig namnunderskrifter från Borlänge om att rädda klassmorfar.
            </seg>
          </u>
          <note type="speaker">
            (Arbetsmarknadsminister SVEN OTTO LITTORIN (m):
          </note>
          <note>
            Tack, snälla du!)
          </note>
          <u xml:id="i-581f00c56ac21bd8-263" who="Q3504785">
            <seg>
              Vi får väl se. Om ett tag kanske Littorin står här i stolen och
              säger: Det här med klassmorfar och klassmormor är väldigt viktigt.
              Det är klart att vi ska satsa på plusjobb. Precis som vi har ändrat
              oss i kultursektorn med accessjobben kommer alliansen och den
              moderatledda regeringen att ändra sig här och se till att klassmorfäderna
              och klassmormödrarna får vara kvar i skolan.
            </seg>
          </u>
          <note type="speaker">
            Anf. 44 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-264" next="i-581f00c56ac21bd8-267" who="Q3504785">
            <seg>
              Fru talman! Tack för detta, Anneli Särnblad! Jag hoppas att de
              som sitter och tittar på ändå känner att det finns en enighet
              oss emellan när det gäller vikten av äldres engagemang i skolan.
              För det gör det. Det är viktigt att hitta vägar in och att man
              som förälder kan känna den trygghet det innebär att veta att barnen
              har andra vuxna i skolan, som har tid för dem. Det tycker jag
              är oerhört viktigt.
            </seg>
          </u>
          <u xml:id="i-581f00c56ac21bd8-265" prev="i-581f00c56ac21bd8-264" who="Q3504785">
            <seg>
              Det som möjligen skiljer oss åt är frågan om hur detta ska bekostas.
              Det är ju det det handlar om. Min utgångspunkt är återigen att
              arbetsmarknadspolitiken måste fokuseras på det som är kärnuppdraget:
              att förmedla arbete och förbereda dem som har stått långt från
              arbetsmarknaden för reguljär sysselsättning.
            </seg>
          </u>
          <u xml:id="i-581f00c56ac21bd8-266" prev="i-581f00c56ac21bd8-264" who="Q3504785">
            <seg>
              Anneli Särnblad säger att utbildningarna i princip har upphört.
              Det finns 90 000 platser inom ramen för Ams för att göra den typ
              av insatser som Anneli Särnblad efterlyser i andra delar av arbetsmarknadspolitiken.
              Det är ungefär lika mycket som det var 2003, när det var ett helt
              annat arbetsmarknadspolitiskt läge. Det är att tänja lite på sanningen
              att säga att det inte finns någon arbetsmarknadspolitisk utbildning.
            </seg>
          </u>
          <u xml:id="i-581f00c56ac21bd8-267" prev="i-581f00c56ac21bd8-264" who="Q3504785">
            <seg>
              Jag skulle välkomna om de ideella föreningarna och organisationerna
              i landet, gärna tillsammans med kommunerna, kunde sätta sig ned
              och fundera på hur man kan öka, förbättra och fortsätta ett gott
              samarbete mellan skolan och den värld som finns utanför, inte
              minst för att ha möjlighet att behålla äldres delaktighet och
              klassmorföräldrarna. Jag tycker personligen som förälder att det
              skulle kännas välmotiverat. Jag tycker dock inte att arbetsmarknadspolitiken
              ska lösa alla problem här i världen.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2006/07:435 om föräldraledighet och
            lägre a-kassa
          </note>
          <note type="speaker">
            Anf. 45 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-268" next="i-581f00c56ac21bd8-273" who="Q3504785">
            <seg>
              Fru talman! Jasenko Omanovic har frågat mig vad jag har vidtagit
              för åtgärder för att analysera effekterna av den ändrade beräkningen
              av inkomst och arbetstid i arbetslöshetsförsäkringen och vilka
              åtgärder jag avser att vidta för att förhindra att de nya reglerna
              blir en fälla för föräldrar såväl ur ett ekonomiskt perspektiv
              som ur ett jämställdhetsperspektiv och ett arbetsmarknadsperspektiv.
            </seg>
          </u>
          <u xml:id="i-581f00c56ac21bd8-269" prev="i-581f00c56ac21bd8-268" who="Q3504785">
            <seg>
              Precis som Jasenko Omanovic påtalat infördes ett nytt beräkningssätt
              av normalarbetstiden den 1 januari 2007. Motivet för detta var
              bland annat att stärka arbetslöshetsförsäkringens roll som omställningsförsäkring
              men även att den sökandes stadigvarande inkomst som han eller
              hon tidigare uppburit under ramtiden ska återspeglas i nivån på
              den ersättning som lämnas.
            </seg>
          </u>
          <u xml:id="i-581f00c56ac21bd8-270" prev="i-581f00c56ac21bd8-268" who="Q3504785">
            <seg>
              Rent allmänt innebär den nya beräkningsgrunden att normalarbetstiden
              numera beräknas på tolv månader i stället för på sex månader som
              tidigare var huvudregeln.
            </seg>
          </u>
          <u xml:id="i-581f00c56ac21bd8-271" prev="i-581f00c56ac21bd8-268" who="Q3504785">
            <seg>
              Det nya beräkningssättet behöver inte medföra att en sökande
              som före arbetslösheten varit borta från arbetet enstaka dagar
              till följd av vård av sjuka barn får en lägre ersättning än vad
              som skulle ha lämnats enligt den tidigare beräkningsregeln. Det
              kan snarare medföra att frånvaron inte får samma effekt på den
              ersättning som lämnas. Det har sin förklaring i att beräkningen
              av normalarbetstiden numera sker på tolv månader i stället för
              de tidigare sex månaderna.
            </seg>
          </u>
          <u xml:id="i-581f00c56ac21bd8-272" prev="i-581f00c56ac21bd8-268" who="Q3504785">
            <seg>
              För de familjer som har barn som drabbas av en längre tids sjukdom
              eller för den som före sin arbetslöshet varit föräldraledig under
              en längre period är reglerna om överhoppningsbar tid fortfarande
              oförändrade med undantag för att det skett en förändring vad det
              gäller längden på den tid som kan undantas ramtidsberäkningen.
            </seg>
          </u>
          <note>
            Inspektionen för arbetslöshetsförsäkringen, IAF, har i sitt regleringsbrev
            för budgetåret 2007 fått i uppdrag att analysera hur förändringarna
            med anledning av propositionen En arbetslöshetsförsäkring för
            arbete (prop. 2006/07:15) påverkat arbetslöshetsförsäkringen.
          </note>
          <u xml:id="i-581f00c56ac21bd8-273" prev="i-581f00c56ac21bd8-268" who="Q3504785">
            <seg>
              Mot bakgrund av ovanstående anser jag att det för närvarande
              inte finns något behov av att vidta några ytterligare åtgärder
              i aktuella hänseenden.
            </seg>
          </u>
          <note type="speaker">
            Anf. 46 JASENKO OMANOVIC (s):
          </note>
          <u xml:id="i-581f00c56ac21bd8-274" who="Q6028336" next="i-581f00c56ac21bd8-279">
            <seg>
              Fru talman! Jag tackar ministern för svaret.
            </seg>
          </u>
          <u xml:id="i-581f00c56ac21bd8-275" who="Q6028336" prev="i-581f00c56ac21bd8-274">
            <seg>
              Jag måste börja med att berätta vilken bild svaret väckte hos
              mig när jag läste fjärde stycket, som börjar med Det nya beräkningssättet.
              Det gäller föräldraledigheten. Den bild som jag fick var från
              en tecknad film om Lejonkungen och hans kompisar, som brukar säga
              hakuna matata inga bekymmer. De vägrar att se problemen.
            </seg>
          </u>
          <u xml:id="i-581f00c56ac21bd8-276" who="Q6028336" prev="i-581f00c56ac21bd8-274">
            <seg>
              Regeringen har genomfört våldsamma förändringar i arbetslöshetsförsäkringen,
              dels genom att sänka ersättningsnivåerna, dels genom att införa
              hårdare villkor för att över huvud taget få ersättningen, men
              även, som i det här fallet, genom att ändra beräkningsgrunden
              för a-kassan. Man säger att det nya beräkningssättet inte behöver
              medföra att det blir lägre ersättning om man har varit hemma för
              vård av barn.
            </seg>
          </u>
          <u xml:id="i-581f00c56ac21bd8-277" who="Q6028336" prev="i-581f00c56ac21bd8-274">
            <seg>
              Men i verkligheten är det så att borttagningen av en hjälpregel
              vid årsskiftet medför att all obetald frånvaro direkt påverkar
              beräkningen av normal arbetstid, dagförtjänst och dagpenning.
              Man räknar bara på den faktiska arbetade tiden. Om man är hemma
              för att vårda barn arbetar man inte. Det ingår inte i den faktiska
              arbetade tiden.
            </seg>
          </u>
          <u xml:id="i-581f00c56ac21bd8-278" who="Q6028336" prev="i-581f00c56ac21bd8-274">
            <seg>
              Fru talman! Jag vill ta ett exempel. Karin har 18 000 i lön och
              har två barn, tre och fem år, som går på dagis. Hennes inkomst
              är alltså 18 000. Hon är föräldraledig 16 timmar i månaden för
              att kunna kombinera mammarollen och arbetet. Hennes barn blir
              ibland sjuka. De har ont i magen, de är förkylda. Karin är hemma
              för vård av barn 24 timmar i månaden. Enligt den gamla modellen
              får Karin 16 650 kronor, enligt den nya modellen 13 950 kronor.
              Om Karin blir uppsagd får hon en dagpenning på 80 procent, enligt
              den gamla modellen 606 kronor, enligt den nya modellen 508 kronor.
            </seg>
          </u>
          <u xml:id="i-581f00c56ac21bd8-279" who="Q6028336" prev="i-581f00c56ac21bd8-274">
            <seg>
              Då är det så att efter 200 dagar sänker regeringen Karins nivå
              till 70 procent. Då blir det 444 kronor jämfört med de 606 kronorna.
              Det innebär att Karin går miste om minst 25 000 kronor om året
              minst. För vad då? För att hon har vårdat sina barn hemma. Det
              tycker jag inte är någon familjepolitik som man kan vara stolt
              över. Det är snarare en förlamad familjepolitik än en familjepolitik
              som man kan vara stolt över. Vad säger ministern om det här?
            </seg>
          </u>
          <note type="speaker">
            Anf. 47 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-280" next="i-581f00c56ac21bd8-282" who="Q3504785">
            <seg>
              Fru talman! Det nya sättet att beräkna normalarbetstiden behöver
              inte medföra att sökanden får det sämre, som i exemplet med Karin
              som Jasenko Omanovic tar upp. Utgångspunkten i varje enskilt ärende
              är ju beroende av ett antal faktorer, som antalet timmar med frånvaro
              under en viss kalendermånad, mängden arbetade timmar under den
              månad då sökanden har varit frånvarande och hur frånvaron är förlagd
              under ramtiden.
            </seg>
          </u>
          <u xml:id="i-581f00c56ac21bd8-281" prev="i-581f00c56ac21bd8-280" who="Q3504785">
            <seg>
              Vi anser att beräkningen av normalarbetstiden ska göras på den
              genomsnittliga arbetstiden under ramperioden. Tanken är alltså
              att den stadigvarande inkomst man uppburit innan arbetslösheten
              ska återspeglas i nivån på den ersättning som lämnas. Det innebär
              att den som arbetat i liten omfattning under ramtiden får en lägre
              ersättning oavsett vad orsaken är. Å andra sidan har man tolv
              månader på sig att uppfylla villkoren. Den hjälpregel som Jasenko
              Omanovic hänvisar till är ju en föreskrift från IAF, så den väljer
              jag att avstå från att kommentera.
            </seg>
          </u>
          <u xml:id="i-581f00c56ac21bd8-282" prev="i-581f00c56ac21bd8-280" who="Q3504785">
            <seg>
              Mitt svar till Karin i det här fiktiva exemplet är naturligtvis,
              och nu kommer ni att le lite grann, för jag har sagt det förut,
              att man ska ha ett jobb att gå till. Det är naturligtvis syftet
              med hela politiken att hjälpa till med detta. Det är därför vi
              till exempel satsar 9,8 miljarder på en jobb- och utvecklingsgaranti
              för den som har varit arbetslös länge, för att underlätta återinträdet
              på arbetsmarknaden.
            </seg>
          </u>
          <note type="speaker">
            Anf. 48 JASENKO OMANOVIC (s):
          </note>
          <u xml:id="i-581f00c56ac21bd8-283" who="Q6028336" next="i-581f00c56ac21bd8-285">
            <seg>
              Fru talman! Karin får alltså gå till jobbet och treårige Mattias
              får ta hand om sig själv hemma. Det är det som blir svaret. Fru
              talman, jag blir verkligen upprörd av det svaret, att säga till
              Karin att hon ska gå och jobba. Du ska inte ta hand om ditt sjuka
              barn, utan du ska gå till jobbet och jobba. Någon gräns tycker
              jag måste finnas, något mänskligt sätt att se på familjepolitiken
              måste vi ändå ha. I det här fallet, som riksdagens utredningstjänst
              har skrivit om, får Karin sänkt inkomst på grund av att hon har
              varit hemma och vårdat sitt barn. Och det svar ministern ger är:
              Gå till jobbet. Karin med sina 18 000 i månaden har inte råd att
              anlita någon som ska passa hennes barn medan barnet är sjukt och
              hon ska jobba.
            </seg>
          </u>
          <u xml:id="i-581f00c56ac21bd8-284" who="Q6028336" prev="i-581f00c56ac21bd8-283">
            <seg>
              Det är faktiskt en rättighet att vara hemma med vård av barn
              och då undrar jag över detta. De här nya reglerna blir helt omöjliga
              att förutse. Det krävs detaljkunskap hos småbarnsföräldrarna för
              att de ska kunna förstå hur de påverkas när de är hemma med sina
              sjuka barn. Hur påverkas deras framtid då om de blir uppsagda?
              Det är detta det handlar om. Och det går inte att förutse på vilken
              nivå man kommer att hamna på grund av hur många dagar man har
              varit borta för att vårda sitt sjuka barn.
            </seg>
          </u>
          <u xml:id="i-581f00c56ac21bd8-285" who="Q6028336" prev="i-581f00c56ac21bd8-283">
            <seg>
              Det här motverkar kraftigt familjepolitiken. Det här är något
              som omedelbart måste ändras. Man ska inte vänta på att någon utreder
              det. Det är något som drabbar föräldrar, som drabbar familjepolitiken.
              Det vi har sett hittills av familjepolitiken och alliansen är
              att ett antal ministrar sitter i tv-soffor och skriver på debattsidor
              och tänker högt. Det finns inga konkreta förslag förutom att man
              demonterar den familjepolitik som vi socialdemokrater hade. Man
              demonterar den kraftigt med sådana här förslag. Om man kan bli
              uppsagd ska man inte ens våga vårda sitt eget barn hemma för sjukdom
              för att arbetsmarknadsministern säger: Du ska gå till jobbet.
              Det är mycket upprörande, fru talman!
            </seg>
          </u>
          <note type="speaker">
            Anf. 49 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-286" next="i-581f00c56ac21bd8-287" who="Q3504785">
            <seg>
              Fru talman! Då tror jag Jasenko Omanovic missförstod mig. Det
              är klart att för den som har varit borta från arbete under en
              längre period med anledning av vård av sjuka barn eller föräldraledighet
              är reglerna om överhoppningsbar tid oförändrade med undantag för
              att ramtiden är lite kortare. Men den är fortfarande ganska lång.
              Det gör att det finns en möjlighet att se till att lösa just den
              här typen av problem, som med Karin i det här exemplet. Man har
              nu tolv månader på sig att uppfylla villkoren.
            </seg>
          </u>
          <u xml:id="i-581f00c56ac21bd8-287" prev="i-581f00c56ac21bd8-286" who="Q3504785">
            <seg>
              Jag menar alltså att det, inom det regelverk som finns, finns
              en möjlighet att lösa det exempel som Jasenko Omanovic lyfte fram
              på ett sådant sätt att Karin inte ska bli drabbad på det sätt
              som Jasenko Omanovic antyder.
            </seg>
          </u>
          <note type="speaker">
            Anf. 50 JASENKO OMANOVIC (s):
          </note>
          <u xml:id="i-581f00c56ac21bd8-288" who="Q6028336" next="i-581f00c56ac21bd8-289">
            <seg>
              Fru talman! En gång till: Inga bekymmer alltså, trots alla som
              pekar på det här. Arbetslöshetskassornas samordningsorganisation
              pekar på det här. Riksdagens utredningstjänst pekar på det här.
              Det är inga bekymmer för ministern att alla pekar på den här problematiken.
              Man vägrar som sagt att se att det här är ett bekymmer. Det är
              ett bekymmer för småbarnsföräldrar. Det kommer att slå sönder
              den familjepolitik som vi har byggt upp. Det här är en allians
              som är förlamad på familjepolitikens område, helt och hållet förlamad.
              Det är bara enstaka utspel i tv-soffor som man kan räkna med att
              alliansen kommer med. Nu har man haft både hösten och vårpropositionen
              på sig, och det enda man har gjort är att man har demonterat den
              familjepolitik som har varit. Det är inga framsteg utan bara steg
              bakåt långt bakåt i tiden.
            </seg>
          </u>
          <u xml:id="i-581f00c56ac21bd8-289" who="Q6028336" prev="i-581f00c56ac21bd8-288">
            <seg>
              Jag funderar på om vi någon gång under de här fyra åren kommer
              att uppleva några framsteg i familjepolitiken. Eller blir det
              fyra år av tv-debatter med högt tänkande från ministrarna och
              allianspartierna? Under den tiden kommer många föräldrar att bli
              drabbade av den politik som alliansen för. Man ska inte ens kunna
              vårda sitt barn utan att det blir konsekvenser.
            </seg>
          </u>
          <note type="speaker">
            Anf. 51 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-290" who="Q3504785">
            <seg>
              Fru talman! Återigen: Inga förändrade regler om den överhoppningsbara
              tiden. Det är det första. För det andra: Nu är det tolv månader
              för att uppfylla ramvillkoren. För det tredje: IAF, Inspektionen
              för arbetslöshetsförsäkringen, kommer under det här året att analysera
              konsekvenserna och rapportera till oss. Skulle det visa sig att
              det finns utrymme för förändringar eller förbättringar ska jag
              naturligtvis ha ett öppet sinnelag för detta.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellation 2006/07:458 om medlemsras i a-kassorna
          </note>
          <note type="speaker">
            Anf. 52 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-291" next="i-581f00c56ac21bd8-295" who="Q3504785">
            <seg>
              Fru talman! Josefin Brink har frågat mig om jag avser att vidta
              åtgärder för att återupprätta förtroendet för arbetslöshetsförsäkringen
              och förhindra ytterligare avhopp.
            </seg>
          </u>
          <u xml:id="i-581f00c56ac21bd8-292" prev="i-581f00c56ac21bd8-291" who="Q3504785">
            <seg>
              Inledningsvis vill jag framhålla att de siffror som Josefin Brink
              nämner inte är några definitiva siffror. De korrekta siffrorna
              över antalet personer som uteslutits med anledning av att de inte
              betalat sin medlemsavgift för januari månad 2007 kan inte presenteras
              innan arbetslöshetskassorna tagit ställning i dessa ärenden. Först
              när så skett och arbetslöshetskassorna sammanställt sin medlemsstatistik
              får vi kunskap om de korrekta siffrorna. Detta kommer att ske
              inom kort.
            </seg>
          </u>
          <u xml:id="i-581f00c56ac21bd8-293" prev="i-581f00c56ac21bd8-291" who="Q3504785">
            <seg>
              Jag har i olika sammanhang uttalat mig om värdet av att vara
              med i arbetslöshetsförsäkringen, och det är en åsikt som jag står
              fast vid.
            </seg>
          </u>
          <u xml:id="i-581f00c56ac21bd8-294" prev="i-581f00c56ac21bd8-291" who="Q3504785">
            <seg>
              Arbetslöshetsförsäkringen är en grundläggande och viktig del
              i det svenska välfärdssystemet. Behovet av ett gott ekonomiskt
              skydd vid arbetslöshet gäller alla på arbetsmarknaden.
            </seg>
          </u>
          <u xml:id="i-581f00c56ac21bd8-295" prev="i-581f00c56ac21bd8-291" who="Q3504785">
            <seg>
              Regeringen avser som tidigare aviserats att tillsätta en utredning
              om en obligatorisk arbetslöshetsförsäkring.
            </seg>
          </u>
          <note type="speaker">
            Anf. 53 JOSEFIN BRINK (v):
          </note>
          <u xml:id="i-581f00c56ac21bd8-296" next="i-581f00c56ac21bd8-306" who="Q517206">
            <seg>
              Fru talman! Jag tackar för svaret på min interpellation. Jag
              noterar att arbetsmarknadsministern fortsätter att slå ifrån sig
              och bagatellisera de massavhopp som nu sker från a-kassan.
            </seg>
          </u>
          <u xml:id="i-581f00c56ac21bd8-297" prev="i-581f00c56ac21bd8-296" who="Q517206">
            <seg>
              De siffror jag presenterar är siffror som Inspektionen för arbetslöshetsförsäkringen
              har sammanställt om dem som inte har betalat avgiften för januari.
              Det är personer, som det i varje fall förefaller i nuläget, inte
              längre kommer att vara med i arbetslöshetsförsäkringen.
            </seg>
          </u>
          <u xml:id="i-581f00c56ac21bd8-298" prev="i-581f00c56ac21bd8-296" who="Q517206">
            <seg>
              Vid tiden för den särskilda debatt om avhoppen i a-kassan som
              vi hade i kammaren den 15 februari var beräkningen att ungefär
              40 000 personer skulle ha lämnat a-kassorna. Då hävdade ministern
              att det inte vara några alarmerande siffror och att oppositionen
              blåste upp problemet och så vidare.
            </seg>
          </u>
          <u xml:id="i-581f00c56ac21bd8-299" prev="i-581f00c56ac21bd8-296" who="Q517206">
            <seg>
              Det är ganska logiskt när nu beräkningarna ligger på uppemot
              335 000 personer att återkomma till ministern, som jag nu gör,
              och fråga: Kan det anses vara ett problem att så många personer
              nu inte omfattas av arbetslöshetsförsäkringen? Är det ett problem
              för regeringen och ett problem som regeringen anser sig ha ett
              ansvar för?
            </seg>
          </u>
          <u xml:id="i-581f00c56ac21bd8-300" prev="i-581f00c56ac21bd8-296" who="Q517206">
            <seg>
              Sven Otto Littorin ger egentligen inget svar på den frågan. Han
              hänvisar återigen i allmänna ordalag till att han tycker att det
              är jätteviktigt att människor är med i a-kassan och att det är
              en viktig försäkring. Det tycker jag också. Det är därför jag
              ställer de här frågorna.
            </seg>
          </u>
          <u xml:id="i-581f00c56ac21bd8-301" prev="i-581f00c56ac21bd8-296" who="Q517206">
            <seg>
              Han aviserar vidare att det kommer att tillsättas en utredning
              om en obligatorisk a-kassa. Det är inte heller riktigt svar på
              frågan.
            </seg>
          </u>
          <u xml:id="i-581f00c56ac21bd8-302" prev="i-581f00c56ac21bd8-296" who="Q517206">
            <seg>
              Vad ministern undviker att nämna i svaret är att sedan jag ställde
              min interpellation har regeringen föreslagit ytterligare två förändringar
              i regelverket för a-kassan. Det är inga små förändringar. Man
              kan nog misstänka att de förändringarna också kommer att påverka
              anslutningsgraden till a-kassan.
            </seg>
          </u>
          <u xml:id="i-581f00c56ac21bd8-303" prev="i-581f00c56ac21bd8-296" who="Q517206">
            <seg>
              Först och främst ska medlemmar i a-kassan som är under 25 år
              få en kortare a-kasseperiod än resten av försäkringskollektivet.
              Regeringen föreslår att nedtrappningen av ersättningen för ungdomar
              i a-kassan ska ske redan efter 100 dagar mot 200 dagar för resten
              av arbetskraften och att ersättningen ska ned till 65 procent
              efter ytterligare 100 dagar.
            </seg>
          </u>
          <u xml:id="i-581f00c56ac21bd8-304" prev="i-581f00c56ac21bd8-296" who="Q517206">
            <seg>
              Ungdomar ska alltså diskrimineras i a-kassan och få en sämre
              försäkring än de som är över 25 år trots att de betalar samma
              summa pengar. Denna diskriminering av unga i a-kassan, är det
              en åtgärd som ministern tror kommer att minska avhoppen från a-kassan
              och stärka förtroendet och legitimiteten i försäkringen?
            </seg>
          </u>
          <u xml:id="i-581f00c56ac21bd8-305" prev="i-581f00c56ac21bd8-296" who="Q517206">
            <seg>
              I vårpropositionen föreslår regeringen ytterligare en förändring
              i a-kassan. Differentieringen av avgifterna mellan kassorna beroende
              på arbetslöshetsnivå i respektive kassa ska ökas ytterligare.
              Det kommer alltså att bli ännu dyrare än i dag att vara med i
              en a-kassa där många är arbetslösa.
            </seg>
          </u>
          <u xml:id="i-581f00c56ac21bd8-306" prev="i-581f00c56ac21bd8-296" who="Q517206">
            <seg>
              Då måste man igen fråga sig: Är detta en åtgärd som ministern
              har beslutat vidta i syfte att minska avhoppen från a-kassan och
              stärka förtroendet och legitimiteten i försäkringen? De är nämligen
              de enda två konkreta förslagen om förändringar i a-kassan som
              jag ser som möjligtvis skulle kunna vara det som stillar även
              ministerns påstådda oro för att alla inte vill vara med i arbetslöshetsförsäkringen.
            </seg>
          </u>
          <note type="speaker">
            Anf. 54 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-307" next="i-581f00c56ac21bd8-315" who="Q3504785">
            <seg>
              Fru talman! IAF har inte rapporterat till regeringen om uppgifterna
              per den sista januari. De uppgifter vi har är de som vi har fått
              läsa oss till i till exempel TT-telegram i går.
            </seg>
          </u>
          <u xml:id="i-581f00c56ac21bd8-308" prev="i-581f00c56ac21bd8-307" who="Q3504785">
            <seg>
              När Josefin Brink ställde sin interpellation och lyfter fram
              siffran på 335 000 personer är det klart att det finns anledning
              att vara orolig. TT-sammanställningen i går visade på 56 300 personer.
              Det finns onekligen en viss diskrepans mellan den upprördhet som
              Josefin Brink visar och de faktiska siffror som ännu så länge
              ligger på bordet.
            </seg>
          </u>
          <u xml:id="i-581f00c56ac21bd8-309" prev="i-581f00c56ac21bd8-307" who="Q3504785">
            <seg>
              Är det ett problem? frågar Josefin Brink. Ja, det tycker jag
              att det är. Det är också därför som vi ända sedan start har sagt
              att vi vill genomföra en obligatorisk arbetslöshetsförsäkring.
              Vi vill göra det av flera skäl.
            </seg>
          </u>
          <u xml:id="i-581f00c56ac21bd8-310" prev="i-581f00c56ac21bd8-307" who="Q3504785">
            <seg>
              Redan före förändringarna hade vi långt över 700 000 personer
              på svensk arbetsmarknad som inte hade en arbetslöshetsförsäkring.
              Jag tycker att det är otillständigt av två skäl. Det är dels för
              att vi har långt över 700 000 personer som inte har ett fullgott
              försäkringsskydd, dels för att vi har 700 000 personer på arbetsmarknaden
              av nästan fyra och en halv miljoner som inte är med och bidrar
              till de kostnader som finns och som också de borde ha en del av
              när det gäller arbetslöshetsförsäkringen. Därför är detta inte
              bra.
            </seg>
          </u>
          <u xml:id="i-581f00c56ac21bd8-311" prev="i-581f00c56ac21bd8-307" who="Q3504785">
            <seg>
              Man kan spekulera en hel del i skälen till att de personer som
              vi nu ser lämna a-kassan gör det. Det är inte så underligt. Vi
              har säkert en del personer som inte längre uppfyller arbetsvillkoren,
              eftersom vi har skärpt dem. Det är klart att de ställer sig frågan
              varför de ska betala. Vi har säkert ett antal personer som befinner
              sig nära pensionsåldern som tycker att de kan behålla de pengar
              de får i jobbavdraget och i stället göra någonting annat för dem.
            </seg>
          </u>
          <u xml:id="i-581f00c56ac21bd8-312" prev="i-581f00c56ac21bd8-307" who="Q3504785">
            <seg>
              Det kan säkert vara så att en del väljer att göra så i goda ekonomiska
              tider. Det visar också erfarenheterna från andra försäkringsbranscher.
              Det finns en tendens till att personer underförsäkrar sig. De
              tar inte risken att bli arbetslös på allvar. Goda ekonomiska tider
              med en växande arbetsmarknad spär på det.
            </seg>
          </u>
          <u xml:id="i-581f00c56ac21bd8-313" prev="i-581f00c56ac21bd8-307" who="Q3504785">
            <seg>
              Vi vill återupprätta arbetslöshetsförsäkringen som en omställningsförsäkring.
              Den diskussionen har Josefin Brink och jag med flera i kammaren
              haft flera gångar. Jag ska inte återupprepa det. Jag vill och
              tycker att det är viktigt att alla på svensk arbetsmarknad har
              en arbetslöshetsförsäkring.
            </seg>
          </u>
          <u xml:id="i-581f00c56ac21bd8-314" prev="i-581f00c56ac21bd8-307" who="Q3504785">
            <seg>
              Ska man förenkla det kanske väl mycket kan man säga: Man måste
              ha en trafikförsäkring för att få köra en bil. Man borde ha en
              arbetslöshetsförsäkring när man har ett jobb. Det är någonstans
              en grundläggande del att också vara beredd att i ett försäkringskollektiv
              som består av alla anställda ta ett ansvar för en eventuell risk
              att bli arbetslös.
            </seg>
          </u>
          <u xml:id="i-581f00c56ac21bd8-315" prev="i-581f00c56ac21bd8-307" who="Q3504785">
            <seg>
              Vi får säkerligen chans och möjligheter att återkomma i dessa
              diskussioner framöver. Det är jag helt övertygad om.
            </seg>
          </u>
          <note type="speaker">
            Anf. 55 JOSEFIN BRINK (v):
          </note>
          <u xml:id="i-581f00c56ac21bd8-316" next="i-581f00c56ac21bd8-323" who="Q517206">
            <seg>
              Fru talman! Det är för det första lite egendomligt att arbetsmarknadsministern
              anser att TT är en mer trovärdig källa än Inspektionen för arbetslöshetsförsäkringen.
              De siffror som Inspektionen för arbetslöshetsförsäkringen presenterade
              bygger på en sammanställning som den har gjort. Det är ändå den
              myndighet som har till uppdrag att bevaka a-kassorna. Jag tror
              att vi kan räkna med att dess siffror stämmer.
            </seg>
          </u>
          <u xml:id="i-581f00c56ac21bd8-317" prev="i-581f00c56ac21bd8-316" who="Q517206">
            <seg>
              För det andra handlar det inte om att människor kommer och går
              i arbetslöshetsförsäkringen när den inte är obligatorisk. Så är
              det ju. Men nu handlar det om stora nettoförluster som har inträffat
              efter det att regeringen har ändrat regelverken i a-kassan. Det
              är vad man måste ta ställning till. Det anser jag att regeringen
              bör ta ett ansvar för om den nu tycker att det är viktigt att
              så många som möjligt är med i arbetslöshetsförsäkringen.
            </seg>
          </u>
          <u xml:id="i-581f00c56ac21bd8-318" prev="i-581f00c56ac21bd8-316" who="Q517206">
            <seg>
              Om man till och med vill gå så långt att man vill göra den obligatorisk,
              varför börjar man då med att göra den så dålig att en massa människor
              lämnar den? Det är någonstans där som det inte hänger ihop. Jag
              misstänker att man kan koppla avhoppen i a-kassan och de stora
              nettoförlusterna i medlemskap i a-kassorna till de förändringar
              som regeringen har genomfört.
            </seg>
          </u>
          <u xml:id="i-581f00c56ac21bd8-319" prev="i-581f00c56ac21bd8-316" who="Q517206">
            <seg>
              Om man vill stärka a-kassan och få fler att vara med är det betydligt
              rimligare att göra som Vänsterpartiet föreslår. Man slopar inträdeskraven
              så att alla som börjar jobba kan gå med i a-kassan omedelbart.
              Man höjer taket så att fler omfattas av försäkringen så att det
              känns meningsfullt att vara med. Man höjer grundbeloppet så att
              de som har de lägsta inkomsterna också får en ordentlig inkomstbortfallsförsäkring.
            </seg>
          </u>
          <u xml:id="i-581f00c56ac21bd8-320" prev="i-581f00c56ac21bd8-316" who="Q517206">
            <seg>
              Hela idén med a-kassan är att den ska vara en omställningsförsäkring
              som ger inkomstbortfallstäckning. Allt detta har regeringen ändrat
              på med sina förändringar i a-kassan.
            </seg>
          </u>
          <u xml:id="i-581f00c56ac21bd8-321" prev="i-581f00c56ac21bd8-316" who="Q517206">
            <seg>
              Jag vill återupprepa mina frågor som jag inte fick något svar
              på. Det handlar om de två förändringar som regeringen nu aviserar
              ska genomföras i a-kassan. Ungdomar under 25 år ska diskrimineras
              i a-kassan och få kortare ersättningsperiod och snabbare nedtrappning.
              Anser ministern att detta är en åtgärd som kommer att minska avhoppen
              från kassorna och öka förtroendet och legitimiteten för försäkringen?
            </seg>
          </u>
          <u xml:id="i-581f00c56ac21bd8-322" prev="i-581f00c56ac21bd8-316" who="Q517206">
            <seg>
              Man aviserar nu att man också ska differentiera avgifterna mellan
              kassorna så att det blir dyrare att vara med i en a-kassa där
              många är arbetslösa. Är det en åtgärd som ministern beslutat vidta
              i syfte att minska avhoppen från kassorna och stärka förtroendet
              och legitimiteten i försäkringen?
            </seg>
          </u>
          <u xml:id="i-581f00c56ac21bd8-323" prev="i-581f00c56ac21bd8-316" who="Q517206">
            <seg>
              Jag skulle vara hemskt tacksam om ministern kunde ge svar på
              de två frågorna. Detta är de enda två konkreta ytterligare förändringar
              i arbetslöshetsförsäkringen som regeringen har presenterat sedan
              vi senast debatterade den här frågan.
            </seg>
          </u>
          <note type="speaker">
            Anf. 56 EVA-LENA JANSSON (s):
          </note>
          <u xml:id="i-581f00c56ac21bd8-324" next="i-581f00c56ac21bd8-328" who="Q3374622">
            <seg>
              Fru talman! Jag tackar Josefin Brink för att hon ställt en berättigad
              fråga. Jag tycker att Sven Otto Littorin inte riktigt har svarat
              på hennes frågor. Därför är det bra att du fortsätter att driva
              på debatten.
            </seg>
          </u>
          <u xml:id="i-581f00c56ac21bd8-325" prev="i-581f00c56ac21bd8-324" who="Q3374622">
            <seg>
              Jag har reagerat på Sven Otto Littorins svar till Josefin Brink.
              Han säger att han avser att vidta åtgärder för att återupprätta
              förtroendet för arbetslöshetsförsäkringen, men han svarar inte
              riktigt på det. Man kan fundera på varför han inte gör det. Kan
              det bero på att de som har blivit arbetslösa nu har gått från
              en ersättning på 80 procent av 14 000 till 80 procent av 7 000?
              Därmed har de 5 600 kronor i ersättning, och de har dessutom fått
              höjd avgift. Hur ser Sven Otto Littorin på den sidan av arbetslöshetsförsäkringen?
            </seg>
          </u>
          <u xml:id="i-581f00c56ac21bd8-326" prev="i-581f00c56ac21bd8-324" who="Q3374622">
            <seg>
              När vi har den här stora delen av avhopp och man från regeringens
              sida börjar prata om obligatorium kan man fundera på varför de
              ska vara med, om man nu pratar om a-kassan som en försäkringsbransch.
              För mig är a-kassan en omställningsförsäkring som bygger på solidaritet.
              Den solidariteten har regeringen varit väldigt medveten om att
              man vill slå sönder. Därmed anser jag att förslaget om att nu
              differentiera avgifterna till a-kassan är ytterligare ett steg
              i detta.
            </seg>
          </u>
          <u xml:id="i-581f00c56ac21bd8-327" prev="i-581f00c56ac21bd8-324" who="Q3374622">
            <seg>
              Då blir frågan hur detta hänger ihop med obligatoriet. Om många
              i dag inte ens kan få ut ersättning trots att de är med i a-kassan
              hur ska man då kunna säkerställa att de vill vara med i ett obligatorium?
              De ska tvingas vara med, och betala till en försäkring som de
              inte kan få ut på. Brukar man göra så i försäkringsbranschen?
              Det blir min fråga till Sven Otto Littorin.
            </seg>
          </u>
          <u xml:id="i-581f00c56ac21bd8-328" prev="i-581f00c56ac21bd8-324" who="Q3374622">
            <seg>
              Det ska bli intressant att höra de svar statsrådet tänker ge
              till Josefin Brink på de frågor hon har ställt. Medlemstappet
              i a-kassorna kan bara betyda en sak: Ert förslag blir underfinansierat.
              Då är frågan om ni tänker ta ut högre avgifter. Kommer de att
              höjas ännu mer? Är det det ni har för avsikt att göra? Det skulle
              jag gärna vilja höra.
            </seg>
          </u>
          <note type="speaker">
            Anf. 57 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-329" next="i-581f00c56ac21bd8-338" who="Q3504785">
            <seg>
              Fru talman! Låt mig börja med Josefin Brink. De 335 000 personer
              som IAF diskuterade för några månader sedan ser inte ut att bli
              några 335 000 personer. Det var för några månader sedan som IAF
              hade den uppgiften; då var det så många som inte hade betalat
              för januari.
            </seg>
          </u>
          <u xml:id="i-581f00c56ac21bd8-330" prev="i-581f00c56ac21bd8-329" who="Q3504785">
            <seg>
              Vi vet ännu inget om den faktiska siffran för dem som har straffat
              ut sig och inte betalat för januari per den 18 april. Det enda
              vi känner till är de rapporter som har kommit från de enskilda
              kassor och som har sammanställts, och de visar snarare på 56 000.
              Detta beror på att många har betalat under mellanperioden från
              slutet av januari till början av april.
            </seg>
          </u>
          <u xml:id="i-581f00c56ac21bd8-331" prev="i-581f00c56ac21bd8-329" who="Q3504785">
            <seg>
              Sedan säger Josefin Brink att arbetslöshetsförsäkringen är dålig.
              Med all respekt: 80 procent i 200 dagar, därefter 70 procent i
              100 dagar och därefter 65 procent, vilket är mer än man får om
              man är förtidspensionär, är ingen dålig försäkring. Det här är
              en alldeles utmärkt försäkring. Den är betydligt bättre än på
              många håll runt omkring oss. I Norge har man 67 procent från första
              dagen bara som ett exempel.
            </seg>
          </u>
          <u xml:id="i-581f00c56ac21bd8-332" prev="i-581f00c56ac21bd8-329" who="Q3504785">
            <seg>
              De arbetslösa betalar inte den förhöjda finansieringsavgiften
              bara så att Eva-Lena Jansson inte återupprepar det som jag tyckte
              mig höra.
            </seg>
          </u>
          <u xml:id="i-581f00c56ac21bd8-333" prev="i-581f00c56ac21bd8-329" who="Q3504785">
            <seg>
              Josefin Brink är inne på Vänsterpartiets politik. Det är förvånande
              med vilken emfas Josefin Brink driver en höginkomsttagarpolitik
              i a-kassan. Medan Josefin Brink vill höja taket i a-kassan och
              se till att den som har hög lön får mer när man inte arbetar vill
              vi sänka skatten på arbete för den som tjänar lite. Ställ det
              mot varandra, ni som nu tittar och lyssnar på debatten! Den som
              är högavlönad och inte jobbar ska få mer med Josefin Brinks och
              Vänsterpartiets politik, medan vi vill se till att den som tjänar
              lite får mer över efter skatt. Där har vi en intressant ideologisk
              grundskillnad som vi kan diskutera vid ett senare tillfälle.
            </seg>
          </u>
          <u xml:id="i-581f00c56ac21bd8-334" prev="i-581f00c56ac21bd8-329" who="Q3504785">
            <seg>
              Vi har två snabba frågor: den snabbare nedtrappningen för ungdomar
              och differentierad a-kassa. De båda åtgärderna har vi säkert chans
              att diskutera här i slutet av maj när vi kommer till den stora
              debatten. Den grundläggande avsikten med all politik är att, återigen,
              se till att stärka drivkrafterna och stärka möjligheten att ta
              sig tillbaka till arbetsmarknaden.
            </seg>
          </u>
          <u xml:id="i-581f00c56ac21bd8-335" prev="i-581f00c56ac21bd8-329" who="Q3504785">
            <seg>
              Det vi vet från den danska new deal -ungdomspolitiken när det
              gäller danskarnas sätt att bryta ungdomsarbetslösheten, som de
              har varit enormt effektiva med de senaste 1015 åren, är att det
              var just de här sakerna som ingick tillsammans med det som vi
              också gör de 2,8 miljarderna i jobbgarantin för unga. I Danmark
              fanns också en snabbare nedtrappning av arbetslöshetsförsäkringen
              i a-kassan som en ingrediens.
            </seg>
          </u>
          <u xml:id="i-581f00c56ac21bd8-336" prev="i-581f00c56ac21bd8-329" who="Q3504785">
            <seg>
              Detta paras inte bara med den här typen av aktiva insatser utan
              med coachning, olika typer av förmedlingsinsatser, stöd, råd och
              dåd för att hjälpa de arbetslösa ungdomar som har varit borta
              länge från arbetsmarknaden att snabbare komma tillbaka. Det har
              gjort att ungdomsarbetslösheten i Danmark nu är avsevärt lägre
              än den generella arbetslösheten, medan vi i Sverige har det precis
              motsatta läget.
            </seg>
          </u>
          <u xml:id="i-581f00c56ac21bd8-337" prev="i-581f00c56ac21bd8-329" who="Q3504785">
            <seg>
              Eva-Lena Jansson frågar mig slutligen om vi avser att höja a-kasseavgifterna
              ännu mer. Här får man skilja på de olika saker som vi har gjort.
              Vi har en höjd finansieringsavgift, det vill säga de upp till
              300 kronor som man betalar om man har ett arbete och som mycket
              väl kompenseras av jobbavdraget. Det blir mycket mer över även
              efter det att man har betalat detta. Vi har också nedtrappningen
              i den andra ändan.
            </seg>
          </u>
          <u xml:id="i-581f00c56ac21bd8-338" prev="i-581f00c56ac21bd8-329" who="Q3504785">
            <seg>
              Min utgångspunkt och den får vi återkomma till i budgeten i höst
              är att ytterligare förstärka försäkringsinslaget i de olika kassorna.
              Vi ska alltså se till att om man har en för framtiden kommande
              utveckling i riktning mot högre arbetslöshet så blir det också
              en något dyrare försäkring. Men det omvända gäller också, det
              vill säga att om man har en arbetsmarknad som utvecklas positivt,
              med fler jobb, så blir det faktiskt billigare. Den komponenten
              ska vi inte glömma bort. Det innebär därmed ett uppdrag för oss
              alla att jobba mer med att få fler tillbaka i arbete och bryta
              utanförskap och arbetslöshet. Så gör vi det också till en billigare
              försäkring.
            </seg>
          </u>
          <note type="speaker">
            Anf. 58 JOSEFIN BRINK (v):
          </note>
          <u xml:id="i-581f00c56ac21bd8-339" next="i-581f00c56ac21bd8-342" who="Q517206">
            <seg>
              Fru talman! Man kan diskutera vad generell välfärd och rättvisa
              är för någonting. Arbetsmarknadsministern blandar bort korten
              här och säger att vi för en höginkomsttagarpolitik.
            </seg>
          </u>
          <u xml:id="i-581f00c56ac21bd8-340" prev="i-581f00c56ac21bd8-339" who="Q517206">
            <seg>
              För mig handlar det om en enkel rättvisepolitik. Om man är med
              i ett försäkringssystem där man är utlovad att få 80 procent av
              sin inkomst när man blir arbetslös så ska man också få det man
              betalar för oavsett vad man tjänade innan. Det är rimligt att
              man har någon typ av tak för att sådana som till exempel arbetsmarknadsministern
              kanske inte ska få ut full kompensation för sin höga lön när han
              blir arbetslös. Men de flesta löntagare bör få 80 procent. Det
              är faktiskt en rimlig princip i arbetslöshetsförsäkringen. Det
              är det som är själva inkomstbortfallsprincipen. Det är den grundläggande
              försäkringsmässigheten i a-kassan.
            </seg>
          </u>
          <u xml:id="i-581f00c56ac21bd8-341" prev="i-581f00c56ac21bd8-339" who="Q517206">
            <seg>
              Nåväl jag noterar att arbetsmarknadsministern på något vis kopplar
              diskrimineringen av ungdomar i arbetslöshetsförsäkringen, som
              jag tacksamt nog fick svar på nu, till de aktiva åtgärder som
              man ska sätta in för unga. Åtgärder för unga arbetslösa kan man
              rimligtvis sätta in utan att trappa ned deras ersättning. Det
              finns ingen nödvändig koppling mellan de två sakerna. Själva argumentationen
              och motiveringen för att man trappar ned a-kasseersättningen över
              huvud taget, som är regeringens påfund, är att folk ska få ökade
              incitament att arbeta. Den rimliga följdfrågan är då: Har ungdomar
              under 25 år generellt sett mindre incitament att arbeta än äldre?
              Är ungdomar slöare än äldre? Är det därför man måste pressa dem
              ytterligare och försämra deras ekonomi ytterligare?
            </seg>
          </u>
          <u xml:id="i-581f00c56ac21bd8-342" prev="i-581f00c56ac21bd8-339" who="Q517206">
            <seg>
              Slutligen: Är det till exempel fiskarnas fel att många fiskare
              är arbetslösa? På vilket sätt är det rimligt att just de grupper
              och de individer som har drabbats av hög arbetslöshet, som kan
              bero på förändringar i internationella konjunkturer och tillfälliga
              förändringar i den ekonomiska strukturen här hemma, ska stå för
              kostnaden? Det är inte rimligt.
            </seg>
          </u>
          <note type="speaker">
            Anf. 59 EVA-LENA JANSSON (s):
          </note>
          <u xml:id="i-581f00c56ac21bd8-343" next="i-581f00c56ac21bd8-348" who="Q3374622">
            <seg>
              Fru talman! Jag fick inget riktigt bra svar från Littorin. Jag
              tyckte att han svarade att 80 procent är generöst därför att det
              är mycket mer än sjukpensionärer får i ersättning. Man får ju
              80 procent om man är arbetslös.
            </seg>
          </u>
          <u xml:id="i-581f00c56ac21bd8-344" prev="i-581f00c56ac21bd8-343" who="Q3374622">
            <seg>
              Det beror på hur man räknar ut 80 procent. Räknar man det på
              den tidigare lönen eller har man den beräkningsgrund som den nuvarande
              regeringen har genomfört? Den innebär att man får slå ut inkomsten
              över tolv månader, och det kan ju bli en helt annan sak än 80
              procent av den månadslön man hade tidigare i sitt jobb.
            </seg>
          </u>
          <u xml:id="i-581f00c56ac21bd8-345" prev="i-581f00c56ac21bd8-343" who="Q3374622">
            <seg>
              Statsrådet pratar om att om man har ett arbete så betalar man
              den förhöjda avgiften. Om man inte har ett arbete betalar man
              inte den. Men hur blir det om man är deltidsarbetslös? Om man
              bara får 75 procents arbete hur ser avgiften då ut? Det vore bra
              om statsrådet talade om det. Jag har fått för mig att dessa människor
              betalar hela höjningen.
            </seg>
          </u>
          <u xml:id="i-581f00c56ac21bd8-346" prev="i-581f00c56ac21bd8-343" who="Q3374622">
            <seg>
              Min fråga blir då om du inte tycker att det är viktigt att de
              som är deltidsarbetslösa får heltid. Ska de kunna få jobba heltid?
            </seg>
          </u>
          <u xml:id="i-581f00c56ac21bd8-347" prev="i-581f00c56ac21bd8-343" who="Q3374622">
            <seg>
              Jag tycker fortfarande att statsrådet pratar om det här som en
              försäkringsbransch. Han säger att det är viktigt att alla ska
              vara med, man han tycker inte att det är viktigt att alla ska
              få en ersättning.
            </seg>
          </u>
          <u xml:id="i-581f00c56ac21bd8-348" prev="i-581f00c56ac21bd8-343" who="Q3374622">
            <seg>
              Jag tycker inte heller att jag har fått svar på frågan om den
              ekonomiska finansieringen av systemet. Det som händer, och som
              jag tycker att Josefin Brink mycket tydligt påpekar, är att många
              lämnar systemet. Systemet blir underfinansierat. Statsrådet pratar
              om att man vill göra det mer försäkringsmässigt. Som jag tolkar
              det betyder det ännu större höjningar för samtliga. Det kan inte
              bara bli höjningar för den grupp som har hög arbetslöshet, för
              systemet är underfinansierat. Det vill jag gärna ha ett svar på.
            </seg>
          </u>
          <note type="speaker">
            Anf. 60 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-349" next="i-581f00c56ac21bd8-354" who="Q3504785">
            <seg>
              Fru talman! Josefin Brink hamnar i en svår diskussion om varför
              högavlönade ska få mer över när de inte jobbar, men det är ju
              det som blir resultatet alldeles oavsett vad Josefin Brink säger.
              Det är en intressant fördelningspolitisk profil på det.
            </seg>
          </u>
          <u xml:id="i-581f00c56ac21bd8-350" prev="i-581f00c56ac21bd8-349" who="Q3504785">
            <seg>
              Åtgärderna och nedtrappningarna i ungdomspaketet har visat sig
              vara mycket effektiva för att bryta den väldigt höga ungdomsarbetslösheten
              man har haft i Danmark. Jag anser naturligtvis inte att ungdomar
              är slöare än andra. Det har inte alls varit min utgångspunkt.
              Men de har sämre nätverk. De har sämre erfarenheter och sämre
              kontaktytor, och det visar väldigt mycket av den forskning, de
              erfarenheter och de studier som har gjorts på svensk arbetsmarknad.
              Det är därför vi lägger till 2,8 miljarder i jobbgarantin för
              unga för att hjälpa de unga att snabbare och lättare hitta ut
              på arbetsmarknaden och också få en del av den hjälp som de behöver
              för att komplettera utbildning och annat. Den typen av utrymme
              finns.
            </seg>
          </u>
          <u xml:id="i-581f00c56ac21bd8-351" prev="i-581f00c56ac21bd8-349" who="Q3504785">
            <seg>
              Man ska också komma ihåg några saker till, och det är att den
              generella tiden i arbetslöshet, det vill säga snittiden i arbetslöshet,
              för den totala mängden arbetslösa är ungefär 75 dagar, men den
              är väsentligt kortare för ungdomar. Den ligger på ungefär 30 dagar.
              Det gör att den här avtrappningen inte blir fullt så dramatisk
              som Josefin Brink antyder.
            </seg>
          </u>
          <u xml:id="i-581f00c56ac21bd8-352" prev="i-581f00c56ac21bd8-349" who="Q3504785">
            <seg>
              Eva-Lena Jansson pratar om deltidsarbetslösa eller deltidssysselsatta.
              Det är naturligtvis riktigt att de betalar full avgift, men de
              får ju också jobbavdrag för den delen de jobbar. Jag är helt på
              det klara med att heltid är viktigt. Jag tycker också att de som
              vill arbeta heltid ska ha möjlighet att hitta den typen av jobb.
              Det är viktigt att vi ser det.
            </seg>
          </u>
          <u xml:id="i-581f00c56ac21bd8-353" prev="i-581f00c56ac21bd8-349" who="Q3504785">
            <seg>
              Vad jag däremot vänder mig mot är att lagstiftningsvägen tvinga
              fram rätten till heltid. Det blir, enligt min bedömning och enligt
              väldigt många av de remissinstanser som bedömde detta förslag,
              inte heltid utan nolltid. Det var därför både TCO och Saco var
              mot det till exempel, liksom Ams.
            </seg>
          </u>
          <u xml:id="i-581f00c56ac21bd8-354" prev="i-581f00c56ac21bd8-349" who="Q3504785">
            <seg>
              Eva-Lena Jansson frågar slutligen om ekonomin. Det ska jag också
              snabbt svara på. De som lämnar a-kassan får ju en lägre ersättning.
              De får garantinivån på 320 kronor och inte ersättning i förhållande
              till sin gamla inkomst. Det kan möjligen förklara detta. Jag ser
              inte framför mig en höjning framöver.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på interpellation 2006/07:443 om sommarjobb för ungdomar
          </note>
          <note type="speaker">
            Anf. 61 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-355" next="i-581f00c56ac21bd8-358" who="Q3504785">
            <seg>
              Fru talman! Ulf Holm har frågat mig om jag avser att verka för
              att det fortsättningsvis inte sparas på feriearbeten då det rör
              sig om kanske några tiotals miljoner kronor. Jag har också fått
              frågan om jag kommer att lägga fram något nytt förslag på hur
              man kan stödja kommuner och företag att erbjuda feriearbeten för
              främst gymnasieungdomar.
            </seg>
          </u>
          <u xml:id="i-581f00c56ac21bd8-356" prev="i-581f00c56ac21bd8-355" who="Q3504785">
            <seg>
              Inledningsvis vill jag framhålla att jag delar Ulf Holms ståndpunkt
              att sommarjobb är viktigt för ungdomar. Ungdomar som sommarjobbar
              får en första kontakt med och en viss insikt i arbetslivet. Så
              långt är vi överens. Tyvärr kan emellertid konstateras att effektutvärderingar
              tyder på att de kommunala sommarjobben har mindre betydelse för
              arbetslösa ungdomars etablering på arbetsmarknaden.
            </seg>
          </u>
          <u xml:id="i-581f00c56ac21bd8-357" prev="i-581f00c56ac21bd8-355" who="Q3504785">
            <seg>
              När det gäller satsade medel är det inte så att feriearbeten
              enbart kostar några tiotals miljoner. År 2006 användes 100 miljoner
              kronor för detta ändamål. Användningen av arbetsmarknadspolitiska
              medel måste hela tiden utvärderas och ifrågasättas ur ett effektivitetsperspektiv.
              Mot bakgrund av det goda konjunkturläget anser regeringen att
              resurser måste riktas till dem som står längst ifrån arbetsmarknaden
              och till dem som har störst behov av extra stöd. Detta gäller
              naturligtvis även ungdomar. Det är samtidigt av största vikt att
              arbetsmarknadspolitiska medel används på det mest kostnadseffektiva
              sättet för ungdomar.
            </seg>
          </u>
          <u xml:id="i-581f00c56ac21bd8-358" prev="i-581f00c56ac21bd8-355" who="Q3504785">
            <seg>
              Mot bakgrund av det goda arbetsmarknadsläget och att antalet
              feriejobb nu ökar utan statliga subventioner avser jag för närvarande
              inte att vidta några åtgärder på området.
            </seg>
          </u>
          <note type="speaker">
            Anf. 62 ULF HOLM (mp):
          </note>
          <u xml:id="i-581f00c56ac21bd8-359" next="i-581f00c56ac21bd8-362" who="Q520956">
            <seg>
              Fru talman! Jag vill tacka statsrådet för svaret. Den första
              delen är bra. Det är bra att vi kan konstatera att sommarjobb
              för ungdomar är viktigt. Däremot anser jag inte att det skulle
              vara en dålig investering. Jag ser detta lite grann som en investering
              från samhällets sida. Om vi med några miljoner kan se till att
              ungdomar har någonting att göra på sommaren och inte gör andra
              saker med andra saker menar jag tyvärr negativa saker är det en
              investering för framtiden. Nu är det många kommuner som i stort
              sett upphör med feriearbeten därför att de själva inte har pengar.
              Det var en ganska bra lösning att man kunde dela på detta så att
              staten stod för en del av kostnaden och kommunerna stod för en
              del.
            </seg>
          </u>
          <u xml:id="i-581f00c56ac21bd8-360" prev="i-581f00c56ac21bd8-359" who="Q520956">
            <seg>
              Visst är det så att högkonjunkturen pågår nu. Det finns fler
              anmälda sommarjobb nu i sommar i många kommuner därför att företagen
              går bättre. Men det betyder inte att staten måste dra in pengarna.
              Det är fortfarande väldigt många ungdomar som skulle vilja ha
              ett sommarjobb. I den stora statsbudgeten på hundratals miljarder
              kan inte 10, 20 eller 30 miljoner kronor spela så stor roll. Vi
              bör se detta som en investering för framtiden. Men jag konstaterar
              att regeringen inte anser att det är prioriterat att göra sådana
              samhällsinvesteringar, vilket jag ser det som. Därmed bryr man
              sig inte om att ungdomar har någonting vettigt att göra.
            </seg>
          </u>
          <u xml:id="i-581f00c56ac21bd8-361" prev="i-581f00c56ac21bd8-359" who="Q520956">
            <seg>
              Det är naturligtvis svårt att se vilken betydelse detta har på
              lång sikt. Statsrådet sade att man inte kan bevisa att detta har
              haft någon större betydelse ur en arbetsmarknadspolitisk aspekt.
              Nej, det kan man kanske inte till hundra procent. Man vet ju själv
              att när man hade ett sommarjobb fick man frågan: Vill du jobba
              här nästa sommar? Vill du hjälpa till extra på helger och sådant?
            </seg>
          </u>
          <u xml:id="i-581f00c56ac21bd8-362" prev="i-581f00c56ac21bd8-359" who="Q520956">
            <seg>
              Det är en ingång på arbetsmarknaden. Den är kanske svår att mäta
              men ack så viktig för de enskilda individerna. Därför hoppas jag
              att statsrådet kan ompröva det svar han har gett här i dag och
              fundera på om det kan vara en idé att satsa några tiotals miljoner
              på detta i samarbete med kommunerna för att erbjuda feriejobb
              till ungdomar.
            </seg>
          </u>
          <note type="speaker">
            Anf. 63 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-363" next="i-581f00c56ac21bd8-367" who="Q3504785">
            <seg>
              Fru talman! Jag är naturligtvis överens med Ulf Holm om att det
              är väldigt bra att ha ett sommarjobb. Det är bra för den enskilde
              eleven, för den unge, att få kontakt med arbetslivet, uppleva
              lite grann vad det innebär, ta lite ansvar, gå upp på morgonen
              och vara med och göra lite nytta, om jag får uttrycka det så.
              Dessutom är det bra, precis som Ulf Holm beskriver, för att det
              gör att de inte gör annat som är betydligt värre än att jobba.
              Ur den aspekten håller jag naturligtvis helt med Ulf Holm.
            </seg>
          </u>
          <u xml:id="i-581f00c56ac21bd8-364" prev="i-581f00c56ac21bd8-363" who="Q3504785">
            <seg>
              Delvis har jag dock en lite annan ingång till detta. Det handlar
              om ifall arbetsmarknadspolitiken ska lösa vartenda problem här
              i världen. Jag tycker inte det, utan jag tycker snarare att arbetsmarknadspolitiken
              nu ska fokusera på att se till att matcha de arbetslösa med jobb,
              se till att man sätter arbetsförmedlingen i centrum och hjälpa
              dem som står allra längst ifrån arbetsmarknaden. Det borde inte
              vara de allra yngsta, skoleleverna, som ska få hjälp. De borde
              ju rimligen stå ganska nära arbetsmarknaden förhoppningsvis. Det
              försöker vi lösa på andra sätt.
            </seg>
          </u>
          <u xml:id="i-581f00c56ac21bd8-365" prev="i-581f00c56ac21bd8-363" who="Q3504785">
            <seg>
              Det som man kan glädjas åt i detta sammanhang och det kanske
              ändå stärker mig lite grann i policyutgångspunkten är att Ams
              för inte ens en vecka sedan rapporterade att antalet sommarjobb
              slår rekord i år. 55 000 ferieplatser är inrapporterade till Ams.
              Det är väldigt roligt. Dessutom går, precis som Ulf Holm beskriver,
              rätt många av sommarjobben inte via Ams utan via egna kontakter.
              Ungarna cyklar runt till de närmaste kioskerna och vad det nu
              kan vara och fixar sommarjobb.
            </seg>
          </u>
          <u xml:id="i-581f00c56ac21bd8-366" prev="i-581f00c56ac21bd8-363" who="Q3504785">
            <seg>
              Just nu tycker jag alltså att detta inte är ett väldigt stort
              problem. Det finns många sommarjobb att få; det är många ungdomar
              som får detta. Det är naturligtvis väldigt bra att det är så.
            </seg>
          </u>
          <u xml:id="i-581f00c56ac21bd8-367" prev="i-581f00c56ac21bd8-363" who="Q3504785">
            <seg>
              Jag tycker att har vi 100 miljoner kronor, som detta har kostat
              tidigare, finns det vettigare saker att satsa dem på, nämligen
              att se till att hjälpa dem som verkligen behöver arbetsmarknadspolitisk
              hjälp för att snabbare ta sig tillbaka till arbetsmarknaden.
            </seg>
          </u>
          <note type="speaker">
            Anf. 64 ULF HOLM (mp):
          </note>
          <u xml:id="i-581f00c56ac21bd8-368" next="i-581f00c56ac21bd8-374" who="Q520956">
            <seg>
              Fru talman! Det är märkligt! Vi har haft en valrörelse, och ända
              sedan dess har det trummats ut från arbetsmarknadsministern att
              jobb är det viktiga. Vi har fått uppfattningen att jobb ska lösa
              alla samhällsproblem. Det är ju det som arbetsmarknadsministern
              har försökt säga nu under det halvår som han har haft rollen som
              minister att jobben löser alla problem. Men just i detta fall
              ska inte arbetsmarknadspolitiska åtgärder kunna lösa problemen!
            </seg>
          </u>
          <u xml:id="i-581f00c56ac21bd8-369" prev="i-581f00c56ac21bd8-368" who="Q520956">
            <seg>
              Statsbudgeten i sig är ett annat problem. Jag ser detta som en
              investering för framtiden, för att det inte ska hamna på andra
              konton i staten när det till exempel gäller fängelser, kommunerna,
              olika effekter som skadegörelse kan ge på skolor etcetera. Det
              kommer på andra budgetposter. Det kommer inte exakt på arbetsmarknadspolitiska
              åtgärder.
            </seg>
          </u>
          <u xml:id="i-581f00c56ac21bd8-370" prev="i-581f00c56ac21bd8-368" who="Q520956">
            <seg>
              Om staten satsar dessa pengar 80100 miljoner kan det ju ge effekter
              om några år. Dock syns det inte budgettekniskt, och det är ett
              problem, för arbetsmarknadsministern vill med detsamma ha valuta
              för sina satsade pengar på sitt budgetkonto. Det borde finnas
              ett samarbete mellan ministrarna men också ett ansvar, inte bara
              strikt statsbudgetmässigt, utan ett ansvar för framtiden, för
              ungdomen. Då kan man inte bara titta på statsbudget, landstingsbudget
              eller kommunalbudget, utan man måste se hela sammanhanget i stort.
            </seg>
          </u>
          <u xml:id="i-581f00c56ac21bd8-371" prev="i-581f00c56ac21bd8-368" who="Q520956">
            <seg>
              Flera kommuner protesterar nu mot detta och beklagar att det
              blivit som det blivit. Ett exempel är min hemkommun Lund där man
              inte har lika stora resurser nu och därför inte kan erbjuda lika
              många ferieplatser. Tydligen kan fler privata företag också erbjuda
              sommarjobb denna sommar. Jag tror arbetsmarknadsministern sade
              att det var 55 000 jobb, och det är säkert helt korrekt. Det betyder
              dock inte att alla kan erbjudas sommarjobb. Vi kanske inte ska
              ha en politik där alla ska ha rätt till ett sommarjobb, men det
              är önskvärt att fler och fler erbjuds det.
            </seg>
          </u>
          <u xml:id="i-581f00c56ac21bd8-372" prev="i-581f00c56ac21bd8-368" who="Q520956">
            <seg>
              Jag tror som sagt att det är väldigt viktigt att man kan jobba
              några veckor på sommaren och sedan ägna andra veckor åt att göra
              vad man vill. Tågluffning ska tydligen införas nu igen, och det
              är ett bra erbjudande. Jag har själv erfarenhet av det och tyckte
              det var väldigt skoj under de veckor jag var ledig från sommarjobbet.
              Man kan göra någonting roligt av det hela.
            </seg>
          </u>
          <u xml:id="i-581f00c56ac21bd8-373" prev="i-581f00c56ac21bd8-368" who="Q520956">
            <seg>
              Jag tycker nog ändå att arbetsmarknadsministern måste fundera
              en vända till på den här saken. Utvärdera förra årets satsning.
              Utvärdera i så fall för det är lite sent nu att ändra statsbudgeten,
              och det ligger ingenting i vårbudgeten heller om extrasatsningar
              i sommar sommarens satsningar och hur det har blivit och kom med
              ett förslag i höstbudgeten till nästa års satsningar. Där kan
              man lägga in en summa för det här och stödja de kommuner som har
              uppenbart svårast att avsätta resurser till att erbjuda sommarjobb.
            </seg>
          </u>
          <u xml:id="i-581f00c56ac21bd8-374" prev="i-581f00c56ac21bd8-368" who="Q520956">
            <seg>
              Jag tror att det är en investering för framtiden, och sådant
              brukar gå hem hos arbetsmarknadsministern. Jag hoppas i alla fall
              att det gör det i detta fall.
            </seg>
          </u>
          <note type="speaker">
            Anf. 65 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-375" next="i-581f00c56ac21bd8-379" who="Q3504785">
            <seg>
              Fru talman! Jag är helt överens med Ulf Holm om att tågluffning
              är bra både för miljön och för internationellt erfarenhetsutbyte.
              Dessutom är det väldigt roligt!
            </seg>
          </u>
          <u xml:id="i-581f00c56ac21bd8-376" prev="i-581f00c56ac21bd8-375" who="Q3504785">
            <seg>
              Jobb är det viktiga, det håller jag helt med om. Frågan är dock:
              Är det statliga subventioner till dem som står ganska nära arbetsmarknaden
              som nu ska sättas in när vi samtidigt ser den starkaste sommarjobbskonjunkturen
              sedan 1990? Mitt svar på den frågan är nej. Det är inte det. Nu
              ska vi se till att hjälpa dem som verkligen behöver hjälp att
              komma tillbaka de som står allra längst ifrån arbetsmarknaden.
              100 miljoner är faktiskt inte kattlort, som det brukar heta, utan
              det är trots allt en rätt rejäl slant.
            </seg>
          </u>
          <u xml:id="i-581f00c56ac21bd8-377" prev="i-581f00c56ac21bd8-375" who="Q3504785">
            <seg>
              Ulf Holm har en stor poäng och helt rätt när det gäller helhetsbudgeteringstanken.
              Alltför ofta tänker vi som arbetar med den här typen av frågor
              stuprörsvis. Det är bara så. Jag tycker för egen del att Ansvarsutredningens
              absolut viktigaste och mest intressanta diskussion handlar om
              organisationen av Regeringskansliet för att få en mer horisontell
              integration, om man får kalla det för det. Det handlar om att
              få ett helhetstänk för problemlösning snarare än de stuprör som
              vi har i dag. Det är en helt egen och nästan konstitutionell diskussion
              som jag tycker är oerhört viktig för att man ska kunna lösa problem.
              Det är ju inte alltid så att en besparing i ett utgiftsområde
              ger en total besparing. Det är helt riktigt, och det tycker jag
              att Ulf Holm ska ha en eloge för. Det perspektivet tycker jag
              att man måste ha när man tittar på de här sakerna. Även med det
              perspektivet tycker jag dock att det just i detta arbetsmarknadsläge
              när vi har den starkaste sommarjobbskonjunkturen på väldigt länge
              finns andra problem som jag måste prioritera högre. Då gör jag
              det valet.
            </seg>
          </u>
          <u xml:id="i-581f00c56ac21bd8-378" prev="i-581f00c56ac21bd8-375" who="Q3504785">
            <seg>
              Den prioriteringen kan möjligen ändras beroende på hur konjunkturerna
              förändras framöver. När vi nu i detta starka läge har dragit ned
              på till exempel programplatserna inom Ams vet vi också att när
              konjunkturerna börjar gå lite sämre är det en sådan sak som traditionellt
              sett har ökat. Om det också innebär sommarjobb för ungdomar kan
              man aldrig så noga veta i förväg så mycket perspektiv måste man
              ändå ha på sakerna. Just nu är det dock, tycker jag, fel sätt
              att hantera problemet.
            </seg>
          </u>
          <u xml:id="i-581f00c56ac21bd8-379" prev="i-581f00c56ac21bd8-375" who="Q3504785">
            <seg>
              Jag vill dock samtidigt poängtera en del av den andra politiken.
              Vi halverar ju också arbetsgivaravgifterna för unga från den 1
              juli. Det är även ett sätt att underlätta och försöka driva på
              utvecklingen att unga kan anställas på arbetsmarknaden.
            </seg>
          </u>
          <note type="speaker">
            Anf. 66 ULF HOLM (mp):
          </note>
          <u xml:id="i-581f00c56ac21bd8-380" next="i-581f00c56ac21bd8-383" who="Q520956">
            <seg>
              Fru talman! Det låter lite som att arbetsmarknadsministern öppnar
              dörren. Jag väljer att se det positivt och att inte säga att han
              har stängt dörren fullständigt, utan att han faktiskt kan öppna
              dörren lite och säga att det kan komma en omprövning på detta
              område under vissa förutsättningar.
            </seg>
          </u>
          <u xml:id="i-581f00c56ac21bd8-381" prev="i-581f00c56ac21bd8-380" who="Q520956">
            <seg>
              Jag har lite svårt för argumentet att det kostar så mycket pengar.
              Det här är inte mycket pengar i statsbudgeten. Det är möjligt
              att det är mycket pengar för arbetsmarknadsministern, men det
              beror på att finansministern och regeringen har dragit ned så
              mycket på anslagen inom just arbetsmarknadsområdet. Om regeringen
              faktiskt tycker att det är viktigt att prioritera ungdomars inträde
              på arbetsmarknaden ansvar för ungdomar i framtiden skulle man
              inte ha sparat så mycket och genomfört alla skattesänkningar.
              Då skulle man kanske ha låtit en viss summa vara kvar att satsa
              inför framtiden.
            </seg>
          </u>
          <u xml:id="i-581f00c56ac21bd8-382" prev="i-581f00c56ac21bd8-380" who="Q520956">
            <seg>
              Jag tror att det är väldigt viktigt att få arbetslivserfarenhet.
              Jag tror också att många ungdomar med mig, tänkte jag säga upplever
              samma sak som jag gjorde när jag var yngre, före 18, nämligen
              att det var skoj att ha ett sommarjobb. Dessutom fick man lära
              sig att ta hand om pengar för första gången, och man fick mycket
              att röra sig med. Det var i alla fall mycket i förhållande till
              månadspengen som man fick. Jag tror att det är väldigt viktigt
              och en samhällsinvestering. Det är synd att regeringen ska ta
              bort en sådan samhällsinvestering för framtiden.
            </seg>
          </u>
          <u xml:id="i-581f00c56ac21bd8-383" prev="i-581f00c56ac21bd8-380" who="Q520956">
            <seg>
              Du tog upp detta med sänkta arbetsgivaravgifter för 1825-åringar,
              men det handlar inte om det. Sommarjobben är oftast för dem som
              är under 18 år, som går i gymnasiet och som kanske oftast står
              långt ifrån arbetsmarknaden. Det är bara en hypotetisk sak att
              vi inte ska satsa på dem som står så nära arbetsmarknaden. Hur
              kan arbetsmarknadsministern veta om en gymnasieelev står nära
              eller långt ifrån arbetsmarknaden?
            </seg>
          </u>
          <note type="speaker">
            Anf. 67 Arbetsmarknadsminister SVEN OTTO LITTORIN (m):
          </note>
          <u xml:id="i-581f00c56ac21bd8-384" next="i-581f00c56ac21bd8-389" who="Q3504785">
            <seg>
              Fru talman! I det socialdemokratiskt styrda Sverige stod de unga
              långt ifrån arbetsmarknaden. Det är det enda vi vet. 100 000 ungdomar
              står utanför. Jag kan naturligtvis förstå Ulf Holms frustration
              över att ha deltagit i ett parlamentariskt underlag för en sådan
              regering.
            </seg>
          </u>
          <u xml:id="i-581f00c56ac21bd8-385" prev="i-581f00c56ac21bd8-384" who="Q3504785">
            <seg>
              Men jag ska hålla med Ulf Holm om en sak, och det är att syftet
              är gott. Ulf Holm och jag, om jag ska göra mig till tolk, delar
              grundinställningen att det naturligtvis är jättebra att ha ett
              sommarjobb. Jag önskar att alla ungdomar skulle ha möjlighet att
              ha det.
            </seg>
          </u>
          <u xml:id="i-581f00c56ac21bd8-386" prev="i-581f00c56ac21bd8-384" who="Q3504785">
            <seg>
              Jag tycker däremot att det är fel åtgärd vid fel tidpunkt att
              göra som Ulf Holm föreslår och fortsätta med stora statliga subventioner
              för att kommunerna ska anställa sommarjobbare. Det är vår uppgift
              att försöka prioritera, och nu finns det annat som är viktigare
              särskilt när vi har en väldigt stor efterfrågan, kanske den största
              sedan 1990, på sommarjobbare i det privata näringslivet. Då ska
              vi lägga mer resurser på dem som verkligen står långt ifrån arbetsmarknaden
              och som behöver mer hjälp och stöd för att komma tillbaka till
              den.
            </seg>
          </u>
          <u xml:id="i-581f00c56ac21bd8-387" prev="i-581f00c56ac21bd8-384" who="Q3504785">
            <seg>
              Men syftet är som sagt var gott!
            </seg>
          </u>
          <note>
            Överläggningen var härmed avslutad.
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            11 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 20 april
          </note>
          <note>
            Ulf Holm
          </note>
          <note>
            Interpellationen redovisas i bilaga som fogats till riksdagens
            snabbprotokoll tisdagen den 24 april.
          </note>
          <note>
            12 § Anmälan om frågor för skriftliga svar
          </note>
          <u xml:id="i-581f00c56ac21bd8-388" prev="i-581f00c56ac21bd8-384" who="Q3504785">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 19 april
          </note>
          <note>
            Carina Hägg
          </note>
          <note>
            Ulf Holm
          </note>
          <note>
            Ulf Holm
          </note>
          <note>
            Billy Gustafsson
          </note>
          <note>
            Karin Svensson Smith
          </note>
          <note>
            Carina Hägg
          </note>
          <note>
            Allan Widman
          </note>
          <note>
            Carina Moberg
          </note>
          <note>
            Lennart Sacrédeus
          </note>
          <note>
            Ulf Sjösten
          </note>
          <note>
            Staffan Danielsson
          </note>
          <note>
            den 20 april
          </note>
          <note>
            Holger Gustafsson
          </note>
          <note>
            Lars Johansson
          </note>
          <note>
            Lars Gustafsson
          </note>
          <note>
            Solveig Hellquist
          </note>
          <note>
            Cecilia Wikström
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 24 april.
          </note>
          <note>
            13 § Kammaren åtskildes kl. 12.11.
          </note>
          <u xml:id="i-581f00c56ac21bd8-389" prev="i-581f00c56ac21bd8-384" who="Q3504785">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
