<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--72</head>
          <docDate when="2006-03-12">2006-03-12</docDate>
        </div>
      </front>
      <body>
        <div>
          <note n="048a0402">
            ﻿
          </note>
          <note n="984280f2">
            Riksdagens protokoll
          </note>
          <note n="10b6b9cd">
            2006/07:72
          </note>
          <note type="date" n="94d616b4">
            Måndagen den 12 mars
          </note>
          <note n="de161d58">
            Kl. 14:00 - 16:14
          </note>
          <note n="11e19d63">
            1 § Justering av protokoll
          </note>
          <note n="16afa053">
            Justerades protokollen för den 2628 februari samt för den 1 och
            2 mars.
          </note>
          <note n="ac0ec472">
            2 § Ledighet
          </note>
          <note n="d729afad">
            Tredje vice talmannen meddelade att Marie Engström (v) ansökt
            om fortsatt ledighet under tiden den 12 mars11 april.
          </note>
          <note n="f899ad89">
            Kammaren biföll denna ansökan.
          </note>
          <note n="55cb3923">
            Tredje vice talmannen anmälde att Anne-Marie Wallouch (v) skulle
            fortsätta att tjänstgöra som ersättare för Marie Engström.
          </note>
          <note n="65495882">
            3 § Meddelande om information från regeringen
          </note>
          <note n="e4a47f62">
            Tredje vice talmannen meddelade att tisdagen den 13 mars kl.
            13.30 skulle statsminister Fredrik Reinfeldt (m) lämna information
            om Europeiska rådets möte den 8 och 9 mars.
          </note>
          <note n="5320adae">
            Meddelandet hade delats ut till kammarens ledamöter.
          </note>
          <note n="710b1600">
            4 § Meddelande om frågestund
          </note>
          <note n="18404d7c">
            Tredje vice talmannen meddelade att vid frågestunden torsdagen
            den 15 mars kl. 14.00 skulle följande statsråd närvara:
          </note>
          <note n="7be53f8f">
            Näringsminister Maud Olofsson (c), statsrådet Mats Odell (kd),
            justitieminister Beatrice Ask (m), statsrådet Maria Larsson (kd)
            och statsrådet Jan Björklund (fp).
          </note>
          <note n="2df24e7f">
            5 § Meddelande om frågestunder våren 2007
          </note>
          <note n="be32692a">
            Tredje vice talmannen meddelade att ett meddelande om vårens
            frågestunder hade delats ut till kammarens ledamöter.
          </note>
          <note n="5c4580df">
            6 § Anmälan om fördröjda svar på interpellationer
          </note>
          <note n="86f79bd6">
            Till riksdagen hade inkommit följande skrivelser:
          </note>
          <note n="490dd79c">
            Interpellation 2006/07:355
          </note>
          <note n="ec9eb397">
            Interpellation 2006/07:355 Regeringens linje i fråga om folkrätten
          </note>
          <note n="d2a4c978">
            Interpellationen kommer att besvaras måndagen den 16 april 2007.
          </note>
          <note n="a8e8ae30">
            Skälet till dröjsmålet är utlandsresor samt tidigare inbokade
            engagemang.
          </note>
          <note n="73b80aa8">
            Carl Bildt
          </note>
          <note n="bd890b31">
            Interpellation 2006/07:356
          </note>
          <note n="d8d5d726">
            Interpellation 2006/07:356 Regeringens linje i fråga om Darfur
          </note>
          <note n="d2a4c978">
            Interpellationen kommer att besvaras måndagen den 16 april 2007.
          </note>
          <note n="a8e8ae30">
            Skälet till dröjsmålet är utlandsresor samt tidigare inbokade
            engagemang.
          </note>
          <note n="73b80aa8">
            Carl Bildt
          </note>
          <note n="76de68c8">
            Interpellation 2006/07:357
          </note>
          <note n="6c6b9ace">
            Interpellation 2006/07:357 Avtal om plusjobben
          </note>
          <note n="ce3ab84b">
            Interpellationen kommer att besvaras tisdagen den 27 mars 2007.
          </note>
          <note n="4ad4685e">
            Skälet till dröjsmålet är tjänsteresor.
          </note>
          <note n="63ec5d02">
            Helena Larsson
          </note>
          <note n="0cacac84">
            Interpellation 2006/07:367
          </note>
          <note n="ac8b54bd">
            Interpellation 2006/07:367 Kriget i Irak
          </note>
          <note n="d2a4c978">
            Interpellationen kommer att besvaras måndagen den 16 april 2007.
          </note>
          <note n="a8e8ae30">
            Skälet till dröjsmålet är utlandsresor samt tidigare inbokade
            engagemang.
          </note>
          <note n="73b80aa8">
            Carl Bildt
          </note>
          <note n="d838c829">
            Interpellation 2006/07:372
          </note>
          <note n="c82853e7">
            Interpellation 2006/07:372 Arbetstillfällen till Kristinehamn
          </note>
          <note n="ce3ab84b">
            Interpellationen kommer att besvaras tisdagen den 27 mars 2007.
          </note>
          <note n="f93a540f">
            Skälet till dröjsmålet är sedan tidigare inbokade engagemang.
          </note>
          <note n="db49f348">
            Dag Ekman
          </note>
          <note n="75273a22">
            Interpellation 2006/07:373
          </note>
          <note n="6b702376">
            Interpellation 2006/07:373 Naturturism
          </note>
          <note n="ce3ab84b">
            Interpellationen kommer att besvaras tisdagen den 27 mars 2007.
          </note>
          <note n="f93a540f">
            Skälet till dröjsmålet är sedan tidigare inbokade engagemang.
          </note>
          <note n="db49f348">
            Dag Ekman
          </note>
          <note n="8b7713a0">
            Interpellation 2006/07:374
          </note>
          <note n="cbb65275">
            Interpellation 2006/07:374 Ett rikt kulturutbud i hela landet
          </note>
          <note n="d3944f11">
            Interpellationen kommer att besvaras måndagen den 26 mars 2007.
          </note>
          <note n="1effbcf4">
            Skälet till dröjsmålet är stor arbetsbörda.
          </note>
          <note n="34c29ba5">
            Lena Adelsohn Liljeroth
          </note>
          <note n="aca9e72e">
            7 § Svar på interpellation 2006/07:359 om Europaparlamentets
            rapport om CIA-operationer
          </note>
          <note type="speaker" n="f2d14b26">
            Anf. 1 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-0" n="29289189">
            <seg n="52ba8010">
              Fru talman! Alice Åström har frågat mig vilka åtgärder jag avser
              att vidta mot bakgrund av de krav som ställs i en rapport från
              Europaparlamentet rörande bland annat CIA-operationer i Europa,
              extraordinära överlämnanden, olaglig internering och systematisk
              tortyr. Hon har också frågat mig vilka åtgärder jag avser att
              vidta i EU:s ministerråd efter Europaparlamentets rapport.
            </seg>
            <seg n="a303f3a7">
              Sveriges uppfattning är att kampen mot den internationella terrorismen
              måste bedrivas med full respekt för mänskliga rättigheter och
              internationell humanitär rätt. Utomrättsliga överlämnanden, tortyr
              eller annan förnedrande behandling är inte acceptabelt.
            </seg>
            <seg n="25d0a9bd">
              Den nyligen presenterade rapporten från Europaparlamentet innehåller
              en lång rad rekommendationer. Jag kan inte kommentera dem alla.
              Men jag kan konstatera att vi från svensk sida inte varit overksamma
              i de aktuella frågorna.
            </seg>
            <seg n="8650064f">
              På den nationella nivån kan nämnas att Luftfartsverket och Luftfartsstyrelsen
              haft i uppdrag att utreda de närmare förhållandena kring flygningar
              med USA-registrerade luftfartyg till och från svenska flygplatser.
              I sin redovisning konstaterar Luftfartsstyrelsen att det inte
              framkommit något som kan anses tyda på att några av de undersökta
              flygningarna har anknytning till CIA.
            </seg>
            <seg n="df32d18c">
              Sverige har under flera år i diskussioner med USA påpekat hur
              viktigt det är att åtgärder i kampen mot terrorism är förenliga
              med gällande folkrätt. Vintern 2005 fördes en intensiv bilateral
              dialog om påstådda mellanlandningar i Sverige av amerikanska CIA-flygplan.
              Sverige har framfört oro över påstådda övergrepp och gjort klart
              att svenskt territorium inte får användas för flygningar som strider
              mot internationell rätt. Sverige har också vid upprepade tillfällen
              framfört till USA att kampen mot terrorism måste bedrivas med
              full respekt för folkrätten och de mänskliga rättigheterna. Regeringen
              avser att fortsätta diskutera de här frågorna med USA.
            </seg>
            <seg n="939092c5">
              Det tyska ordförandeskapet i EU har kommenterat rapporten inför
              Europaparlamentet och i det sammanhanget framhållit betydelsen
              av att grundläggande rättigheter respekteras i arbetet med att
              bekämpa terrorism. Detta är också något som såväl EU:s utrikesministrar
              som generalsekreteraren Javier Solana och andra har påtalat i
              olika sammanhang, inte minst i samtal med amerikanska företrädare.
              Dialogen mellan EU och USA och andra berörda kommer självklart
              att fortsätta i olika sammanhang.
            </seg>
            <seg n="7678a1e5">
              När det gäller många av de enskilda frågor som tas upp i rapporten
              saknar EU i stor utsträckning kompetens att agera. Det gäller
              till exempel frågan om uppsikt över och insyn i underrättelseverksamhet.
              Ansvaret ligger hos de enskilda medlemsstaterna.
            </seg>
            <seg n="2f096129">
              Detta ansvar axlar vi från svensk sida bäst genom att fortsätta
              arbeta för att vår grundsyn i kampen mot terrorism ska få största
              möjliga genomslag i allt internationellt samarbete. Vi ska fortsätta
              understryka att det bara är med medel som hör hemma i ett öppet,
              demokratiskt och rättssäkert samhälle som hoten på ett legitimt
              sätt kan bekämpas.
            </seg>
          </u>
          <note type="speaker" n="9bc2866f">
            Anf. 2 ALICE ÅSTRÖM (v):
          </note>
          <u who="Q4354173" xml:id="i-93cb41415108b35a-0" n="57f04f78">
            <seg n="626950e0">
              Fru talman! Jag ska börja med att tacka justitieministern för
              svaret. Men det finns fortfarande många frågetecken även efter
              justitieministerns svar.
            </seg>
            <seg n="3ab6b6e1">
              I den här rapporten från EU-parlamentet kunde man konstatera
              att en mängd CIA-operationer har genomförts inom EU för att försätta
              muslimska människor i fångenskap och förhör under tortyr. Man
              räknar med att det har varit ungefär 1 245 CIA-flygningar mellan
              2001 och 2005 över europeiskt luftrum. Utöver detta har det varit
              ett antal ospecificerade militära flygningar som man också misstänker
              kan ha en koppling till just de här fängslandena.
            </seg>
            <seg n="f5371120">
              Man ser att det här har varit en stor aktion och att det också
              har varit ett arbetssätt som man från USA har använt sig av i
              kampen mot terrorism. EU-parlamentet kunde i sitt arbete med att
              fram rapporten konstatera att inte alla länder har varit särskilt
              samarbetsvilliga. Alla har inte lämnat uppgifter till det utskott
              i EU-parlamentet som har tagit fram rapporten.
            </seg>
            <seg n="c7e9f358">
              Det har också visat sig det står klart och tydligt i rapporten
              att man även från EU-institutionerna i flera fall har nekat att
              lämna ut material som har rört bland annat möten med USA i kampen
              mot terrorism, med hänvisning till utrikessekretessen och att
              det här handlar om ett tredjeland, vilket har gjort att rapporten
              inte heller har kunnat bli fullständig.
            </seg>
            <seg n="d9d9d1e6">
              Därför är min fråga ändå till justitieministern: Vilka åtgärder
              tänker justitieministern vidta i EU-sammanhang för att se till
              att man från alla EU-länder har samma respekt för rättssäkerhet,
              har samma respekt för mänskliga rättigheter som Sverige som driver
              i de här frågorna? Där har Sverige en betydelse i EU-sammanhang.
            </seg>
            <seg n="e84c682b">
              Sedan har jag också en konkret fråga till justitieministern när
              det gäller Sveriges inblandning i rapporten. Det gäller framför
              allt avvisningen av de två egyptierna, som är det ärende som man
              lyfter fram i rapporten. Det finns fortfarande ett område som
              inte har utretts tillräckligt och där man inte har vidtagit tillräckliga
              åtgärder. Det är det faktum som även justitieombudsmannen Mats
              Melin skriver i sin rapport, att det var en påtaglig undfallenhet
              inför de amerikanska tjänstemännen. Man förlorade kontrollen över
              verkställigheten. Det resulterade i att Mehdi Ghezali och Mohammed
              Alzery fick utstå övergrepp inklusive misshandel och förnedring
              redan på flygplatsen omedelbart innan de fördes till Kairo.
            </seg>
            <seg n="b130159e">
              Vilka åtgärder är man beredd att vidta från svensk sida för att
              de män som begick de här brotten och övergreppen, som är straffbara
              enligt svensk lagstiftning, ställs inför rätta i Sverige? En av
              de punkter som EU-parlamentet tar upp i sin rapport är vikten
              av att varje enskilt land noga utreder de övergrepp som har skett
              och att man också vidtar rättsliga åtgärder mot dem som begått
              övergreppen. Det är ett av de få sätt vi har att visa att vi upprätthåller
              mänskliga rättigheter och rättssäkerhet och att vi inte accepterar
              övergrepp på medborgare, oavsett om de begås av andra länders
              säkerhetstjänst eller av Sveriges egen säkerhetstjänst.
            </seg>
            <seg n="04083a7c">
              Min fråga till justitieministern är: Vilka åtgärder tänker man
              vidta i Sverige på grund av dessa övergrepp?
            </seg>
          </u>
          <note type="speaker" n="33314281">
            Anf. 3 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-1" n="29289189">
            <seg n="ba26bb78">
              Fru talman! De här frågorna är naturligtvis väldigt komplicerade.
              Vad ska vi göra åt de EU-länder som inte är tillräckligt engagerade
              eller lyhörda?
            </seg>
            <seg n="512d56ca">
              Sverige har en lång tradition, som vi fortsätter att fullfölja,
              där vi i alla ärenden försöker framhålla de grundläggande värderingar
              som svensk lagstiftning bygger på. Det kommer vi att fortsätta
              göra. Särskilt viktigt är det naturligtvis i den rad av frågor
              som rör terroristbekämpningen. Det finns ibland en känsla av att
              man kanske är beredd att använda vilka verktyg som helst, och
              jag känner ett stort ansvar för att försöka lyfta fram rättssäkerhetsgarantier
              och den typen av frågor i alla de sammanhangen. Jag har svårt
              att komma på något enskilt initiativ som jag tänker ta.
            </seg>
            <seg n="bff016ab">
              Rapporten från Europaparlamentet är oerhört central. Vi har gått
              igenom den främst för att se vilka hemläxor vi behöver göra från
              den svenska regeringens sida. Det är naturligtvis också intressant
              att se vad som påpekas rörande andra länder. Men jag tror att
              det viktiga är att man gör sin egen läxa.
            </seg>
            <seg n="ed6290f3">
              För svenskt vidkommande har kritiken framför allt gällt egyptierärendet.
              Alice Åström frågar mig vad vi ska göra för att lagföra de utländska
              tjänstemän som var här och misskötte sig. Enligt min uppfattning
              ligger huvudansvaret naturligtvis på den förra regeringen, som
              fattade beslut om utvisningen mycket snabbt utifrån diplomatiska
              garantier som flera rapportörer och andra har påpekat knappast
              kan vara giltiga. Vi i alliansregeringen har i alla fall försökt
              ställa till rätta en del av hanteringsordningen.
            </seg>
            <seg n="37d5ab84">
              Jag är inte säker på att det finns så särskilt mycket att göra
              för att lagföra amerikanska underrättelseofficerare som har agerat.
              Det kritiken har gällt är att svensk polis och andra måste ha
              bättre regler och bättre rutiner för hur man hanterar den här
              typen av insatser. Där vet jag att det redan har skett förändringar
              under den förra regeringen som har stramat upp detta, så risken
              för att det ska hända igen är väl inte så stor.
            </seg>
            <seg n="5ae8557f">
              Vad vi kan göra nu är att försöka rätta till det som går att
              rätta till men framför allt att lära inför framtiden, och det
              är det vi har försökt att göra. Det är viktigt att man har tydliga
              rutiner vid den här typen av samarbeten eller när man tar hjälp
              av andra länder, vilket enligt min uppfattning inte ska ske annat
              än i undantagsfall. Men huvudproblemet här var att man agerade
              utan de garantier som kan behövas för att säkra att vi inte utvisar
              personer till länder där människor riskerar att utsättas för tortyr
              eller annan behandling som vi inte kan acceptera.
            </seg>
            <seg n="3f20aac3">
              Som sagt är rapporten något som vi tar till oss. Vi kommer säkert
              att få debattera den i EU-sammanhang. Och jag kan försäkra Alice
              Åström att vi från regeringens sida naturligtvis kommer att lyfta
              fram de här frågorna i alla de ärenden som kan uppkomma och där
              det är relevant. Det är viktigt att man går igenom den här typen
              av rapport punkt för punkt, för det är ju hela poängen med en
              sådan.
            </seg>
          </u>
          <note type="speaker" n="c10c1a01">
            Anf. 4 ALICE ÅSTRÖM (v):
          </note>
          <u who="Q4354173" xml:id="i-93cb41415108b35a-1" n="57f04f78">
            <seg n="1ed18fbc">
              Fru talman! Jag tycker att det är glädjande att justitieministern
              poängterar vikten av rapporten och att man noga kommer att gå
              igenom den, för där finns en mängd punkter som är oerhört centrala.
            </seg>
            <seg n="1a146acc">
              Jag vill ändå lyfta fram en fråga som jag tyckte att justitieministern
              undvek lite grann. Vi kan diskutera den förra regeringens ansvar
              för utvisningen och de diplomatiska garantierna. Jag är glad över
              att vi är överens om att vi från svensk sida aldrig kan acceptera
              att vi utvisar människor till tortyr och att det inte ska ske
              igen. Men faktum kvarstår att vi har en rapport från vår chefsjustitieombudsman
              som pekar på att det begicks brott på svensk mark av utländska
              tjänstemän. Att sedan svensk polis dessutom var passiv och inte
              ingrep när brotten begicks gör saken ännu sorgligare. Att inte
              våga lagföra tjänstemän från andra säkerhetstjänster vore ett
              stort misstag. Det finns länder i EU, bland annat Italien, där
              åklagare har varit inkopplade och där man faktiskt vill väcka
              åtal mot CIA-tjänstemän som har utfört olagligheter på italiensk
              mark. Det vore bra principiellt om justitieministern kunde säga
              att vi är beredda att lagföra brott som begås i Sverige, oavsett
              vem det är som begår det, och att här behöver det göras mer.
            </seg>
            <seg n="61528654">
              Fru talman! Jag skulle vilja lyfta fram ytterligare en punkt
              som väcker allvarliga frågor och som vi säkert får anledning att
              återkomma till framöver. Den 6 september 2006 bekräftade George
              Bush att landets underrättelsetjänst CIA bedrev ett hemligt interneringsprogram
              utanför landets gränser. Han sade också att information av stort
              värde, som inhämtats genom programmet för extraordinära överlämnanden
              och hemliga interneringar, hade vidarebefordrats till andra länder
              och att programmet skulle fortsätta. Man säger i rapporten: Detta
              utgör ett starkt indicium för att vissa europeiska länder har,
              medvetet eller inte, mottagit upplysningar som erhållits genom
              tortyr, genom extraordinära överlämnanden och genom hemliga interneringar.
            </seg>
            <seg n="2943795b">
              Hur tänker justitieministern se till att vi inte har en svensk
              underrättelsetjänst som baserar sina antaganden på information
              som har tillkommit på det här sättet och som vi så starkt tar
              avstånd från? Vilka garantier kan vi här i Sveriges riksdag ge
              för att Säpo inte agerar på information som kommer från USA och
              som bygger på detta? Jag ser det som en stor risk att vi, så länge
              USA inte håller sig inom ramarna för mänskliga rättigheter och
              rättssäkerhet, blir delaktiga i en kamp mot terrorism som pågår
              med medel som vi finner vara alldeles oacceptabla. Det är en av
              de viktiga punkter som man tar upp i rapporten. Även om jag inser
              att justitieministern på den här korta tiden inte kan ge ett fullödigt
              svar, skulle det vara intressant om justitieministern lite kort
              kunde beröra hur man tänker handskas med den här frågan, för samarbetet
              med USA blir i det här fallet ett väldigt svårt samarbete att
              ha.
            </seg>
          </u>
          <note type="speaker" n="e6bd58b6">
            Anf. 5 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-2" n="29289189">
            <seg n="b6c9ed4a">
              Fru talman! Först egyptierärendet och den rapport som vi har
              fått från chefs-JO om att det begicks brott på svensk mark. Problemet
              i det här sammanhanget är att den förra regeringen hade bett om
              amerikansk hjälp. Det blir lite märkligt att i efterhand kritisera.
              Jag känner inte till detaljerna och har inte fått information
              om hur resonemangen fördes, men i någon mening får ändå den förra
              regeringen också ta sitt ansvar.
            </seg>
            <seg n="fddd6053">
              Att försöka lagföra utländska underrättelseofficerare som vi
              antagligen inte känner till namnen på och som var maskerade kan
              vara nog så besvärligt. Däremot är det alldeles uppenbart av de
              uppföljningar och rapporter som har kommit att Sverige och andra
              är mycket kritiska till vad som har hänt. Det vore väl konstigt
              om inte också amerikanerna hade tagit till sig den informationen.
              Jag tycker att brott ska lagföras, men jag tror att det finns
              en del svårigheter att göra det i det här ärendet.
            </seg>
            <seg n="d39e7fe2">
              Den förra regeringen bad förhållandevis snabbt om amerikansk
              hjälp. Och det är lite tveksamt att börja försöka lagföra tjänstemän
              från ett annat land när det har visat sig att våra egna tjänstemän
              inte riktigt levde upp till de önskemål man kan ha. Vi får nog
              ta på oss ansvaret för att Sverige hanterade en utvisning på ett
              sätt som inte kan accepteras och som bryter mot viktiga regelverk.
            </seg>
            <seg n="a3e26159">
              Den andra frågan som Alice Åström tar upp gäller det medgivande
              som president Bush gjorde när han i september 2006 berättade att
              USA bedrev ett särskilt program för misstänkta högnivåterrorister.
              Hur ska vi säkra att svensk underrättelseverksamhet inte tar information
              som har kommit till genom att andra verktyg än de accepterade
              har använts?
            </seg>
            <seg n="1a6217e7">
              Det är svårt när det gäller information inom underrättelseverksamheten
              att alltid ha klart för sig var den enskilda informationen kommer
              från och hur den har tagits fram. Däremot måste man generellt
              vara tydlig med vad som accepteras och inte accepteras.
            </seg>
            <seg n="8c510dc7">
              När det gäller programmet, som president Bush har nämnt att man
              har arbetat med och arbetar med, har det starkt kritiserats av
              såväl EU som Europarådet. Det är den vägen vi måste gå och peka
              på det orimliga och oacceptabla i den här typen av hantering.
              Det är nog lättare än att i detalj försöka försäkra sig om att
              vi inte har någon information som har kommit bakvägen.
            </seg>
            <seg n="3ed5f5a1">
              Regeringens ambition när det gäller Säpos arbete och den här
              typen av sekret information handlar dels om höga krav på kvalitet
              och kvalitetssäkring i det arbetet, dels om att ha rättssäkerhetsgarantier
              för de hemliga tvångsmedel som finns och som vi förfogar över.
              I övrigt måste vi ta EU-vägen och gå via Europarådet och annat,
              precis som vi gör i det här fallet. Det är den riktiga vägen att
              gå.
            </seg>
          </u>
          <note type="speaker" n="7be73cd5">
            Anf. 6 ALICE ÅSTRÖM (v):
          </note>
          <u who="Q4354173" xml:id="i-93cb41415108b35a-2" n="57f04f78">
            <seg n="da817c07">
              Fru talman! Till sist vill jag ta upp två saker:
            </seg>
            <seg n="4fa2b013">
              Jag inser problematiken med och det orimliga i att kunna bedöma
              underrättelseinformation som man får och hur den har kommit fram.
            </seg>
            <seg n="0e2e8622">
              Att vi inom både EU och Sverige säger att vi vill ingå ett närmare
              samarbete med och förstärka banden till USA och ha ett starkare
              samarbete när det gäller terroristbekämpning som man även säger
              inom EU samtidigt som vi säger att vi är oerhört kritiska till
              hur de bedriver terroristbekämpningen och att de inte upprätthåller
              rättssäkerhetskraven och fortsätter med programmen med hemliga
              interneringar och fånglägret i Guantánamo spelar i grund och botten
              ingen roll för USA. Det blir en dubbelmoral där vi säger att vi
              upprätthåller de fina standarderna men gärna har ett samarbete
              med dem som inte upprätthåller samma standard och så kritiserar
              vi dem för det men utbyter ändå underrättelse trots att vi egentligen
              inte vill ha underrättelse som har kommit till på det sättet.
              Detta är en djup konflikt.
            </seg>
            <seg n="f8a0697b">
              Jag vet, fru talman, att Beatrice Ask och jag inte har samma
              utgångspunkt när det gäller ett närmande till USA och huruvida
              denna kritik kommer att få dem att ändra sig. Jag ser snarare
              att så länge de kan ha det samarbete som de trots kritiken ändå
              har kommer ingen förändring att åstadkommas.
            </seg>
            <seg n="84ec41fc">
              Den sista saken, och där hoppas jag att vi kan gå framåt, är
              att EU-parlamentet uppmanar Europas länder att kompensera de oskyldiga
              offren för extraordinära överlämnanden och säkerställa att de
              snabbt och effektivt får tillgång till kompensation.
            </seg>
          </u>
          <note type="speaker" n="1f842d4f">
            Anf. 7 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-3" n="29289189">
            <seg n="94ea48ad">
              Fru talman! Först vill jag bara påpeka att när det gäller egyptierärendet
              som vi har varit inne på har svensk åklagare granskat både de
              svenska tjänstemännens och befälhavarens agerande och inte funnit
              anledning att väcka åtal. Den frågan har delvis varit granskad,
              vilket jag inte nämnde tidigare.
            </seg>
            <seg n="53e8bccb">
              Att vi söker ett nära samarbete med USA i denna typ av frågor
              skulle enligt Alice Åström vara märkligt eftersom det då skulle
              innebära att vi sitter på två sitsar. Det är problemet i alla
              lägen. Allt som USA gör handlar inte om agerande som ifrågasätts
              utifrån principiella grunder. Vi har ett stort behov av den bredd
              och den kompetens som amerikanerna har i många frågor, och det
              är viktigt med ett nära samarbete.
            </seg>
            <seg n="3f7bc6bf">
              Min erfarenhet är att det enda sättet att påverka en part som
              man tycker agerar fel i något avseende är att samarbeta. Det är
              först genom att skapa ett förtroendefullt samarbete och vara en
              pålitlig part som man faktiskt kan bidra till att väcka förståelse
              för den kritik som vi har på viktiga punkter när det gäller USA:s
              agerande i terroristbekämpningen.
            </seg>
            <seg n="d84a859e">
              Det handlar om att arbeta vidare via EU, och i Europasammanhang
              i övrigt, genom att rikta kritik och framföra synpunkter. Men
              Sverige måste också kunna vara en engagerad samarbetspartner som
              både är bra att samarbeta med och kan säga sanningar. Så har Sverige
              agerat tidigare och trots vår litenhet har vi rönt viss respekt
              för den hållningen, och den tror jag att vi ska fortsätta med.
              Att bara lämna samarbetet innebär att vi varken får den information
              som vi behöver eller påverkansmöjligheter.
            </seg>
          </u>
          <note n="35c4db79">
            Överläggningen var härmed avslutad.
          </note>
          <note n="849fd448">
            8 § Svar på interpellationerna 2006/07:360 och 363 om utandningskontroller
            av bilförare i Helsingforss län
          </note>
          <note type="speaker" n="808592d3">
            Anf. 8 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-4" n="29289189">
            <seg n="dedb7ed1">
              Fru talman! Börje Vestlund har frågat mig vilka åtgärder jag
              är beredd att vidta för att polisen i Helsingfors ska genomföra
              lika många utandningsprov som man tidigare beslutat om. Thomas
              Bodström har frågat mig vad jag avser att göra för att polisen
              i Helsingfors ska fortsätta att alkoholtesta bilförare i lika
              stor utsträckning som tidigare. Jag har valt att besvara interpellationerna
              i ett sammanhang eftersom de hör samman.
            </seg>
            <seg n="484837f2">
              Antalet dödade och svårt skadade i trafiken måste minska. Det
              är inte acceptabelt i ett modernt samhälle att vägtrafiken tar
              så många liv som den gör. Riksdagen har satt som mål att antalet
              som dödas i trafiken ska halveras till utgången av 2007, jämfört
              med hur det var för tio år sedan.
            </seg>
            <seg n="da461434">
              För att höja trafiksäkerheten måste alla bidra. Vi bygger vägarna
              så att risken för allvarliga olyckor minskar, vi använder fasta
              kameror för att minska medelhastigheten och bilarna görs säkrare.
              När det gäller trafikanternas beteende är rätt hastighet, nykterhet
              och användning av skyddsutrustning viktiga faktorer.
            </seg>
            <seg n="3ea21bfe">
              Regeringen anser att kampen mot rattfylleri är en betydelsefull
              del i arbetet med att uppnå den av riksdagen antagna nollvisionen
              för trafiksäkerhetsarbetet.
            </seg>
            <seg n="901178a5">
              Att polisen bidrar är självklart. Ett av de viktigaste instrumenten
              är alkoholutandningsproverna. Jag har med tillfredsställelse noterat
              hur de har ökat på senare år: från drygt 1,1 miljon 2001 till
              2,3 miljoner 2006. Alla inser att den satsningen innebär att olyckorna
              minskar och att fler av dem som kör bil trots att de har alkoholproblem
              fångas upp av samhället.
            </seg>
            <seg n="27605a2e">
              Polisens arbete med trafiksäkerhet styrs i dag av en strategi
              som har tagits fram av Rikspolisstyrelsen. Med utgångspunkt i
              den strategin formulerar polisorganisationen målen för antalet
              alkoholutandningsprov.
            </seg>
            <seg n="279abff2">
              Det är naturligt och viktigt att man inom polisen diskuterar
              de mål och strategier som sätts upp inom olika områden.
            </seg>
          </u>
          <note type="speaker" n="636d89a9">
            Anf. 9 BÖRJE VESTLUND (s):
          </note>
          <u who="Q512590" xml:id="i-c4ce55ba2ab45f79-0" n="609c857e">
            <seg n="a9f1641c">
              Fru talman! Jag ber att få tacka för svaret, även om jag inte
              kan säga att jag är nöjd med det svar som statsrådet har gett.
              Detta måste väl ändå vara en av de tunnaste soppor som justitieministern
              har kokat ihop.
            </seg>
            <seg n="f7fb6530">
              Något svar på min fråga har jag inte fått. Interpellationssvaret
              berör inte ens situationen i Helsingforss län utan redovisar de
              principer som redan fastställdes under föregående mandatperiod
              under rikspolischefen.
            </seg>
            <seg n="b56131c4">
              Jag känner till den och den målsättning som rikspolischefen har
              lagt fast. Min fråga gällde vad som sker i Helsingforss län där
              den moderatledda styrelsen har fattat beslut om att inte följa
              rikspolischefens målsättning om att öka antalet prov, utan tvärtom
              dra ned på dem.
            </seg>
            <seg n="79290a3d">
              Att justitieministern i sitt svar säger att hon ställer sig bakom
              rikspolischefen är bra. Min fråga var: Vad ska justitieministern
              göra med sina trilskande partivänner i Helsingfors?
            </seg>
            <seg n="bee79708">
              Fru talman! Låt mig ge en bakgrundsbild av situationen i trafiken.
              Föregående år dödades enligt Vägverkets preliminära bedömningar
              440 personer i trafiken. Exakt statistik kommer i slutet av denna
              månad. Den är då också uppdelad på län. Man beräknar att 150 av
              dessa dödats direkt orsakat av alkohol.
            </seg>
            <seg n="eb2722f4">
              Trafiksäkerhet har vi ju varit väldigt duktiga på i Sverige under
              många år, förmodligen sedan justitieministerns och min barndom.
              Vi har ökat säkerheten för människor genom bland annat bilbälten,
              bilbälteslagar, antisladdsystem, säkrare byggda bilar och bra
              förarutbildning, inte minst när det gäller iskörning.
            </seg>
            <seg n="0851e0a1">
              Det har dock funnits två problem som har varit oerhört oroande.
              Det ena är de höga hastigheterna, och det andra är alkoholen.
            </seg>
            <seg n="3d7a390a">
              Automatisk hastighetskontroll, det vill säga övervakningskameror,
              har visserligen fått ned hastigheterna väsentligt. Enbart genom
              att sänka hastigheterna och få bort alkohol och droger från trafiken
              kommer delmålet 2009 om max 270 dödade i trafiken att kunna uppnås
              enligt Väg- och transportinstitutet.
            </seg>
            <seg n="37b7e7a5">
              Jag instämmer i den text som statsrådet anför om att regeringen
              anser att kampen mot rattfylleri är en betydelsefull del av arbetet
              med att uppnå den av riksdagen antagna nollvisionen för trafiksäkerhetsarbetet.
              Det är jättebra.
            </seg>
            <seg n="0426f021">
              Problemet är att vi har få medel. Vi har vår stora diskussion
              om alkolås. Vi har haft diskussionen om hur man ska göra bland
              annat när det gäller yrkesförare. Problemet är att vi till syvende
              och sist måste se till att det är människor som kontrollerar nykterheten
              i trafiken.
            </seg>
            <seg n="2d7a8bd8">
              Vi har ännu inte fått något svar från justitieministern på vad
              hon tänker göra åt sina partivänner i Helsingfors som uppenbarligen
              inte tycker att detta är en bra princip. Man vill dra ned på utandningskontroller
              och arbeta med så kallat traditionellt viktigt polisarbete.
            </seg>
            <seg n="2c636b28">
              Låt mig till slut påpeka att det är genom utandningskontrollerna
              och kontrollen av trafiken som man upptäcker mycket annan brottslighet,
              till exempel tjuvgods och innehav av narkotika och man hittar
              efterlysta personer.
            </seg>
          </u>
          <note type="speaker" n="83bd63e6">
            Anf. 10 THOMAS BODSTRÖM (s):
          </note>
          <u who="Q3141607" xml:id="i-898759d95553099e-0" n="4aee8319">
            <seg n="8688ead8">
              Fru talman! Tack för svaret, statsrådet. Jag är faktiskt ganska
              nöjd med svaret. Det visar vad vi har gjort de senaste åren. Det
              tycker jag att statsrådet ska ha en eloge för.
            </seg>
            <seg n="150e4604">
              Jag tvivlar inte på att Beatrice Ask tycker att det är en viktig
              fråga. Jag tror inte att det råder några större skiljaktigheter
              när det gäller den här saken. Men det är ett problem när polisstyrelsens
              ordförande i Helsingforss län säger att det måste jämföras med
              den enorma arbetsinsats som detta kräver.
            </seg>
            <seg n="d9abaa1e">
              I Helsingforss län har proverna femdubblats under den här perioden,
              från ungefär 80 000 till 400 000 varje år. Om det ska minska i
              Helsingfors kommer det att minska ganska markant i landet totalt
              eftersom Helsingforss län omfattar så många medborgare. Då måste
              man agera. Då måste man se till att det inte blir den utveckling
              som man säger från polisstyrelsen i Helsingfors. Därför förväntar
              jag mig att Beatrice Ask tar tag i detta och ser till att man
              får samma utveckling som vi hade under den socialdemokratiska
              regeringen och att den utomordentligt dåliga idé som kommer från
              moderat håll i Helsingforss län bara blir en dålig idé och inte
              verklighet.
            </seg>
            <seg n="bd6efcc2">
              Det är en mycket enkel sak för en justitieminister att se till
              att polisstyrelserna följer RPS och regeringens mål. Det kan man
              göra på flera sätt. Det som inte får hända är att man bara lägger
              ifrån sig ansvaret och säger att det här får Helsingforss län
              göra, vi tar inte ansvaret. Det är att svika dem som mejas ned
              av rattfulla människor.
            </seg>
            <seg n="b9caba72">
              Det har gjorts en undersökning där man jämför hur många liv man
              räddar i förhållande till antalet utandningsprov. Ungefär tre
              till fyra liv kan räddas på 100 000 utandningsprov. Statens institut
              för kommunikationsanalys har gjort den undersökningen. Man behöver
              ju inte fundera särskilt länge för att förstå att om man minskar
              antalet utandningsprov kommer naturligtvis det motsatta att inträffa.
              Det är det som inte får hända.
            </seg>
            <seg n="6fabb56b">
              Min fråga till Beatrice Ask är: Vad ska du göra för att se till
              att detta inte blir verklighet och att man talar samma språk oavsett
              om man är justitieminister eller polisstyrelsens ordförande i
              Helsingforss län? Det får inte vara någon tvekan om att Sverige
              även i fortsättningen ska vara ett land som inte accepterar rattfulla.
              Man får inte heller på något sätt nedprioritera det genom att
              säga att det inte finns tillräckliga resurser.
            </seg>
            <seg n="d9a83981">
              Min fråga är: Hur ska Beatrice Ask se till att polisstyrelsens
              ordförande i Helsingforss län kommer på andra tankar?
            </seg>
          </u>
          <note type="speaker" n="99d2b8a7">
            Anf. 11 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-5" n="29289189">
            <seg n="4a395b65">
              Fru talman! Börje Vestlunds interpellation bygger på medieuppgifter.
              Det är alldeles korrekt.
            </seg>
            <seg n="343ca090">
              Jag kan konstatera att den verksamhetsplan som polismyndigheten
              i Helsingfors har innebär att man lever upp till det mål som är
              satt av Rikspolisstyrelsen. Det innebär att man ska öka antalet
              utandningsprov ganska mycket. Det är en strategi som ligger.
            </seg>
            <seg n="0d969e5f">
              Som båda interpellanterna naturligtvis känner till har polisstyrelserna
              i uppdrag att se till att verksamheten ligger i linje med de beslut
              som regering och riksdag har fattat. Det är en av deras uppgifter.
            </seg>
            <seg n="9360caca">
              Nollvisionen är något som riksdagen har satt upp. Rikspolisstyrelsen
              har utifrån det försökt fördela antalet utandningsprov över myndigheterna.
              Hur den fördelningen ser ut kan man naturligtvis alltid diskutera.
              Den strategin måste Rikspolisstyrelsen ansvara för. Det är ingen
              tvekan om vilka besked man har gett. Det framgår också att man
              lever upp till dem och jobbar med dem från Helsingforssmyndigheten
              även om man inte heller under Thomas Bodströms tid som justitieminister
              klarade av att leverera fullt ut.
            </seg>
            <seg n="4b84f0fc">
              Jag har själv varit engagerad i Helsingforss city när det gäller
              polisfrågorna, inte minst arbetet mot rattonykterhet och rattfylla.
              En viktig sak i Helsingfors har varit att inte bara räkna antalet
              prov utan också förbättra kvaliteten när det gäller i vilka sammanhang
              man arbetar för att så strategiskt som möjligt nå riktigt goda
              resultat.
            </seg>
            <seg n="0de7105b">
              Enligt de redovisningar som jag har tagit del av arbetar man
              mycket målmedvetet och kvalitativt med de här frågorna. Jag har
              inte uppfattat att man från Helsingfors har någon annan ambition
              i dag. Däremot är det uppenbart att man diskuterar målen, och
              Helsingforss polisstyrelse är inte den enda myndighet där det
              diskuteras.
            </seg>
            <seg n="e8970bf1">
              Jag har inte uppfattat att det finns olika uppfattningar när
              det gäller att vi måste öka trafiksäkerheten och att alkohol i
              trafiken är något som vi måste bekämpa med alla medel.
            </seg>
            <seg n="d7d127b3">
              Vad ska ministern göra för att arbeta vidare med de här frågorna
              och se till att alla omfattas?
            </seg>
            <seg n="09e53602">
              Jag kommer naturligtvis att fortsätta att föra fram de krav som
              gör att Rikspolisstyrelsen har satt väldigt tuffa mål för verksamheten
              och jag kommer att följa upp resultaten. Det har skett en mycket
              positiv ökning av trafiksäkerhetsarbetet under senare år. Jag
              skäms inte alls för att påpeka att mycket av det också gjordes
              under den förra regeringens tid. Det är viktigt.
            </seg>
            <seg n="d48716a5">
              Jag tror att detta är någonting som man måste arbeta med hela
              tiden.
            </seg>
            <seg n="c2207c40">
              Vi hade presidierna för samtliga polisstyrelser med på en konferens
              i förra veckan i regeringens regi. Då gick vi igenom mål och riktlinjer
              från staten till polismyndigheterna och till polisstyrelserna.
              Det fanns en stor entusiasm utifrån de olika lokala förutsättningarna
              att göra ett bra jobb. Såvitt jag uppfattade det kände man från
              samtliga polisstyrelser ett stort engagemang i fråga om att försöka
              hitta lösningar för att leva upp till de höga krav också när det
              gäller trafiksäkerhetsarbetet som vi ställer från regering och
              riksdag.
            </seg>
            <seg n="3b236072">
              Jag är därför inte bekymrad över detta. Däremot tänker jag inte,
              och det är lite grann därför som svaret ser ut som det gör, ägna
              mig åt att i riksdagen kommentera enskilda ledamöter som inte
              själva kan ta till orda i denna kammare.
            </seg>
          </u>
          <note type="speaker" n="4eb7fdc8">
            Anf. 12 BÖRJE VESTLUND (s):
          </note>
          <u who="Q512590" xml:id="i-c4ce55ba2ab45f79-1" n="609c857e">
            <seg n="af6f1f7b">
              Fru talman! Det är riktigt att en del av det som jag har skrivit
              i interpellationen grundar sig på tidningsuppgifter. Jag har senare
              haft kontakt med mina partikamrater i polisstyrelsen i Helsingfors
              men också med polismyndigheten själv. Och deras syn är att detta
              är någonting som läggs fast av Rikspolisstyrelsen och att styrelsen
              egentligen inte kan ändra på detta över huvud taget. Det är så
              att säga den version som polismyndigheten själv har.
            </seg>
            <seg n="ee3aee8d">
              Men det intressanta i detta, vilket jag tycker är oerhört glädjande,
              är att vi är överens om just denna ökning. Jag tror inte att vi
              ska säga att bara den gamla regeringen utan många regeringar bakåt
              i tiden har arbetat på ett mycket positivt sätt med trafiksäkerheten.
              Ett litet aber i detta sammanhang har varit hastigheterna och
              nykterheten. Där har vi inte kommit särskilt långt. Där har vi
              stått kvar och stampat år ut och år in, och vi har lagt våra pannor
              i djupa veck egentligen oaktat vilken färg som det har varit på
              regeringen. Där har vi haft ungefär samma ambitioner.
            </seg>
            <seg n="1cfbf257">
              Det är i och för sig bara en konsekvens. Man blir upprörd när
              man läser denna typ av uppgifter i medierna om just detta som
              har varit vår gemensamma stolthet, det som vi har kunnat säga
              står för vår nation. Vi har kunnat säga: Titta på vår stora och
              starka bilindustri som har haft världens säkraste bilar. För ett
              par år sedan såg jag att våra bilar inte var säkrast längre utan
              att det fanns ett märke som var lite bättre än de svenska. Men
              i huvudsak intar vi en tätposition i dessa sammanhang.
            </seg>
            <seg n="bc2ce66a">
              Det är då som man kan fundera över om det håller på att bli en
              uppluckring i detta sammanhang, i fråga om ståndpunkterna och
              den ganska hårda attityd som vi har haft när det har handlat om
              denna fråga men också när det har handlat om andra värderingsfrågor
              och om hur samhället ska se ut. Håller det på att bli en uppluckring
              i detta sammanhang på grund av att man får en ny polisstyrelse
              i Helsingfors? Då blir jag verkligen oroad. Vi som beslutsfattare
              och lagstiftare måste slå vakt om detta. Detta är någonting oerhört
              viktigt.
            </seg>
            <seg n="13d9cf5f">
              Jag får nöja mig med detta svar just nu, att man kommer att fortsätta
              att arbeta med detta och följa detta. De två miljoner utandningskontrollerna
              under nästa år ska vara ett faktum. Men jag kommer i fortsättningen
              också att titta på hur det kommer att se ut i Helsingforss län
              och om man verkligen kommer att göra på detta sätt. Och, som sagt
              var, detta är viktigt.
            </seg>
            <seg n="9471a0ab">
              Jag läste en annan uppgift häromdagen jag har uppenbarligen läst
              väldigt många tidningar om att just kriminella är de som är mest
              vårdslösa i trafiken. Det var ingen nyhet. Men det har också kartlagts
              nu av Rikspolisstyrelsen som har konstaterat att det är väldigt
              många som kör för fort, kör slarvigt och framför allt kör onyktra.
              Problemet är att de kanske inte ens alltid har körkort, vilket
              är ett problem i sig. Denna grupp måste också fångas upp. Och
              det görs ofta genom att polisen också använder sig av utandningskontroller
              ute i trafikarbetet.
            </seg>
          </u>
          <note type="speaker" n="8ff71592">
            Anf. 13 THOMAS BODSTRÖM (s):
          </note>
          <u who="Q3141607" xml:id="i-898759d95553099e-1" n="4aee8319">
            <seg n="909cab97">
              Fru talman! Beatrice Ask, problemet är inte din attityd. Jag
              tror faktiskt att vi har samma attityd här. Problemet är att en
              person som heter Kristina Alvendal har en helt annan attityd till
              alkohol. Det har även Helsingforssmoderaterna över huvud taget.
              Det såg vi också förra veckan när det handlade om att man plötsligt
              skulle servera alkohol dygnet runt.
            </seg>
            <seg n="f776d5c6">
              Det är inte fråga om att kommentera personers uppgifter, utan
              detta är någonting som speglar den attityd som finns. Och man
              har alltså uttryckligen sagt att detta måste jämföras med den
              enorma arbetsinsatsen. Jag kan faktiskt förstå dem som säger att
              vi ska arbeta mer strategiskt och att vi ska arbeta på ett annat
              sätt. Det kan man ha olika uppfattningar om, men då har man i
              alla fall en hög ambition.
            </seg>
            <seg n="a86c4fce">
              Men om man börjar tala om att detta ska jämföras med denna enorma
              arbetsinsats, särskilt med tanke på de stora resurstillskott som
              polisen har fått under flera år och som de fortsätter att få under
              de kommande åren, så är det inte acceptabelt. Då är det inte fråga
              om att kommentera någonting här, utan då är det fråga om att se
              till att denna Kristina Alvendal omedelbart får samma inställning
              som regeringen, för annars kommer vi i en situation där Kristina
              Alvendal och Beatrice Ask har olika uppfattningar, och det är
              helt oacceptabelt. Det går inte. Då kan man inte luta sig tillbaka
              och inte göra någonting och säga att hon får ha sin uppfattning
              och att hon ska följa RPS, som hon uppenbarligen inte gör. Det
              är det som är ditt ansvar, att se till att dessa personer har
              samma inställning som regeringen, som den tidigare regeringen
              har haft, och som RPS har. Då får man inte agera på det sätt som
              har gjorts här från Kristina Alvendal. Och om man gör det ändå,
              så måste en justitieminister agera. Man får inte så att säga gömma
              sig bakom andra hela tiden. Det är många gånger obekvämt, och
              man är tvungen att ta itu med detta. Och det är trots allt inte
              så svårt. Det är faktiskt regeringen som ska styra myndigheterna,
              och myndigheterna ska se till att detta verkställs. Och om man
              får sådana här problem och det får man; det vet jag måste man
              lösa dem. Men man kan inte luta sig tillbaka och säga att man
              inte kan göra någonting. Här förväntar jag mig någonting.
            </seg>
            <seg n="173ea61c">
              Jag frågar igen: Vad ska Beatrice Ask göra så att ordföranden
              i polisstyrelsen i Helsingfors, Kristina Alvendal, går på samma
              linje som regeringen, RPS och riksdagens sju partier?
            </seg>
          </u>
          <note type="speaker" n="12b931ee">
            Anf. 14 Justitieminister BEATRICE ASK (m):
          </note>
          <u who="Q297850" xml:id="i-9648b541da6a8ac5-6" n="29289189">
            <seg n="0e09104a">
              Fru talman! Man kan ju höja rösten. Jag konstaterade tidigare
              att den verksamhetsplan som gäller i Helsingforssmyndigheten ligger
              i linje med Rikspolisstyrelsens mål. Om sedan några människor
              debatterar saker så må det faktiskt vara hänt. Jag är alldeles
              övertygad om att polisen i Helsingforssmyndigheten kommer att
              arbeta utifrån sin verksamhetsplan, och den är också fastlagd
              och beslutad av polisstyrelsen. Det är väldigt märkligt om det
              ska vara ett bekymmer.
            </seg>
            <seg n="d11d90b9">
              Sedan är det precis som Börje Vestlund säger, vilket jag är glad
              över att han tar upp, nämligen att dessa utandningsprov ger ett
              stort mervärde och att de grovt kriminella blir rätt ansatta när
              man arbetar medvetet med denna typ av arbetsuppgifter inom polisen.
            </seg>
            <seg n="3d04ff53">
              Det finns något slags mytbildning hos allmänheten ibland om att
              utandningsprov mest är till för att böka med folk i gemen. Men
              det är faktiskt så, vilket Helsingforsspolisen har utvecklat ganska
              väl, att rätt hanterat på rätt ställe är denna typ av trafikkontroller
              väldigt effektiv när det gäller att få tag på grovt kriminella
              och organiserad brottslighet.
            </seg>
            <seg n="ce95a44b">
              När man tittar på resultaten av denna typ av insatser brukar
              det handla om att man får tag på en del personer som man har letat
              efter länge, att man hittar vapen och att man hittar en mängd
              andra saker och får väldigt mycket gjort. Trafikpolisens arbete
              är därför betydelsefullt i mer än ett avseende. Jag tycker att
              man ska fortsätta att arbeta på detta kvalitativa sätt. Men det
              står inte i strid med att man ska fullfölja den höga ambition
              som Rikspolisstyrelsen har satt för myndigheterna utifrån vad
              regering och riksdag har ansett.
            </seg>
            <seg n="e875d2ab">
              En sak som regeringen faktiskt gör för att försäkra sig om att
              myndigheterna också genomför detta är att tillföra polisen rätt
              ansenliga resurser. Det kommer att finnas fler människor i yttre
              tjänst som kan utföra denna typ av arbetsuppgifter. Man ska inte
              underskatta att detta har betydelse. Jag vet själv att vi under
              flera år i Helsingfors har fått arbeta projektinriktat, alltså
              ryckt folk från närpolisarbete och från alla möjliga och omöjliga
              håll för att göra riktade insatser mot onykterhet i trafiken.
              Det är inte fel att man får pröva på trafiksäkerhetsarbete från
              olika håll. Men trafikpoliserna och de som sysslar med detta i
              hög utsträckning har varit för få för att de ska klara av det
              hela.
            </seg>
            <seg n="2abdf5ab">
              Där tycker jag ändå att regeringen gör ett häv när vi nu tillför
              ytterligare resurser, för det ger både Helsingforssmyndigheten
              och andra myndigheter bättre förutsättningar att nå resultat och
              att nå de höga målen.
            </seg>
            <seg n="6b2f32ad">
              Jag är ganska lugn nu när det gäller att Helsingfors på sitt
              vis kommer att bidra till att höja trafiksäkerheten och arbeta
              utifrån de här målsättningarna. Men jag hoppas att man också diskuterar
              de olika mål som finns från Rikspolisstyrelsen.
            </seg>
            <seg n="1c929377">
              Som rikspolischefen påpekade när vi hade seminariet med polisstyrelserna
              är detta med att formulera mål och att utvärdera mål inte alltid
              helt enkelt. Därför behövs det en dialog och en debatt. Det vore
              väl märkligt om vi från riksdagen varje gång skulle rycka ut och
              tro att verksamhetsplaner och viktiga beslut som vi tagit i denna
              kammare kullkastas.
            </seg>
          </u>
          <note type="speaker" n="969f2ccc">
            Anf. 15 BÖRJE VESTLUND (s):
          </note>
          <u who="Q512590" xml:id="i-c4ce55ba2ab45f79-2" n="609c857e">
            <seg n="8b54c128">
              Fru talman! Jag undrar vad justitieministern i egenskap av gruppledare
              för Moderaterna förra perioden hade sagt om någon enskild socialdemokratisk
              socialnämndsordförande hade gått ut och sagt att man skulle släppa
              knarket lite friare. Jag tror att det hade blivit en väldig debatt
              här i kammaren i det sammanhanget.
            </seg>
            <seg n="0e07c55d">
              Det är väl precis samma sak här. Kammaren har en gemensam värdering
              så har det varit i åratal om just detta med rattonykterhet. Men
              här har vi en representant för ett parti som går ut och tar debatt
              om någonting som ligger så bergfast att vi inte ens har en debatt
              om det i denna kammare. Vi tycker ju att det här är mycket viktiga
              saker som det svenska folket och vi som ombud för svenska folket
              tillsammans är beredda att stå för.
            </seg>
            <seg n="687f9864">
              Jag var närvarande på Tylösandsseminariet det årliga seminarium
              i Tylösand som anordnas just om trafiksäkerhet. Rikspolischefen
              berättade då om det här. Det gällde egentligen två saker: dels
              att utandningsproven skulle utökas, dels att varje polis i framtiden
              skulle syssla med just utandningskontroller därför att man inte
              kunde tro att man skulle komma till rätta med de här problemen
              om en närpolis var tvungen att ta in en person för blodprov eller
              utandningskontroll på en polisstation. Den här utrustningen skulle
              i stället finnas i varje polisbil. För detta var det stående ovationer.
            </seg>
            <seg n="410e7551">
              Just av den anledningen är det oerhört viktigt att justitieministern
              i varje fall tar avstånd från vad Kristina Alvendal har kläckt
              ur sig. Det kan vara av dumhet, i affekt eller vad som helst,
              men det har refererats i tidningarna. Hon har skrivit ett pressmeddelande
              om detta. Därför tycker jag, fru talman, att det här är väldigt
              viktigt.
            </seg>
          </u>
          <note type="speaker" n="e1ee62e7">
            Anf. 16 THOMAS BODSTRÖM (s):
          </note>
          <u who="Q3141607" xml:id="i-898759d95553099e-2" n="4aee8319">
            <seg n="6e5b7929">
              Fru talman! Det är, som sagt, inte attityder och inställning
              som jag kritiserar hos Beatrice Ask, utan det gäller just passiviteten
              på det här området och på en del andra områden.
            </seg>
            <seg n="892b6a78">
              Det är riktigt att verksamhetsplanen togs. Men i och med att
              polisstyrelsens ordförande, som är partikamrat till Beatrice Ask,
              uttalat sig på nämnda sätt finns det förstås en väldigt stor oro
              för hur det ska bli under de kommande åren.
            </seg>
            <seg n="ba07d2d6">
              Det är faktiskt ditt ansvar att se till att hon anpassar sig
              efter regeringens och efter den tidigare regeringens och Rikspolisstyrelsens
              mål. Det går inte att säga att man känner sig helt lugn när man
              hör sådana här uttalanden. Då avslöjas en passivitet som inte
              får förekomma.
            </seg>
            <seg n="fa8e6084">
              Jag utgår från att du omedelbart tar tag i den här situationen.
              Börje Vestlund jämförde med hur det skulle ha varit om någon förra
              året hade uttalat sig om friare narkotika. Jag kan försäkra att
              det också då hade blivit ett väldigt liv om ett motsvarande uttalande
              gjordes från en polisstyrelseordförande. Jag kan också försäkra
              att den dåvarande regeringen hade sett till att polisstyrelserna
              även i fortsättningen arbetade för de gemensamma mål som finns
              här.
            </seg>
            <seg n="8e963e17">
              Återigen: Det vi förväntar oss är att dessa idéer inte blir annat
              just dåliga idéer. Jag känner mig inte lugn när jag hör uttalanden
              från Moderaterna i Helsingfors när det gäller alkohol i allmänhet
              och rattfylleri i synnerhet och när man klagar över att det här
              blir en för stor arbetsbörda.
            </seg>
            <seg n="c20a0db2">
              Det måste få kosta stora arbetsinsatser. Vi vet ju att 150 personer
              varje år dör på grund av att människor kör berusade i trafiken.
              Då måste det få kosta. Den prioriteringen måste finnas hos varje
              polisstyrelse i Sverige. Finns inte den prioriteringen är det
              regeringen och ytterst justitieministern som är ansvariga för
              att man arbetar på det sätt som regering och riksdag har bestämt.
              Tack så mycket för den här debatten!
            </seg>
          </u>
          <note type="speaker" n="0676cc93">
            Anf. 17 Justitieminister BEATRICE ASK (m):
          </note>
          <u who="Q297850" xml:id="i-82757c6bfa4a71f2-0" n="29289189" next="i-2dae241c318b8866-0">
            <seg n="4d92f89e">
              Fru talman! Också jag ska tacka för debatten och framför allt
              för interpellationerna som jag tycker att det är viktigt att lyfta
              fram. Dock vill jag säga att det inte handlar om passivitet.
            </seg>
            <seg n="9c881d34">
              Jag kan konstatera att polisstyrelsen i Helsingfors har en verksamhetsplan
              där ett viktigt lokalt mål är att leva upp till de krav som Rikspolisstyrelsen
              har ställt vad gäller utandningsprov.
            </seg>
            <seg n="cca90b26">
              Jag har fått en interpellation där man refererar medieuppgifter
              om vad en enskild ledamot och ordförande i sagda styrelse har
              sagt och tyckt. Då kan jag säga så här: Den förre justitieministern
              tycker att det är märkligt att jag inte går ut och tar den i örat
              som sagt någonting som anses vara felaktigt. Men som justitieminister
              har jag också ett ansvar för yttrandefriheten. Den fria debatten
              är rätt central.
            </seg>
            <seg n="9ec2b06f">
              Jag kan konstatera att polisstyrelsen inte har gjort fel i sak.
              Om de sedan tycker någonting får vi ta den diskussionen. Jag har
              varit mycket tydlig i mitt svar och i den här debatten om att
              jag anser att de här frågorna är centrala, om varför de är centrala
              och om varför den målsättning som finns vad gäller trafiksäkerhetsarbetet
              är viktig utifrån trafiksäkerhetens perspektiv men också av andra
              skäl när det gäller brottsbekämpning. Jag tycker att jag har varit
              ganska tydlig och tänker fortsätta att vara det i de här debatterna.
            </seg>
            <seg n="f804eb0a">
              Men det finns, som sagt, anledning att följa upp de här frågorna
              och se hur arbetet fortskrider. Jag tror att de extraresurser
              som alliansregeringen har tillfört verksamheten också kan bidra
              till att vi får ett ännu intensivare trafiksäkerhetsarbete från
              polisens sida.
            </seg>
          </u>
          <note n="35c4db79">
            Överläggningen var härmed avslutad.
          </note>
          <note n="d407a035">
            9 § Anmälan om inkommen faktapromemoria om förslag från Europeiska
            kommissionen
          </note>
          <note n="49b95bea">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="Q297850" xml:id="i-2dae241c318b8866-0" n="29289189" prev="i-82757c6bfa4a71f2-0">
            <seg n="c09ad3b7">
              KOM(2006)841
            </seg>
          </u>
          <note n="1f1d4181">
            10 § Hänvisning av ärenden till utskott
          </note>
          <note n="0b74fe74">
            Föredrogs och hänvisades
          </note>
          <note n="941ed886">
            11 § Bordläggningsdebatt med anledning av prop. 2006/07:63 En
            anpassad försvarsunderrättelseverksamhet
          </note>
          <note n="832064ee">
            Anmäldes
          </note>
          <note type="speaker" n="b23b3971">
            Anf. 18 THOMAS BODSTRÖM (s):
          </note>
          <u who="Q3141607" xml:id="i-898759d95553099e-3" n="4aee8319">
            <seg n="4dfa26e6">
              Fru talman! Den här propositionen är nog en av de största, mest
              omfattande och viktiga propositioner som på flera flera år lagts
              på riksdagens bord. Därför är det ytterst beklagligt att Centerpartiet
              och Kristdemokraterna inte har någon representant i den här debatten.
              Men med tanke på den inställning de tidigare haft till liknande
              lagförslag är det kanske mer mänskligt att förstå att man inte
              gärna kan utsätta sig för en diskussion här i kammaren med den
              inställning man nu har till det nuvarande FRA. Detta är ju så
              oerhört mycket mer omfattande än de saker som man tidigare har
              sagt nej till.
            </seg>
            <seg n="92e409dc">
              Det här handlar om två saker.
            </seg>
            <seg n="00c0c7c6">
              För det första handlar det om huruvida FRA ska utvidgas till
              att kunna avlyssna även i kabel, inte bara som i dag i luften.
              Detta kommer att innebära en mycket mycket mer omfattande verksamhet
              än tidigare.
            </seg>
            <seg n="707e11ac">
              För det andra handlar det om huruvida försvaret ska få en helt
              annan roll än tidigare i brottsbekämpning. Det är någonting som
              kan sägas ha smugits med i den här propositionen. Det borde förstås
              ha varit två helt olika propositioner.
            </seg>
            <seg n="bb635a54">
              Det är väldigt viktigt att skilja de här sakerna åt. Jag börjar
              med den del som handlar om avlyssning.
            </seg>
            <seg n="8efcd4c3">
              Vi socialdemokrater anser att FRA måste få finnas. I Sverige
              liksom i andra länder har de en viktig uppgift. Vi anser också
              att man när man går över från luft till kabel måste se till att
              det här blir reglerat. Vi anser alltså att det finns ett behov
              av det. Så är det med alla lagar som handlar om att polis, åklagare
              och, i det här fallet, försvaret ska få en roll i brottsbekämpningen
              som påverkar människors integritet och rättssäkerhet. Först måste
              man ställa frågan: Finns det ett behov av det? Sedan kommer frågan:
              Finns det rätt avvägning, och finns det rätt rättssäkerhet?
            </seg>
            <seg n="7ef42646">
              När det gäller behovet anser vi att det är rimligt att FRA ska
              få möjlighet att avlyssna i kabel, för annars har vi inget FRA
              om ett antal år.
            </seg>
            <seg n="0c7e901a">
              Går man sedan över på avvägningen kan man konstatera att med
              andra lagförslag som telefonavlyssning och buggning pekas vid
              telefonavlyssning en person ut medan det här handlar om 100 000
              telefonsamtal. När man talar om avvägningen för till exempel buggning
              gör man väldigt specifika undantag, nämligen för läkare, advokater
              och psykologer. I detta förslag finns det inga sådana garantier.
              Det finns inga sådana undantag, utan det kommer att avlyssnas
              rakt av.
            </seg>
            <seg n="9bfe8676">
              När man sedan går över till rättssäkerheten kan man konstatera
              att i de lagförslag som har genomförts och som nu är på väg att
              genomföras handlar det om att domstolar beslutar om telefonavlyssning
              och kommer att besluta om buggning.
            </seg>
            <seg n="24219378">
              Här är det inte någon domstolsprövning när det gäller FRA. En
              nämnd från försvaret ska besluta om detta i förväg. Det kommer
              att omfatta väldigt många människor, och i förslaget finns det
              inga sådana undantag som jag räknade upp. Vi anser alltså att
              det brister både när det gäller avvägning och när det gäller rättssäkerhet.
            </seg>
            <seg n="93ab7629">
              Den andra delen, som handlar om försvarets roll i brottsbekämpningen,
              har presenterats på ett mycket märkligt sätt av försvarsminister
              Mikael Odenberg. Det är väl ingen skillnad, säger han. Det tror
              jag är en väldigt dålig utgångspunkt. Det står nämligen så uttryckligen
              på s. 47 i propositionen. Där står det just att i och med att
              Försvarets underrättelseverksamhets mandat utvidgas till att omfatta
              fler hotbilder än de som finns i dag kommer det i större utsträckning
              också att vara så att underrättelseverksamheten kommer att beröra
              de brottsbekämpande myndigheterna. Det står uttryckligen så, och
              ändå står försvarsministern och säger att det inte blir någon
              skillnad. Och så talar han om ett antal brott terrorism eller
              närliggande. Men det är inte heller bara det som det är fråga
              om, utan det står om helt vanliga brott i propositionen. Jag tror
              att det är på s. 33 som det står om internationella vapenbrott,
              människohandel och så vidare. Det är alltså i vanlig brottsbekämpning
              som försvaret kommer att få en helt annan roll i framtiden.
            </seg>
            <seg n="1c5663e4">
              Det är inte heller så som Mikael Odenberg säger, att detta bara
              gäller utländska förhållanden. Det ser man också i propositionen.
              Jag tror att det är på s. 43 som det uttryckligen står att representanter
              också kan avlyssnas om de finns i landet. Då har vi en situation
              där det inte alls bara är fråga om internationell brottslighet
              och att det är personer utifrån som ska avlyssnas, utan det är
              representanter i Sverige som ska avlyssnas. Det står i försvarsministerns
              egen proposition! Det är ett stort problem när man säger en sak
              och gör någonting annat och det faktiskt står uttryckligen i propositionen.
            </seg>
            <seg n="f2b562cb">
              Vi kommer i vår diskussion i fortsättningen att utgå från propositionen
              och inte från vad försvarsminister Mikael Odenberg har försökt
              och till och med lyckats lura i en del borgerliga riksdagsledamöter
              som säger att Lagrådet inte har stoppat detta. Det är väl ingenting
              som Lagrådet har med att göra om vi ska ha försvaret eller polisen
              i olika situationer det är inte deras uppgift! Då kan man inte
              argumentera på det sättet. Men mig lurar han i alla fall inte,
              för jag har läst propositionen. Där finns uttryckligen en väldigt
              tydlig förskjutning från hur det har varit tidigare. Vi kan inte
              ha det på det sättet om vi inte har ett ordentligt underlag, en
              ordentlig utredning och en ordentlig analys av hur långt detta
              arbete ska gå.
            </seg>
            <seg n="e126e08a">
              Det går inte att börja med att lagstifta! Vi måste se behovet
              och se på vilket sätt vi i så fall vill förändra om vi över huvud
              taget vill förändra detta.
            </seg>
            <seg n="8bfcac04">
              Detta gör, fru talman, att både jag och Ulrica Messing från försvarsutskottet
              nu har analyserat denna proposition och kommer att råda den socialdemokratiska
              riksdagsgruppen att säga nej till propositionen. På grund av de
              regler som finns i riksdagen kommer inte denna proposition att
              gå igenom.
            </seg>
            <seg n="c789cb25">
              Det är alltså inte för att vi inte anser att det behövs en förändring
              som vi gör detta, utan det gör vi för att det förslag som nu finns
              inte håller måttet när det gäller avvägning och rättssäkerhet
              och därför att man försöker få en militarisering av brottsbekämpningen
              utan att det finns något som helst underlag för det. Vi kommer
              att återkomma närmare med en precisering inför att vi drar detta
              för riksdagsgruppen.
            </seg>
            <seg n="c650ea30">
              Jag vill understryka att vi från Socialdemokraterna inte formellt
              har tagit ställning, men när det nu hålls en riksdagsdebatt här
              tycker jag att det vore fel att inte redogöra för Ulrica Messings
              och min inställning. Vårt svar till riksdagsgruppen kommer att
              vara att vi rekommenderar den socialdemokratiska riksdagsgruppen
              att säga nej till den proposition som nu finns. Den håller inte
              måttet. Vi kan inte utsätta svenska medborgare för det som detta
              innebär.
            </seg>
            <seg n="5fffc490">
              Vi ska ha en hearing här om åtta dagar. Då kommer vi att bjuda
              in FRA, Must och många andra myndigheter så att vi kan diskutera
              detta lagförslag på ett konstruktivt sätt. Sedan kommer vi att
              återkomma med de förändringar som kan behöva göras. Vi ska återkomma
              med ett förslag som upprätthåller den rättssäkerhet som krävs
              och också har rätt balans och den avvägning som behövs. Vi ska
              se till att det är rätt avvägning i det kommande lagförslaget.
            </seg>
          </u>
          <note type="speaker" n="2683b881">
            Anf. 19 KARIN ENSTRÖM (m):
          </note>
          <u who="Q3544279" xml:id="i-8c74c81c91843f4e-0" n="c324f35a">
            <seg n="a8728e26">
              Fru talman! Inledningsvis vill jag påminna alla som debatterar
              och som lyssnar här i dag att detta är en bordläggningsdebatt
              och inte en ärendedebatt. Det betyder att försvarsutskottet och
              andra berörda utskott inte har inlett sin behandling av ärendet.
              Jag tror att det är olyckligt att redan nu som Thomas Bodström
              har gjort här i dag föregripa resultatet av den utskottsbehandling
              som väntar. Jag och regeringen hoppas på en bred uppslutning kring
              propositionen både i utskottet och sedermera här i kammaren. Det
              är en lite ovanlig och annorlunda ordning att redan i en bordläggningsdebatt
              vara så tydlig som Thomas Bodström är. Vi får väl se var vi hamnar,
              fru talman.
            </seg>
            <seg n="07b830cb">
              För att få lite perspektiv på denna fråga skulle jag vilja börja
              med att prata om behovet. Varför behöver vi försvarsunderrättelseverksamhet
              över huvud taget?
            </seg>
            <seg n="0ed004aa">
              Jag vill börja med grunden, som är Sveriges säkerhetspolitik.
              Den syftar till att bevara vårt lands fred och självständighet,
              att bidra till stabilitet och säkerhet i vårt närområde samt att
              stärka internationell fred och säkerhet. Det säkerhetspolitiska
              målet är att i alla lägen och i de former som vi själva väljer
              trygga handlingsfriheten att som enskild nation och i samverkan
              med andra kunna utveckla vårt samhälle. Syftet med försvarsunderrättelseverksamheten
              är att ge stöd för de bedömningar och beslut som man tar till
              stöd för svensk utrikes-, säkerhets- och försvarspolitik och att
              bidra till det svenska deltagandet i internationellt säkerhetssamarbete
              samt att samverka med underrättelser för att stärka samhället
              vid svåra påfrestningar i fred.
            </seg>
            <seg n="9c82c4c5">
              Ni vet alla att dagens säkerhetspolitiska hot, eller hot som
              kan få säkerhetspolitiska konsekvenser, är av en helt annan karaktär
              nu än under det kalla kriget. Hoten är mycket mer besvärliga och
              oförutsägbara. De är gränsöverskridande; de är asymmetriska; de
              är väldigt ofta icke-militära och de kommer ofta från icke-statliga
              aktörer.
            </seg>
            <seg n="75bed29e">
              Internationell terrorism och andra typer av grov internationell
              brottslighet utgör i dag hot mot såväl individer som stater. Det
              är här det börjar bli svårt. Vad är kriminalitet och vad är hot
              mot Sveriges säkerhetsintressen?
            </seg>
            <seg n="2862bf07">
              För att kunna förebygga och hantera den här typen av svåra och
              nya hot krävs bland annat en väl utvecklad underrättelseverksamhet.
              Det är också därför man föreslår att mandatet ska utökas. Jag
              kommer till det.
            </seg>
            <seg n="2e44e2f2">
              Ett annat viktigt behov är att kunna stödja de män och kvinnor
              som i dag är ute för Sveriges räkning, såväl civilt som militärt,
              och deltar i fredsfrämjande insatser och i biståndsarbete i nya
              konfliktområden. Detta medför att försvarsunderrättelseverksamheten
              i högre grad måste kunna bidra till skydd för svensk trupp och
              svenska intressen utomlands.
            </seg>
            <seg n="99a82f5a">
              Hur ser det ut i dag? Ni vet att det inte finns någon lag kring
              signalspaning. Det har varit oreglerat. Det finns inte heller
              något lagstadgat integritetsskydd, vilket också har varit en av
              de stora debattfrågorna.
            </seg>
            <seg n="47a6d307">
              Den tekniska utvecklingen har gjort att allt mer av trafiken
              har flyttats från etern till kabel och fiber. Det som Försvarets
              radioanstalt, FRA, tidigare kunde snappa upp i etern i luften
              helt enkelt går numera genom kablar och fibrer och via servrar,
              routrar och hubbar. Med dagens lagstiftning får man inte hämta
              in det, men bedömningen man har gjort är att mindre än 5 procent
              av all tele- och datakommunikation med datatrafik i dag går via
              etern. Resten går alltså i kabel. Mindre än 5 procent!
            </seg>
            <seg n="ca07f690">
              Teknikutvecklingen i sig gör det nödvändigt att skapa en teknikneutral
              signalspaningslag för att skydda Sverige och svenska intressen
              och dem som bor i landet från yttre hot.
            </seg>
            <seg n="95e8a98c">
              Propositionen i sig innebär en rad förändringar. Jag tänker gå
              igenom dem, även om det kan kännas lite långtråkigt för den som
              har läst hela propositionen sida för sida och som minns var allt
              står.
            </seg>
            <seg n="f36e7120">
              I lagen om försvarsunderrättelseverksamhet föreslås det en förändring
              som jag sade i mandatet. Försvarsunderrättelseverksamheten ska
              fokuseras mer mot att stödja politikområdena utrikes-, säkerhets-
              och försvarspolitik, och mandatet i lagen ska anpassas från yttre
              militära hot till yttre hot. Man föreslår också att verksamheten
              avgränsas uttryckligen till att endast avse utländska förhållanden.
            </seg>
            <seg n="4f53c45d">
              Gränsdragningen mot polisiära metoder förtydligas. Försvarets
              underrättelsenämnds, Fun:s, uppgift i dag är att följa försvarsunderrättelseverksamheten.
              Den uppgiften förstärks till omfatta också kontroll av verksamheten.
            </seg>
            <seg n="c9cfbdd4">
              Sedan kommer vi till den nya lagen som föreslås, nämligen lag
              om signalspaning. Signalspaningen vid Försvarets radioanstalt
              får ett teknikneutralt lagstöd för inhämtning som vi har talat
              om av signaler i elektronisk form. Det innebär att inhämtning
              kan ske både i etern, luften, och i tråd eller kabel, det är samma
              sak.
            </seg>
            <seg n="89cb3350">
              Verksamheten får bedrivas för försvarsunderrättelseändamål. Signalspaning
              får endast avse utländska förhållanden, precis som försvarsunderrättelseverksamheten.
              Signalspaning får endast ske om det finns en inriktning från regeringen
              eller en myndighet som regeringen utser. Signalspaning i kabel
              får bara avse trafik som passerar Sveriges gräns. Signalspaning
              i kabel får endast ske automatiserat med sökbegrepp. Det ska inte
              vara tillåtet att lagra kommunikation för framtida behov bra-att-ha-information.
            </seg>
            <seg n="fc09516f">
              Sökbegreppen ska vara utformade så, och användas så, att de medför
              ett så begränsat intrång som möjligt i den personliga integriteten.
              Inhämtning som sker efter inriktning från en myndighet under regeringen
              får ske först sedan tillstånd till inriktningen lämnats av Försvarets
              underrättelsenämnd. Tillståndsprövningen ska säkerställa att inriktningen
              avser syften som är förenliga med de ändamål för vilka signalspaning
              får ske och att syftet med inriktningen är proportionerligt i
              förhållande till det integritetsintrång som inhämtningen kan medföra.
            </seg>
            <seg n="18d22a73">
              Uppgifter om en enskild ska omgående förstöras om de saknar betydelse
              för verksamheten. Oavsett relevans ska uppgifter som berör meddelarskyddet
              och efterforskningsförbudet i tryckfrihetsförordningen samt förtroligheten
              mellan en försvarare och dennes klient alltid förstöras. Det står
              på s. 103 i propositionen.
            </seg>
            <seg n="8859e659">
              Rapporteringen av uppgifter som berör viss fysisk person får
              bara avse förhållanden som är av betydelse för försvarsunderrättelseverksamheten.
              Försvarets underrättelsenämnd ska särskilt kontrollera sökbegrepp,
              rapportering, förstöring och att verksamheten i övrigt bedrivs
              i enlighet med de regelverk som föreslås.
            </seg>
            <seg n="9efdb664">
              Nämndens funktion för tillståndsprövning respektive kontroll
              av signalspaningen ska vara självständig i förhållande till varandra
              och ledas av domare. Det är en nyhet, det vill säga att det är
              fråga om två av varandra oberoende delar.
            </seg>
            <seg n="1778a019">
              Vid själva FRA ska det inrättas ett integritetsskyddsråd med
              uppgift att utöva insyn i de åtgärder som vidtas för att säkerställa
              integritetsskyddet i signalspaningsverksamheten. Det är inte fråga
              om människor som jobbar där dagligdags utan som kommer utifrån
              externt. Det kan handla om att se till att ha en organisation,
              en arbetsordning och interna rutiner som är utformade på ett sätt
              så att integritetsskyddet säkerställs. De ska vara rådgivande
              åt generaldirektören och ledningen. De ska också direkt kunna
              rapportera till Försvarets underrättelsenämnd om de märker att
              något inte är bra. Då kan Försvarets underrättelsenämnd gå in
              och avbryta verksamheten.
            </seg>
            <seg n="27b15fe3">
              Alla de åtgärder som jag har räknat upp syftar till att på bästa
              möjliga sätt skydda den personliga integriteten. Det är den svåraste
              frågan. Hur hittar man balansen mellan en väl fungerande underrättelseverksamhet
              och skyddet av den personliga integriteten?
            </seg>
            <seg n="14643d78">
              Sammantaget tycker jag och det skriver också Lagrådet att regeringen
              har nått en godtagbar balans mellan grundlagens och Europakonventionens
              krav på skydd mot intrång i privatlivet och det allmännas rätt
              och skyldighet att svara för att nationella säkerhetstjänster
              kan tillvaratas.
            </seg>
            <seg n="8a1ffdb5">
              Jag vill understryka att det här inte är någon ny fråga. Den
              låg till sig hos den förra regeringen. Den nya regeringen har
              använt detta som underlag i sitt arbete och sedan stärkt integritetsskyddet.
            </seg>
          </u>
          <note type="speaker" n="cb87da09">
            Anf. 20 THOMAS BODSTRÖM (s) replik:
          </note>
          <u who="Q3141607" xml:id="i-898759d95553099e-4" n="4aee8319">
            <seg n="9198630a">
              Fru talman! Tack, Karin Enström, för att du så ärligt berättar
              om förändringarna. Du borde berätta om dem för din partikamrat
              Mikael Odenberg eftersom han säger att det inte är fråga om någon
              skillnad. Men det är precis som du säger, nämligen att det blir
              stora förändringar på det sättet att det här kommer att omfatta
              helt andra uppgifter för försvaret. Vi båda som har läst propositionen
              kan konstatera att det står där uttryckligen.
            </seg>
            <seg n="ca28ae2b">
              Jag har två frågor till dig. Den första gäller om du någonsin
              har hört talas om ett liknande lagförslag där man fullkomligt
              har struntat i att göra en utredning i förväg för att analysera
              behovet, för att se vilka förändringar som behöver göras och för
              att på ett demokratiskt sätt ta fram fördelar och nackdelar. Kan
              du säga att man vid något tillfälle har agerat på samma sätt,
              det vill säga har börjat med lagstiftningen?
            </seg>
            <seg n="cdabd53f">
              Den andra frågan gäller om det inte hade varit lämpligt att börja
              med en utredning, till exempel en parlamentarisk utredning, så
              att alla partier hade varit här. Då hade vi kanske haft en centerpartist
              och en kristdemokrat här. Vi vet vad de ute i riksdagsbänkarna
              egentligen tycker om detta. Hade det inte varit bra att ha en
              ordentlig utredning för att sedan vidta dessa förändringar? Alla
              förstår att försvaret och andra kan få andra roller i framtiden.
            </seg>
            <seg n="486e8459">
              Har du någon gång hört talas om ett liknande exempel med den
              lagstiftningsteknik som regeringen och Mikael Odenberg använder
              sig av här? Hade det trots allt inte varit bra att ha haft ett
              ordentligt underlag för riksdagen att besluta om?
            </seg>
          </u>
          <note type="speaker" n="2d944420">
            Anf. 21 KARIN ENSTRÖM (m) replik:
          </note>
          <u who="Q3544279" xml:id="i-8c74c81c91843f4e-1" n="c324f35a">
            <seg n="c75253aa">
              Fru talman! Jag tycker att Thomas Bodström använder uttrycket
              försvaret på ett svepande sätt. Försvaret tycks omfatta allt från
              FRA, som är en civil myndighet, till Försvarets underrättelsenämnd,
              som också är en civil myndighet. Sedan har vi Försvarsmakten,
              som är en annan sak. Jag vet att det finns en oro för att blanda
              ihop militära och polisiära uppgifter.
            </seg>
            <seg n="e97c273b">
              Signalspaning är inte brottsbekämpning. Det här handlar inte
              om brottsbekämpning. Det är helt skilt från brottsbekämpningen.
              Signalspaning fokuserar inte på individen, vilket brottsbekämpningen
              gör. Signalspaning fokuserar på kommunikationen.
            </seg>
            <seg n="c3e7e518">
              Det är inte sant att det här skulle ha kommit som en blixt från
              klar himmel. Det här härstammar från 11 september-utredningen,
              där man tryckte på vikten av att det inte räcker med att bara
              titta på yttre militära hot utan man ville ha en bredare skanning
              av vilka hot som kan innebära säkerhetspolitiska konsekvenser
              för Sverige. Utredningen kom med sitt förslag 2003. Sedan har
              vi försvarsunderrättelsedatautredningen, som har tittat på sekretesskydd
              och andra saker. Det är ingen ny utredning. Frågan har remissbehandlats,
              och det har kommit in synpunkter. Därför är det inte så förvånande.
            </seg>
            <seg n="4c1d9266">
              Naturligtvis kan man alltid utreda mer. Jag tror ändå att det
              är bra att förslaget kommer, och det har ändrats en del sedan
              den förra regeringens tid. Det är lite förmätet av Thomas Bodström
              att så totalt bara förkasta allt när hans egen regering låg bakom
              grundförslaget.
            </seg>
          </u>
          <note type="speaker" n="1ebc7a1e">
            Anf. 22 THOMAS BODSTRÖM (s) replik:
          </note>
          <u who="Q3141607" xml:id="i-898759d95553099e-5" n="4aee8319">
            <seg n="c5d79a7a">
              Fru talman! Jag vill understryka att vi anser att det finns ett
              behov av detta. Vi anser att en förändring bör göras när det gäller
              avlyssningsdelen. Det är sant att vi arbetade med frågan, och
              jag var i högsta grad involverad i den. Jag var involverad i att
              inte gå fram med det förslaget eftersom vi ansåg att det inte
              var tillräckligt väl avvägt och tillräckligt rättssäkert. Det
              är det som är problemet här. Det är precis samma inställning som
              vi hade tidigare.
            </seg>
            <seg n="b260751b">
              När jag talar om utvidgning och militarisering talar jag bland
              annat om försvarets underrättelseverksamhet och KSI, det vill
              säga Kontoret för särskild inhämtning, som ligger direkt under
              Must. De är ändå militära myndigheter. De kommer att få en annan
              roll här.
            </seg>
            <seg n="3cfe92d3">
              11 september-utredningen gick från yttre militärt hot till yttre
              väpnat hot. Det handlade om terroristbekämpning ingenting annat.
              Det var det som var frågan här.
            </seg>
            <seg n="6590a639">
              Här går man alltså från yttre militärt hot till yttre hot, och
              sedan hoppar man över alla dessa bitar. Då anser jag att om dessa
              förändringar ska göras får man se till att det görs ett ordentligt
              utredningsarbete. Om så stora saker ska göras måste vi ordentligt
              veta vilka underlag som finns. Det vet vi inte här.
            </seg>
            <seg n="f557e7e6">
              Nu nämner du en utredning som handlar om terroristbekämpning,
              och det kan FRA användas för redan i dag. Det är inte det som
              det är fråga om, utan det handlar om huruvida vi ska ha den här
              utvidgningen när det gäller internationella vapenbrott, människohandel,
              narkotikabrott och så vidare. Det har ingenting att göra med terroristbekämpning
              efter elfte september.
            </seg>
            <seg n="214b2cb6">
              Då ställer jag frågan igen: Har du någonsin hört talas om ett
              liknande lagstiftningsarbete där man inte har något som helst
              underlag på det sätt som det saknas i det här arbetet? Vore det
              inte bra att ha ett eget arbete, och inte hänvisa till en utredning
              som handlar om en helt annan sak, nämligen terroristbekämpning?
              Vore det inte bra att ha till exempel en utredning om hur militären
              eventuellt skulle kunna vara med och bekämpa vanliga brott?
            </seg>
          </u>
          <note type="speaker" n="4d74220a">
            Anf. 23 KARIN ENSTRÖM (m) replik:
          </note>
          <u who="Q3544279" xml:id="i-8c74c81c91843f4e-2" n="c324f35a">
            <seg n="5e622734">
              Fru talman! Jag tycker fortfarande att Thomas Bodström sveper
              över och försöker baka ihop det militära och det polisiära, som
              inte finns med i det här förslaget. Efter Thomas Bodströms anförande
              kommer KSI, och som jag har uppfattat det i propositionen påverkas
              inte deras metoder eller arbetsuppgifter av den här propositionen.
            </seg>
            <seg n="06b6fcca">
              Någon gång når man vägs ände, och frågan är när man gör det.
              Det är bra att vi är överens om behovet, och sedan kan man säkert
              alltid i alla fall utreda mer och ta reda på mer. Problemet är
              att man aldrig kommer till skott. I det här fallet har man valt:
              Man vill komma till skott. Eftersom vi vet att mindre än 5 procent
              av all data- och teletrafik går i etern och resten går i kabel
              är det bra för FRA, regeringen och de andra myndigheter som hos
              regeringen ber om det att få möjligheten till underrättelseinhämtning.
            </seg>
          </u>
          <note type="speaker" n="140a9b0e">
            Anf. 24 ALLAN WIDMAN (fp):
          </note>
          <u who="Q4731041" xml:id="i-e0de26b548b9aac8-0" n="34f1953b">
            <seg n="5185ba09">
              Fru talman! När regeringen vill att Försvarets radioanstalt ska
              ges möjlighet att på uppdrag av regeringen och andra myndigheter
              bedriva signalspaning per tråd handlar det inte bara om teknikneutralitet.
              Såvitt angår den talade kommunikationen är det till en del fråga
              om anpassning till ny teknik, men inte när det till exempel gäller
              mejlen, som är det papperslösa samhällets brevpost. Det handlar
              också reellt om större befogenheter.
            </seg>
            <seg n="1e34d076">
              Av detta skäl ska vi inte ta lätt på den proposition som nu anmäls
              till bordläggning i kammaren. Det är alltid en sorg när vår rätt
              att utan offentlig insyn meddela oss med andra naggas i kanten.
              Bara vetskapen om att myndigheter kan ta del av det vi skriver
              och det vi säger urholkar i sig en lång rad av våra medborgerliga
              fri- och rättigheter. Samtidigt har naturligtvis demokratin en
              rätt att försvara sig, men avvägningen mellan detta skydd och
              de demokratiska värden som syftar till att skydda den enskilde
              innebär alltid en vansklig balansgång. Hur vi lyckas här och nu
              kan förmodligen bara kommande generationer svara på.
            </seg>
            <seg n="64013220">
              Vilka är nu de konkreta yttre hot som får oss att acceptera tanken
              på signalspaning av utrikes kommunikation?
            </seg>
            <seg n="e0212bde">
              Fru talman! Den 25 november 2005 lämnade en fordonskolonn idrottsstadion
              i Mazar-e-Sharif i Afghanistan. 800 meter från den svenska campen
              slog en fjärrstyrd bomb ut det främsta fordonet i kolonnen. Två
              svenska soldater dog.
            </seg>
            <seg n="3b54ff31">
              Just denna vecka var det också så att den förra regeringen hade
              lagt en proposition till riksdagen om svenskt övertagande av området
              runt Mazar-e-Sharif, och den propositionen låg på riksdagens bord.
            </seg>
            <seg n="369badb9">
              Såvitt mig är bekant är det inte klarlagt om det fanns ett samband
              mellan den demokratiska beredningen i Sveriges riksdag och attentatet
              i de annars ganska lugna delarna av norra Afghanistan. Kanske
              blir detta aldrig klarlagt. Men möjligheten, fru talman, att det
              fanns ett samband kan inte uteslutas och heller inte möjligheten
              att attentatet föregåtts av intensiv kommunikation mellan förövare
              i Afghanistan och nätverk här i Sverige.
            </seg>
            <seg n="26cefe22">
              Alldeles oavsett hur det förhöll sig visar det här exemplet att
              också vårt land måste ha förutsättningar att förebygga hot riktade
              mot svenska medborgare och försök att påverka våra demokratiska
              processer. Folkpartiet sluter därför upp kring grunderna för regeringens
              förslag, fru talman.
            </seg>
            <seg n="8d5c8f86">
              Efter den utskottsbehandling som förestår kommer frågan upp till
              förnyad debatt i kammaren. Jag kommer därför inte att gå igenom
              förslagets alla detaljer. Men låt mig ändå säga att riskerna inte
              ligger, enligt vår mening, i de bevekelsegrunder och det ramverk
              som nu föreslås, utan de ligger i möjligheten att någon någon
              gång bestämmer sig för att lyckas med att missbruka signalspaningen
              och använder den för ändamål för vilka den inte är avsedd. Folkpartiet
              har, både före och efter Lagrådet, engagerat sig i att på alla
              sätt förebygga och motverka en sådan risk.
            </seg>
            <seg n="f909a6f3">
              Jag lyssnade mycket noga på Thomas Bodströms invändningar mot
              förslaget, och han hade två huvudsakliga sådana som jag i hastigheten
              kunde fånga upp. Den ena var att Försvarsmaktens och försvarets
              ansvar för att förebygga och bekämpa brott nu breddas. Jag vill
              gärna hänvisa Thomas Bodström till 4 § i lagen om underrättelsetjänst
              där det tydligt står att den här verksamheten inte får involvera
              sig i områden som är brottsförebyggande och som hör till de polisiära
              myndigheterna.
            </seg>
            <seg n="c803baa4">
              Han sade också att det inte förekommer några undantag, till skillnad
              från till exempel de hemliga tvångsmedel som förekommer inom polisens
              arbete. Nej, det förekommer inga undantag. Men om det skulle vara
              så olyckligt att man fångar upp till exempel information som omfattas
              av det så kallade meddelarskyddet i tryckfrihetsförordningen,
              eller om man fångar upp kommunikation mellan en advokat och dennes
              klient, stadgas det utförligt i 7 § i lagen om signalspaningsverksamhet
              att sådan information omedelbart ska förstöras.
            </seg>
            <seg n="3a3d9f0a">
              Den hårda debatten om signalspaningen har bidragit till ett bättre
              förslag. Samtidigt har det, som vi har hört, förekommit en del
              missförstånd. Ett av dessa bottnar i den ansvariga myndighetens
              namn, Försvarets radioanstalt. Det har fått till och med normalt
              välinitierade massmedier att tro att det är Försvarsmakten som
              ska signalspana. Men som Karin Enström framhöll är FRA en civil
              och från Försvarsmakten helt skild myndighet. Eftersom dess huvudsakliga
              verksamhet framgent heller inte kommer att bli radio aktualiserar
              detta frågan om ett namnbyte. Signalspaningsmyndigheten vore en
              mer relevant benämning, med hänsyn till den verksamhet som ska
              bedrivas. En sådan benämning tydliggör också samtidigt att myndigheten
              arbetar mot både civila och militära myndigheter. Men till detta
              får vi återkomma, fru talman.
            </seg>
          </u>
          <note type="speaker" n="384dbcf6">
            Anf. 25 ALICE ÅSTRÖM (v):
          </note>
          <u who="Q4354173" xml:id="i-93cb41415108b35a-3" n="57f04f78">
            <seg n="34c6dadc">
              Fru talman! Det här är nog en av de viktigare debatter som har
              hållits här i riksdagen och framför allt den absolut viktigaste
              remissdebatt som har hållits i den här kammaren. Det förslag som
              denna riksdag sedermera ska behandla och ta ställning till är
              ett förslag som berör större delen av befolkningen i Sverige och
              även människor utanför Sveriges gränser.
            </seg>
            <seg n="9be2a1f6">
              Det här förslaget består av framför allt två delar. Den ena handlar
              om signalspaningen och själva tekniken för signalspaningen. Hittills
              har FRA bara kunnat spana på signaler som har funnits i etern.
              Det har alltid tidigare också ansetts att det inte har behövt
              regleras och att det inte har berörts av vårt grundlagsskydd,
              därför att etern är fri och det har varit omöjligt att kontrollera.
              Men det har alltid ansetts att all avlyssning när det gäller kabel
              eller annan teknik rör vårt grundlagsskydd och regeringsformen
              och rätten till den personliga integriteten. När det gäller att
              signalspaningen tidigare inte har varit reglerad har det varit
              internationellt vedertaget att just signalspaning i etern inte
              faller under konventioner och under de grundlagar som finns i
              olika länder.
            </seg>
            <seg n="959e540c">
              Men det här förslaget, fru talman, är faktiskt ett av de mest
              långtgående förslagen i världen när det gäller möjlighet till
              signalspaning. Det kan låta förmätet att det här skulle vara ett
              av de mest långtgående i världen. Men det är faktiskt så, gott
              folk. Inte ens i USA, som var det land som blev drabbat av terrorattentatet
              den 11 september, har man kunnat genomföra så långtgående förändringar
              när det gäller att ge en myndighet rätten att fritt signalspana
              på sina medborgare utan den demokratiska kontroll som man då har
              rätt att kräva.
            </seg>
            <seg n="beb1f667">
              Tyskland är ett land som har infört en möjlighet att ha signalspaning
              oavsett teknik. Men Tyskland har då också en mängd olika rättssäkerhetsgarantier
              och har ett starkt skydd i sitt förslag. Det krävs en tillståndsgivning
              för varje signalspaning. Detta har man nu från Europarådet granskat
              och faktiskt godkänt. Det svenska förslaget skulle aldrig få godkänt
              när det gäller en sådan granskning.
            </seg>
            <seg n="d775343a">
              Men från Vänsterpartiets sida ser vi ändå att behovet finns.
              Vi måste titta på signalspaning på ett annat sätt. Precis som
              tidigare talare har sagt är det i dag mindre än 5 procent som
              faktiskt rör sig i etern. Den tekniska utvecklingen har också
              förändrat situationen. Detta är alltså en fråga som vi är beredda
              att diskutera. Det handlar då också om hur man skapar rättssäkerhetsgarantier
              när man öppnar upp också för den ökade signalspaningen. Men det
              är ju inte det allvarliga i det här förslaget. Samtidigt som man
              lägger fram förslaget om den utökade signalspaningen lägger man
              ju också fram ett förslag som innebär att man utvidgar vad det
              är man får signalspana på.
            </seg>
            <seg n="9d2e65ef">
              Tidigare har uppgiften varit, när det gäller signalspaning, att
              det ska handla om yttre militärt hot mot Sverige. Det är mycket
              noga definierat och mycket begränsat. Det är någonting som inte
              skulle kunna drabba vem som helst. Vem som helst kan nämligen
              inte i sin kommunikation betraktas som ett yttre militärt hot.
              Men nu ändrar man mandatet till att handla om yttre hot. Några
              exempel tas upp. Det handlar om migrationsströmmar. Nu ska vi
              också spana på flyktingarna, som flyr. Det handlar om oljeutsläpp.
              Det handlar om organiserad brottslighet. Det handlar om terrorism.
              Då ger man helt plötsligt ett helt annat mandat till FRA. Och
              kopplar man ihop det utvidgade mandatet med möjligheten till en
              signalspaning som är teknikoberoende blir det här ett gigantiskt
              avlyssningsinstrument.
            </seg>
            <seg n="e0472893">
              Men, fru talman, det har också skett en del förändringar i arbetet
              med propositionen utifrån den debatt som har varit. Och det har
              varit steg i rätt riktning. Det är viktigt att säga att den debatt
              som har varit faktiskt har påverkat förslaget och att man lyssnar.
              Men det finns fortfarande alltför stora brister i förslaget för
              att man ska kunna ställa sig bakom det, så som det ser ut.
            </seg>
            <seg n="842447af">
              Fru talman! Jag skulle faktiskt vilja lyfta upp en sak. Nu är
              ju försvarsministern inte här jag tycker att det är synd att det
              inte finns någon från regeringen här. Men han fick i Agenda i
              går en fråga om varför man inte inväntade Integritetsskyddskommitténs
              delbetänkande eller lät Integritetsskyddskommittén kommentera
              det här. Då sade försvarsministern att Integritetsskyddskommittén
              tittar på integritetsfrågorna när det gäller brottsbekämpning,
              och det här är ju ingen brottsbekämpning. Då måste jag ändå påpeka
              att Integritetsskyddskommittén har i uppdrag att titta på integritetsskyddet
              på alla områden som finns. Det gäller skola, hälsovård, försvaret,
              polisen. Just att vi skulle ta det breda greppet på integritetsfrågorna
              var ju vårt huvudsakliga uppdrag. Jag vill därför betona vikten
              av att man väger in de här integritetsfrågorna även när det gäller
              det här förslaget.
            </seg>
            <seg n="79de66fb">
              Fru talman! Det är flera talare här som har sagt att sammanblandningen
              mellan den polisiära brottsbekämpningen och det militära uppdraget
              inte existerar, att det klart och tydligt står att man inte ska
              syssla med brottsbekämpning. Då är det ju ganska intressant att
              titta på vilka remissinstanser som har varit väldigt kritiska
              och ställt sig negativa till förslaget. Det är Ekobrottsmyndigheten.
              Det är Rikspolisstyrelsen. Det är Säkerhetspolisen. Det är Registernämnden.
              Det är Datainspektionen. Det är Kammarkollegiet. De är kritiska
              just eftersom man sammanblandar brottsbekämpning och det tidigare
              uppdrag som FRA hade som handlade om yttre militära hot. Man får
              här en sammanblandning av brottsbekämpning och det militära säkerhetsarbetet.
            </seg>
            <seg n="d9acda5c">
              Fru talman! Jag är helt övertygad om att alla inom Säpo, polisen
              och Datainspektionen och de som faktiskt sysslar med de här frågorna
              dagligdags inte har missförstått hela propositionen så fullständigt.
              I så fall borde man kanske ta tillbaka propositionen och skriva
              om den, om den skulle kunna missuppfattas på det sättet. Detta
              är, fru talman, den allvarligaste frågan i den här propositionen.
              Och jag hoppas att vi kan ha en framtida diskussion och en debatt
              där vi faktiskt kan se till att vi får ett utredningsarbete och
              att vi också får en proposition som inte utvidgar möjligheterna
              till att även omfatta brottsbekämpning.
            </seg>
          </u>
          <note type="speaker" n="6ca4125b">
            Anf. 26 ALLAN WIDMAN (fp) replik:
          </note>
          <u who="Q4731041" xml:id="i-e0de26b548b9aac8-1" n="34f1953b">
            <seg n="ec887a15">
              Fru talman! Alice Åströms inlägg ger mig anledning att läsa upp
              vad som står i 4 § första stycket i lagen om försvarsunderrättelseverksamhet.
              Där står det att inom försvarsunderrättelseverksamheten får det
              inte vidtas åtgärder som syftar till att lösa uppgifter som enligt
              lagar eller andra föreskrifter ligger inom ramen för polisens
              och andra myndigheters brottsbekämpande och brottsförebyggande
              verksamhet.
            </seg>
            <seg n="b1cef933">
              Det kan inte sägas tydligare. I ett andra stycke tillförs att
              det däremot är öppet för FRA att med sin verksamhet understödja
              en brottsutredning eller ett brottsförebyggande arbete hos någon
              polisiär myndighet. Det är någonting som Folkpartiet i och för
              sig tycker är bra. Det stämmer också med till exempel det lagförslag
              som antogs för ett år sedan som handlar om att Försvarsmakten
              kan ge stöd när det gäller att bekämpa internationell terrorism.
              Försvarsmakten kan inte agera på egen hand, men Försvarsmaktens
              resurser kan underställas en polisiär myndighet.
            </seg>
            <seg n="dbc7b099">
              Sedan tycker jag att det är något förmätet när Alice Åström säger
              att det här förslaget inte har några utsikter att passera de regler
              som finns i de konventioner som Sverige har tillträtt. Alice Åström
              kan inte vara okunnig om att två av de tre högsta domarna i vårt
              land har sagt att det har alla utsikter att kunna passera till
              exempel konventionen om mänskliga rättigheter i Europakonventionen.
            </seg>
          </u>
          <note type="speaker" n="a73bc7bf">
            Anf. 27 ALICE ÅSTRÖM (v) replik:
          </note>
          <u who="Q4354173" xml:id="i-93cb41415108b35a-4" n="57f04f78">
            <seg n="3cfcc31d">
              Fru talman! Jag kan börja med det sista. Jag delar inte den uppfattning
              som Lagrådet har lämnat. Och jag vet att det finns väldigt många
              jurister som delar uppfattningen att Lagrådet i det här fallet
              har fel.
            </seg>
            <seg n="c5b8ca58">
              Vi kan ta ett exempel där Sverige faktiskt blev fällt, när det
              gäller Europadomstolen. Det handlar om SegerstedtWiberg, om jag
              kommer ihåg rätt. Det handlade om säkerhetskonventionen och det
              handlade om den registrering, åsiktsregistrering, som bedrevs
              i Sverige. I det fallet fälldes Sverige. Då hade man Registernämnden.
              Man hade JK och JO. Man hade flera olika instanser som faktiskt
              hade insyn och kontroll. Ändå ansåg man från Europadomstolen att
              det här inte var tillräckligt.
            </seg>
            <seg n="65146bfd">
              Vi kan då titta på det här försvaret. Det är då Försvarets underrättelsenämnd
              som kommer att ha den uppgiften. Och så har man nu lagt till att
              man ska ha ett integritetsskyddsråd. Det är ändå två instanser
              som i grund och botten fortfarande ligger kvar under FRA även
              om de ska vara självständiga gentemot det. Då tog man ett steg
              till som jag faktiskt tyckte var bra. Tidigare sade man att försvarsunderrättelsenämnden
              skulle ha både tillståndsplikten och kontrollmöjligheten. Man
              har skilt på de här funktionerna.
            </seg>
            <seg n="88734841">
              Det är ett bra steg man har tagit, men det är ändå inte tillräckligt.
              Jag är övertygad om att det här inte kommer att hålla vid en prövning.
            </seg>
          </u>
          <note type="speaker" n="5b873883">
            Anf. 28 ALLAN WIDMAN (fp) replik:
          </note>
          <u who="Q4731041" xml:id="i-e0de26b548b9aac8-2" n="34f1953b">
            <seg n="344f61ee">
              Fru talman! Jag är själv jurist och advokat och har noga följt
              arbetet med den här propositionen under en längre tid. Jag har
              inte det självförtroende som Alice Åström har att jag kan döma
              ut detta när Lagrådet, åtminstone dess majoritet, säger något
              annat. Men det är var och en förbehållet att bedöma det juridiska
              och konstitutionella innehållet i det här förslaget. Dessvärre
              gör sig dock Alice Åström skyldig till ett förbiseende, och det
              är när hon säger att Försvarets underrättelsenämnd, Fun, ändå
              är en del av FRA. Om man läser lagtexten mycket noga, vilket jag
              hoppas att Alice Åström gör, så ser man att Fun, Försvarets underrättelsenämnd,
              faktiskt är en självständig myndighet som står helt oberoende
              av FRA. Vi kan tillägga för dem som lyssnar att det oberoende
              och den självständighet som vi vill att Försvarets underrättelsenämnd
              ska ha förstärks av att det är människor som antingen har tjänstgjort
              som ordinarie domare eller som tjänstgör som ordinarie domare
              som ska ge tillstånd respektive följa upp de beslut som fattas.
            </seg>
          </u>
          <note type="speaker" n="77c7bbaf">
            Anf. 29 ALICE ÅSTRÖM (v) replik:
          </note>
          <u who="Q4354173" xml:id="i-93cb41415108b35a-5" n="57f04f78">
            <seg n="3509ad67">
              Fru talman! Precis som Allan Widman sade: självständig myndighet.
              Vi kan diskutera det. Det står så i lagtexten. Precis som jag
              sade tidigare har det också förstärkts och blivit en förbättring
              med de förändringar som har varit. Det tycker jag absolut inte
              att man ska negligera. Annars skulle jag inte ens tro att debatten
              att försöka påverka det skulle ha någon som helst betydelse. När
              det gäller Försvarets underrättelsenämnd och den sammansättning
              som nämnden nu ska ha med oberoende före detta domare eller domare
              är det också något som har tillkommit nu i ett senare skede.
            </seg>
            <seg n="33bfa3dd">
              Allan Widman säger att det står klart och tydligt, men om man
              läser hela propositionen ser man ändå att det finns en klar möjlighet
              för FRA att avlyssna sådant som handlar om det polisiära området,
              även om man inte får bedriva brottsbekämpning själv. Det är en
              helt annan sak. För det ger ändå en möjlighet till en avlyssning
              som inte är tillåten för de brottsbekämpande myndigheterna. Där
              har vi rättssäkerhetsgarantier för när man får avlyssna och i
              vilken grad misstanke om brott måste finnas. Det saknas fullständigt
              i det här, vilket gör att rättssäkerheten egentligen inte existerar.
              Att man inte själv får bedriva brottsbekämpning är en helt annan
              sak.
            </seg>
          </u>
          <note type="speaker" n="43060200">
            Anf. 30 PETER ERIKSSON (mp):
          </note>
          <u who="Q470630" xml:id="i-9e147a6e144dca94-0" n="05cdb075">
            <seg n="b318f865">
              Fru talman! Miljöpartiet har tagit initiativ till dagens bordläggningsdebatt,
              för att vi har ett ärende som vi tycker är ovanligt viktigt och
              har mycket stor betydelse för våra grundläggande rättigheter som
              regleras i regeringsformen, i grundlagarna och också i internationella
              konventioner, Europakonventionen bland annat.
            </seg>
            <seg n="0221e1f1">
              Den grundläggande fråga som man måste kunna svara på är nog egentligen:
              Vill vi verkligen ha en stat med obegränsad rätt och möjlighet
              att övervaka och avlyssna allt vad vi gör? Vill vi att Mikael
              Odenberg i praktiken ska ha rätt att stå och kika över axeln och
              läsa allt vad vi skriver och läser?
            </seg>
            <seg n="073dd50c">
              Det har tagit många hundra år av politisk kamp för att bygga
              upp ett samhälle med rättssäkerhet och med respekt för individens
              integritet, men det tycks gå mycket fort att avveckla det. Kan
              vi lita på staten? Kan vi lita på att enskilda människor inte
              misshandlas och skadas genom att informationen missbrukas? Erfarenheten
              säger nej.
            </seg>
            <seg n="7bf0dee2">
              För drygt tio år sedan satt jag i konstitutionsutskottet när
              vi behandlade Säpos spaning mot grupper och enskilda i Sverige.
              Det ledde fram till en av vår tids största skandaler. Storebror
              gick bärsärkagång mot framför allt människor till vänster. Folk
              som inte var farliga för någon stämplades som säkerhetsrisker,
              blev av med sina jobb och förvägrades normala rättigheter. Många
              skadades och knäcktes för livet. Det är modern svensk historia.
            </seg>
            <seg n="60f28af3">
              Dagens lagförslag ger regeringen och myndigheterna obegränsad
              rätt att avlyssna medborgarna när det gäller både e-post, telefon,
              mobil och sms. Det finns inga definitioner eller begränsningar,
              bara det vaga begreppet yttre hot. Vad som inte kommit fram i
              debatten är att det är regeringen som ensam har rätt att tolka
              in vad den finner för gott. I praktiken är det försvarsministern
              som ges befogenheten att övervaka och tolka lagen. Regeringen
              kan avlyssna vem och vad den vill. Det behövs ingen domstols och
              ingen myndighets godkännande. Det är inte bara i Sverige som den
              utvecklingen pågår. Kriminologen Janne Flyghed kallar det som
              vi just nu ser i västvärlden för en normalisering av undantagstillståndet,
              en process som får entusiastiskt stöd av en del politiker som
              vill visa handlingskraft.
            </seg>
            <seg n="8f58c8a8">
              Remissinstanserna som har tittat på det här lagförslaget säger
              nej. Advokatsamfundet, Säkerhetspolisen och Rikspolisen är starkt
              kritiska. Advokatsamfundets generalsekreterare Anne Ramberg säger
              så här: Jag vill understryka att det här är mer omfattande än
              vad man tillåter till och med i Bushs USA. Där har man infört
              en skyldighet att gå till domstol när man ska ägna sig åt signalspaning
              i det här avseendet. Men det är något som vi i Sverige uppenbarligen
              inte tycker är behövligt.
            </seg>
            <seg n="8ac695e4">
              Vi står inte utan skyddsåtgärder när det gäller terrorism i dag,
              långt därifrån. En av Säpos huvuduppgifter är just spaning mot
              misstänkta terrorattentat. Vilka är de svåra problem som kräver
              så här drastiska åtgärder som nu den borgerliga regeringen vill
              införa? Är Sverige plågat av ständiga och svåra terrorattentat?
              Nej, tack och lov är det inte så. Men i propositionen finns ingen
              rimlig motivering till varför man då ska ta till de här åtgärderna.
            </seg>
            <seg n="6a9fd3d1">
              Bevisbördan måste ligga på den som vill ha rätten att avlyssna
              och kika in i våra privatliv och innersta skrymslen. Regeringen
              måste berätta konkret vad den vill skydda oss ifrån och hur den
              här avlyssningen skulle kunna hjälpa. Det handlar ju om att sätta
              sig över rättigheter som är skyddade i både Europakonventionen
              och regeringsformen, grundläggande medborgerliga rättigheter.
              Om man vill inskränka de rättigheterna måste regeringen kunna
              motivera det betydligt bättre än vad man har gjort det i den här
              propositionen.
            </seg>
            <seg n="18c02d03">
              Varje krav från remissinstanserna på att klargöra gränsdragningen
              mellan polis, säkerhetspolis och försvarsmyndigheterna avfärdas
              kategoriskt och utan närmare förklaring. Den enda beskrivning
              som finns i propositionen av vad man egentligen vill övervaka
              och spana på ser man på s. 17. Där står det att förutom terrorism
              ska avlyssningen gälla grov internationell brottslighet, alltså
              rent polisiära frågor. Men det är inte nog med det: Det finns
              en rad andra fenomen som kan påverka Sveriges säkerhet negativt
              och i vissa fall få säkerhetspolitiska konsekvenser. Hit hör t.
              ex. olika typer av försörjningskriser, ekologiska obalanser, miljöhot,
              etniska eller religiösa konflikter, stora flykting- och migrationsrörelser
              samt ekonomiska utmaningar i form av valuta- och räntespekulationer.
              Snabba, effektiva och samordnade åtgärder från statsmakternas
              sida för att möta denna typ av hot eller påfrestningar kan i många
              fall underlättas av den förvarning som en effektiv underrättelseverksamhet
              kan bidra med.
            </seg>
            <seg n="bab54510">
              Så står det ordagrant i propositionen. Om regeringen menar allvar
              så ska FRA ägna sig åt praktiskt taget alla stora nationella och
              internationella politiska frågor som över huvud taget finns och
              diskuteras i dag. Jag tycker att det är makalöst.
            </seg>
            <seg n="343cd10c">
              Är det här uppgifter som försvaret verkligen bör ha? Är avlyssning
              rätt metod att möta miljöhoten med? Eller handlar det om en byråkrati
              som har förlorat sina uppgifter i en ny värld och därför förtvivlat
              söker nya? Försvarsministern har försvarat förslaget med att avlyssningen
              endast gäller för den Internettrafik som passerar gränserna. Men
              då berättade han inte att det till exempel också gäller 90 procent
              av den finska trafiken som nästan alltid går via Sverige och en
              stor del av den norska. Han berättar inte heller att huvuddelen
              av den inhemska svenska Internettrafiken också via servrar i utlandet
              passerar landsgränsen innan den når fram, även om det handlar
              om e-post till kusinen i Målilla. Det gäller också riksdagens
              interna mejl- och Internettrafik.
            </seg>
            <seg n="94eb268b">
              Finnarna är inte alls nöjda. De gillar inte att storsvensken
              ska lyssna på deras intima meddelanden. Den finske statsministern
              kanske inte vill att hans nätdejter ska kunna uppsnappas av FRA
              eller av den svenska regeringen. Jag håller med. Den spaning och
              avlyssning som måste ske måste regleras betydligt hårdare och
              omges med en rättssäker ordning där till exempel Europakonventionens
              krav är nödvändiga inslag på ett helt annat sätt än i detta förslag.
            </seg>
            <seg n="0ae9e8af">
              Vill vi verkligen ha en stat med obegränsad rätt och möjlighet
              att övervaka och avlyssna allt vi gör? Vill vi att Mikael Odenberg
              i praktiken ska ha rätt att stå och kika över vår axel och läsa
              allt vi skriver och läser? Nej, det kan inte vara statens eller
              försvarets uppgift. Därför säger vi i Miljöpartiet de gröna nej
              till det storebrorssamhälle och det godtycke som regeringen nu
              föreslår.
            </seg>
          </u>
          <note n="4394e136">
            I detta anförande instämde Mehmet Kaplan (mp).
          </note>
          <note type="speaker" n="f0bb569d">
            Anf. 31 KARIN ENSTRÖM (m) replik:
          </note>
          <u who="Q3544279" xml:id="i-8c74c81c91843f4e-3" n="c324f35a">
            <seg n="7cf2af48">
              Fru talman! Peter Eriksson tycks sakna ord för vad han tror att
              denna proposition kommer att innebära och vilka ambitioner försvarsministern
              personligen har att granska allas telefonsamtal och mejl. Detta
              är ju inte sant. Det är en grov förvrängning av vad som står i
              propositionen. Det står ingenstans att det är en obegränsad möjlighet
              till avlyssning av vilka som helst. Det finns både definitioner
              och avgränsningar. Det framgår också mycket väl i tolvpunktsförslaget
              kring signalspaningen vad man får signalspana på. I dag finns
              inte några sådana regleringar. I dag vet man inte heller när man
              lyfter en telefon som är inkopplad i ett jack om trafiken går
              via luften eller i en tråd eller i en kabel till moster Agda eller
              vem det nu var som skulle svara i andra ändan.
            </seg>
            <seg n="98d1d113">
              I dag finns det alltså ingen reglering. Jag har svårt att förstå
              att Peter Eriksson och Miljöpartiet tycker att det är dåligt att
              införa ett integritetsskydd i en verksamhet som i dag faktiskt
              är helt oreglerad. Vi reglerar hela signalspaningen, vad och vilka
              företeelser man får signalspana på, och förstärker tillståndsgivningen
              och kontrollen i efterhand. Man ska också kunna gå in och avbryta
              denna typ av underrättelseinhämtning.
            </seg>
            <seg n="5e0d2f3d">
              När det gäller Säpo har det aldrig funnits någon självständig
              kontrollfunktion, och därför kanske detta missbruk blev möjligt.
              Det var ju bland annat därför Registernämnden tillkom.
            </seg>
            <seg n="46c64550">
              Sedan kräver inte all signalspaning i USA domstolstillstånd,
              som vissa tycks tro.
            </seg>
          </u>
          <note type="speaker" n="d402db24">
            Anf. 32 PETER ERIKSSON (mp) replik:
          </note>
          <u who="Q470630" xml:id="i-9e147a6e144dca94-1" n="05cdb075">
            <seg n="2b6ddb0d">
              Fru talman! Men då är det väl bra att vi i alla fall har en bordläggningsdebatt
              så att fler än jag hinner läsa förslaget innan vi går till beslut
              och tar slutgiltig ställning.
            </seg>
            <seg n="2993153d">
              Med detta förslag blir det legaliserat att avlyssna praktiskt
              taget allt som går över tråd och eter. Regeringen har heller ingen
              myndighet eller någon annan som den begär tillstånd hos utan kan
              definiera begreppet yttre hot precis som den vill. Det finns ingen
              som kan säga att den har definierat det fel. Det är regeringen
              själv som avgör.
            </seg>
            <seg n="5f51ce89">
              I praktiken är det försvarsministern som har hand om de här frågorna.
              I praktiken kommer det inte varje gång att vara någon stor diskussion
              om detta i regeringen, utan det är försvarsministern själv som
              i praktiken kommer att avgöra väldigt mycket av detta. Därför
              är det godtycke som här medges makalöst. Det är ett helt orimligt
              sätt att påverka den personliga integriteten i ett modernt rättssamhälle.
            </seg>
            <seg n="14360ad6">
              Vi vet inte vad vi hamnar i för situationer i framtiden. Kanske
              vi hamnar i ungefär samma situationer som när Säpo tidigare tyckte
              att de var tvungna att spana på nästan varenda vänstermänniska.
              Till och med harmlösa organisationer som Grön ungdom blev då många
              gånger föremål för Säpos övervakning. Vi vet inte heller vad vi
              lämnar för vapen och verktyg i händerna på en ny regering i framtiden
              när vi ger sådana här enorma möjligheter.
            </seg>
            <seg n="660f98f9">
              Jag tycker att det är helt fel. Det är inte rättssäkert och rimligt
              och motsvarar inte de krav vi måste kunna ställa på den personliga
              integriteten i framtiden att ge sådana möjligheter till en regering
              att efter eget skön godtyckligt bedöma precis vad och vem den
              ska spana på och avlyssna.
            </seg>
          </u>
          <note type="speaker" n="d35d71e6">
            Anf. 33 KARIN ENSTRÖM (m) replik:
          </note>
          <u who="Q3544279" xml:id="i-8c74c81c91843f4e-4" n="c324f35a">
            <seg n="3067e5d8">
              Fru talman! Det känns som om Peter Eriksson fortfarande förvränger
              innehållet i propositionen. Det som det talas om på s. 17 handlar
              inte om allt som det är möjligt att spana på utan om de allmänna
              säkerhetspolitiska utmaningar som finns och de helt nya hot som
              vi står inför. Sedan går regeringen på s. 137 in och tittar på
              vad man får signalspana mot. Det finns också förslag på hur detta
              ska regleras. Man inhämtar tillstånd, och då får man naturligtvis
              inte inhämta tillstånd till sådant som inte finns med i lagen.
              Dessutom kan man gå in i efterhand och kontrollera, och man kan
              också avbryta under hand.
            </seg>
            <seg n="0d10c80f">
              Det skulle vara intressant att veta hur Miljöpartiet och Peter
              Eriksson anser att en sådan här lag skulle vara utformad. Kan
              det över huvud taget få finnas någon försvarsunderrättelseverksamhet
              som handlar om signalspaning? Eller ska vi fortsätta som i dag,
              ha det helt oreglerat och kunna lyssna på mindre än 5 procent
              av trafiken, med de resultat det skulle medföra?
            </seg>
          </u>
          <note type="speaker" n="f22e26b8">
            Anf. 34 PETER ERIKSSON (mp) replik:
          </note>
          <u who="Q470630" xml:id="i-9e147a6e144dca94-2" n="05cdb075">
            <seg n="5d656aa4">
              Fru talman! Fortfarande är det så att regeringen inte begär tillstånd
              från någon när den ger FRA i uppdrag att spana på vem eller vad
              den vill. Så är det. Det finns ingen myndighet eller domstol som
              man behöver vända sig till och få tillstånd ifrån. Regeringen
              avgör detta själv. Jag tycker att det är orimligt. Det är en grundläggande
              hållning vi har.
            </seg>
            <seg n="2e8c7f79">
              Däremot kan jag hålla med om att det behövs någon form av signalspaning.
              Dock måste man reglera den på ett helt annat sätt. Man måste se
              till att det finns krav på personlig integritet och att rättssäkerheten
              vidmakthålls på ett helt annat sätt än i det här förslaget.
            </seg>
            <seg n="60bd54ae">
              Därför tycker jag att det är bra att vi nu ser till, vilket allt
              pekar på, att den här frågan inte kan avgöras i år utan att det
              blir en lång debatt under det närmaste året innan frågan kommer
              upp igen för ett eventuellt slutligt övervägande. Då hoppas jag
              att det även finns några liberaler kvar på den borgerliga sidan.
            </seg>
          </u>
          <note type="speaker" n="843f3167">
            Anf. 35 ALLAN WIDMAN (fp) replik:
          </note>
          <u who="Q4731041" xml:id="i-e0de26b548b9aac8-3" n="34f1953b">
            <seg n="2e257568">
              Fru talman! Nu säger Peter Eriksson att det är bra om han får
              tid att i lugn och ro studera den här propositionen inför vår
              nästa debatt i kammaren. Jag tycker kanske att det hade varit
              rimligt att göra det innan den riktigt stora kanonen plockades
              fram för avfyrning. Jag måste nämligen instämma med Karin Enström:
              Mycket av det som sägs stämmer inte med den lagstiftning som nu
              faktiskt föreslås.
            </seg>
            <seg n="0d098b90">
              Försvaret ska inte ha del av allt mellan himmel och jord. Det
              är inte heller så att kusinen i Målilla kommer att vara avlyssnad
              i varje givet ögonblick. Detta är en helt automatisk sökning.
              Den sker utifrån förutbestämda sökbegrepp. Det innebär att man
              inte kan välja att lyssna på en enskild person, utan det man lyssnar
              på är sådana saker som kan konstituera ett yttre hot mot Sverige.
            </seg>
            <seg n="ae51843b">
              De hot som står uppräknade i propositionen massförstörelsevapen,
              failing states och grov organiserad kriminalitet är just sådana
              hot som numera ingår i Sveriges nationella säkerhetsstrategi.
              Den strategin är en produkt av Försvarsberedningens arbete. Även
              Miljöpartiet instämde där i att dessa hot också är relevanta,
              möjligen mer relevanta än de militära, hot som vi behöver bry
              oss om.
            </seg>
          </u>
          <note type="speaker" n="31eb66fd">
            Anf. 36 PETER ERIKSSON (mp) replik:
          </note>
          <u who="Q470630" xml:id="i-9e147a6e144dca94-3" n="05cdb075">
            <seg n="d5fa63a1">
              Fru talman! Jag tycker att vi bör bry oss om andra hot än de
              militära hoten, men jag vet inte om det är de militära organisationerna,
              det svenska försvaret eller FRA som ska göra det. Det krävs nog
              andra människor som har kompetens inom de områdena i stället.
              Till exempel bör vi nog ge polisen möjlighet att genomföra sitt
              arbete mot kriminaliteten i stället för att lägga över det på
              FRA eller på något vis lägga det under Försvarsdepartementets
              domvärjo.
            </seg>
            <seg n="d980b6df">
              Det Allan Widman sade här stämmer inte. Det är som jag sade i
              mitt tidigare anförande: Det krävs inga tillstånd när regeringen
              ska ge uppdrag till FRA. Det kan regeringen göra utan att någon
              behöver överpröva det.
            </seg>
          </u>
          <note type="speaker" n="3955a019">
            Anf. 37 ALLAN WIDMAN (fp) replik:
          </note>
          <u who="Q4731041" xml:id="i-e0de26b548b9aac8-4" n="34f1953b">
            <seg n="9ea7d64a">
              Fru talman! Som jag sade vid ett tidigare replikskifte eller
              möjligen i mitt anförande får ju inte Försvarsmakten bedriva verksamhet
              som innebär konkurrens med den verksamhet som polisen bedriver.
              Däremot kan Försvarets radioanstalt på uppdrag av polisiära myndigheter
              understödja brottsutredningar, men i det ögonblick som någonting
              av det som framkommer genom signalspaning tenderar att handla
              om ett begånget brott eller misstanke om ett begånget brott ska
              FRA omedelbart lämna över detta till de polisiära myndigheterna.
            </seg>
            <seg n="f7f234db">
              Jag vill på en punkt ge Peter Eriksson rätt, och det är när han
              säger att svårigheten med det här förslaget är ett eventuellt
              missbruk. Det vill säga: Det som är farligt är att någon någon
              gång tar sig rätten att missbruka detta verktyg. Det är det som
              borde vara i fokus för den parlamentariska granskning som nu ska
              ske, både i utskottet och i denna och kommande debatter. Där är
              det viktigt att man gör allt som tänkas kan för att motverka ett
              missbruk.
            </seg>
            <seg n="9aedd4a1">
              Jag kan konstatera att den här frågan har varit föremål för tre
              olika utredningar under ärendets gång. Först var det Owe Wiktorin.
              Därefter skedde en omarbetning i Försvarsdepartementet under den
              föregående mandatperioden. Dessutom har ytterligare översyner
              skett sedan den nya regeringen vann valet i september 2002.
            </seg>
            <seg n="a48749db">
              Det finns säkert fortfarande utrymme för förbättringar på marginalen,
              men då är det väl bättre att Peter Eriksson väljer den konstruktiva
              infallsvinkeln på propositionen i stället för att bara omedelbart
              bestämma sig för att det här inte är värt någonting och att det
              aldrig kommer att uppfylla kraven i Europakonventionen.
            </seg>
          </u>
          <note type="speaker" n="c8d4aeaf">
            Anf. 38 PETER ERIKSSON (mp) replik:
          </note>
          <u who="Q470630" xml:id="i-9e147a6e144dca94-4" n="05cdb075">
            <seg n="56d2fe19">
              Fru talman! Om man ska klara av rättssäkerhetsproblemen behöver
              man definiera begreppen mycket tydligare. Man måste mycket tydligare
              och mer begränsat tala om vad som är tillåtet och vad som inte
              är tillåtet. Med sådana här väldigt vaga definitioner av typen
              yttre hot är det orimligt och omöjligt att tro att det sedan ska
              kunna skötas på ett sakligt och begränsat sätt. Då har man öppnat
              för godtycke, och då är också risken väldigt stor för missbruk
              senare.
            </seg>
            <seg n="09f0b1ea">
              Det tycker jag att man måste ha med sig i bagaget, och därför
              har den här propositionen fel utgångspunkt. Man måste börja med
              att definiera vad det handlar om och vilken verksamhet man ska
              ge tillstånd till i stället för att hålla öppet för praktiskt
              taget vad som helst.
            </seg>
          </u>
          <note type="speaker" n="8c04ac06">
            Anf. 39 STEN NORDIN (m):
          </note>
          <u who="Q3041165" xml:id="i-84f8b1adefc0cf42-0" n="9669a5cf">
            <seg n="3ff33724">
              Fru talman! I dag framträder Sveriges utrikesminister Carl Bildt
              inför FN:s råd för mänskliga rättigheter och påtalar där övergreppen
              mot civilbefolkningen i Darfur. Inför detta skriver han i dagens
              nummer av Svenska Dagbladet: Sverige får aldrig tystna i kritiken
              mot kvarvarande diktaturer och de auktoritära regimer där rättighetsskyddet
              är svagt. I samma artikel konstaterar utrikesministern att även
              om utvecklingen i världen fortsätter i rätt riktning för mänskliga
              rättigheter har takten avstannat jämfört med åren efter Berlinmurens
              fall 1989.
            </seg>
            <seg n="21615805">
              Han skriver också om informationsteknologins betydelse för att
              revolutionera människors möjligheter att faktiskt göra uppror
              och bryta mot auktoritära regimer och deras kontrollbehov.
            </seg>
            <seg n="63f0ae27">
              Det är här alliansregeringen och alliansen står i de utrikespolitiska
              frågorna. Sveriges röst i världen måste vara tydlig och aktiv
              när det gäller mänskliga rättigheter. Det gör också att Sverige,
              även om vi är litet land, inte är någon isolerad ö i en värld
              där det tyvärr finns många hot mot vår frihet och mot människors
              liv och säkerhet.
            </seg>
            <seg n="f103e006">
              Det finns också i denna kammare en bred enighet om att svensk
              trupp deltar på FN-mandat utomlands. Det finns en bred enighet
              om svenskt biståndsarbete och så vidare. Vi har ett ansvar att
              skapa skydd såväl för svenskar här hemma som utomlands.
            </seg>
            <seg n="81ad753f">
              Karin Enström och Allan Widman har redogjort väl för regeringens
              proposition. Jag tycker för min del att det är integritetsdebatten
              som måste stå i förgrunden. Den har förts mycket livligt kring
              det här förslaget, inte minst på tidningarnas ledarredaktioner.
              Jag tycker att denna debatt är viktig. Jag tycker att denna debatt
              ökar transparensen kring de här svåra frågorna. Men jag tycker
              också att man måste påminna sig om eftersom det har varit en del
              svepande formuleringar om regeringen och försvarsministern som
              bara kan knäppa med fingrarna och sedan börja avlyssna att regeringen
              vilar under riksdagens kontrollmakt. Regeringen prövas i offentlig
              debatt och genomlysning och vart fjärde år av väljarna. Det måste
              man komma ihåg. Det gäller även en rad andra frågor inom säkerhetspolitiken.
              Det finns också många frågor om polisens rättigheter att arbeta,
              att avlyssna och annat som vi tidigare har diskuterat.
            </seg>
            <seg n="fd917a37">
              När det gäller frågan om vem som har ansvar för vad, var Thomas
              Bodströms huvudnummer att polisiär verksamhet skulle föras över
              till försvaret. Jag har svårt att dela den tolkningen av propositionen.
              Det står mycket tydligt att det är Säkerhetspolisens författningsreglerade
              uppgift att leda och bedriva polisarbete som gäller till exempel
              terrorism.
            </seg>
            <seg n="6e5398ad">
              I förslaget säger man att underrättelseresurser utgör en kvalificerad
              nationell resurs. Det är riktigt. Men det innebär ju inte att
              arbetsuppgifterna har förts från polisen till militären, utan
              just att till exempel Säpo kan få ha inriktning på avlyssning
              men kontrolleras av organ som har att fatta beslut om man ska
              godkänna signalspaningen. Det är också tydliggjort att det handlar
              om yttre hot mot rikets säkerhet och om internationell brottslighet
              av sådan kvalificerad art att den kan anses utgöra ett yttre hot
              mot landet.
            </seg>
            <seg n="6ce62ab3">
              Jag tycker reglerna för detta är klara, och jag kan inte riktigt
              följa med i de påståenden som säger att man nu för över verksamhet
              från polisen till FRA som i och för sig också är en civil myndighet.
              Detta sker inte.
            </seg>
            <seg n="bb5fb3fd">
              Jag tycker ändå att det är glädjande i diskussionen att Socialdemokraterna,
              Vänstern och i någon mån också Miljöpartiet har angett behovet
              av en reformering av signalspaningen och reglerna för signalspaning.
              Alla kan konstatera, fru talman, att gör vi inte det har vi i
              praktiken helt avhänt oss möjligheterna att bedriva signalspaning
              därför att tekniken har förändrats. Vi vet sedan lång tid tillbaka
              att signalspaning, som har förekommit sedan andra världskriget,
              har mycket stor betydelse i det säkerhetspolitiska arbetet.
            </seg>
            <seg n="6c673c50">
              Fru talman! Den här propositionen går nu till utskottet för noggrann
              beredning. Jag tycker att det är bra att vi har haft en remissdebatt
              kring detta. Jag tycker att man ska välkomna den offentliga debatten
              kring alla förslag, naturligtvis inte minst kring den här typen
              av förslag där vi måste göra svåra avvägningar mellan det som
              vi högtidlighåller och som är viktigt när det gäller personlig
              integritet och rikets säkerhet. Det här är tyvärr inte den enda
              delen i säkerhets- och försvarspolitiken där vi under reglerade
              former faktiskt måste frångå vad vi annars anser vara grundläggande
              rättigheter. Vi är ju väldigt vana vid allmän värnplikt, men låt
              mig påminna om att detta utgör en inskränkning för de unga människor
              som lyder under pliktlagen. Vi är så vana vid det att vi sällan
              diskuterar det ur den aspekten, men låt oss ändå komma ihåg att
              det är på det sättet.
            </seg>
            <seg n="9b2aabb7">
              Fru talman! Jag tycker som sagt att det är bra att vi har haft
              den här remissdebatten. Det är bra med den offentliga debatt som
              har varit, men jag tycker också att den här propositionen förtjänar
              ett betydligt mer seriöst bemötande än vad som ibland är fallet.
              Ibland förekommer väl svepande formuleringar kring att det skulle
              finnas en dold agenda. Läser man propositionen noggrant ser man
              mycket tydligt att så inte är fallet.
            </seg>
          </u>
          <note type="speaker" n="6dc4d26f">
            Anf. 40 MEHMET KAPLAN (mp):
          </note>
          <u who="Q4822657" xml:id="i-f34dea1b0eba9be2-0" n="d13df77c" next="i-2882df60a42cb585-0">
            <seg n="e52359b7">
              Fru talman! Det är intressant att höra denna debatt som lekman
              och icke-jurist. Det är roligt att det finns jurister som debatterar
              frågan, och det är också spännande att få höra vad landets samlade
              advokater den senaste tiden har sagt i frågan, vad Advokatsamfundet
              har yttrat sig om och varför de har sagt det de har sagt.
            </seg>
            <seg n="6b0dc9be">
              Vi är motståndare till två principiella punkter i detta från
              Miljöpartiets sida. Den ena handlar om det Peter Eriksson tidigare
              pratade om. Den andra ska jag ta upp. Det är just känslan av undantagstillstånd
              som normaliseras.
            </seg>
            <seg n="81644776">
              Jag vet att det finns hundratusentals människor från andra länder
              i vårt land som i dag antingen är svenska medborgare eller innehar
              uppehållstillstånd. Många av dem kommer från länder där undantagstillstånd
              snarare är regel än undantag. Det är den typen av ingrepp i vår
              vardag som vi är oroliga för att vi inför med detta.
            </seg>
            <seg n="bf1b75d0">
              Jag skulle vara rätt nöjd om majoriteten av de instanser som
              har tittat på den här frågan och det här förslaget hade varit
              nöjda. Men ur den lekmannaposition som jag har och som majoriteten
              av svenska folket också har är det väldigt svårt att se varför
              man behöver ändra på det som finns i dag, förutom på en enda viktig
              punkt. Den har tagits upp av företrädare för de borgerliga partierna.
              Det är att vi måste reglera ett tidigare oreglerat område. Men
              när vi ska reglera det här oreglerade området är det konstigt
              att vi tar i med storsläggan när det egentligen behövs en skalpell.
            </seg>
            <seg n="8df78557">
              En annan fråga som jag vill lyfta fram och som gläder mig är
              att Thomas Bodström i dag meddelar att han har ett besked till
              den socialdemokratiska riksdagsgruppen, att de ska rösta för en
              bordläggning. Det är glädjande att höra. Men jag skulle också
              ha velat höra några från den borgerliga sidan, några kvarvarande
              äkta liberaler säga: Vi vill diskutera det här litet till. Vi
              vill invänta den kommitté som är tillsatt att gräva djupare och
              titta närmare på denna fråga så att vi alla har haft möjlighet
              att tillsätta personer och faktiskt, när vi går till beslut i
              en sådan här viktig fråga, som är svår att backa från sedan, med
              gott mod kan säga att vi faktiskt har tittat igenom detta och
              att det är nödvändigt.
            </seg>
            <seg n="49f276b4">
              Jag vill nämligen, när det gäller de väldigt djupa åtaganden
              och de grova inskränkningar det här skulle kunna innebära, jag
              säger skulle kunna, det måste inte vara så det är inte så att
              regeringen är ond och att vi har en ond minister som vill detta
              vädja just till de ledamöter som inte känner sig riktigt nöjda
              med just det här förslaget, som sitter där med en borgerlig partiledare
              som har sagt att det här måste vi rösta för, att faktiskt tänka
              igenom det en gång till.
            </seg>
            <seg n="0742ff50">
              Vi har ett skydd i författningen. Det är det minoritetsskydd
              som ger oss möjlighet att skjuta upp detta i ett år. Vi har inte
              bråttom. Integritetsskyddskommittén måste få den tid den behöver.
            </seg>
          </u>
          <note n="35c4db79">
            Överläggningen var härmed avslutad.
          </note>
          <note n="6e6b859e">
            Propositionen bordlades.
          </note>
          <note n="88bb1d8d">
            12 § Bordläggning
          </note>
          <note n="4d615fc6">
            Anmäldes och bordlades
          </note>
          <note n="0db4bfe5">
            Kammaren biföll talmannens förslag att motioner fick väckas på
            denna skrivelse.
          </note>
          <note n="4d615fc6">
            Anmäldes och bordlades
          </note>
          <note n="dde9e904">
            13 § Anmälan om interpellationer
          </note>
          <note n="0404b8e1">
            Anmäldes att följande interpellationer framställts
          </note>
          <note n="f0530268">
            den 2 mars
          </note>
          <note n="7856d308">
            Ibrahim Baylan
          </note>
          <u who="Q4822657" xml:id="i-2882df60a42cb585-0" n="d13df77c" prev="i-f34dea1b0eba9be2-0">
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="8ceaeb02">
              Barbro Westerholm
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="8ceaeb02">
              Barbro Westerholm
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
            <seg n="2de46ad2">
              Luciano Astudillo
            </seg>
          </u>
          <note n="3d965b12">
            Bosse Ringholm
          </note>
          <note n="3d965b12">
            Bosse Ringholm
          </note>
          <note n="3cde0360">
            den 5 mars
          </note>
          <note n="be1cfe02">
            Hans Linde
          </note>
          <note n="79b1bbe2">
            Louise Malmström
          </note>
          <note n="3ffc5633">
            Gunilla Carlsson
          </note>
          <note n="ed21a028">
            Sylvia Lindgren
          </note>
          <note n="73f1c587">
            Lennart Axelsson
          </note>
          <note n="97f9dd07">
            Christina Axelsson
          </note>
          <note n="fd78fe2f">
            Krister Hammarbergh
          </note>
          <note n="0718319d">
            Karla López
          </note>
          <note n="51042a85">
            den 6 mars
          </note>
          <note n="1c0c6e5b">
            Mats Pertoft
          </note>
          <note n="41e5a5fb">
            Börje Vestlund
          </note>
          <note n="41e5a5fb">
            Börje Vestlund
          </note>
          <note n="73f1c587">
            Lennart Axelsson
          </note>
          <note n="3ffc5633">
            Gunilla Carlsson
          </note>
          <note n="6525a680">
            den 7 mars
          </note>
          <note n="2be55d22">
            Wiwi-Anne Johansson
          </note>
          <note n="093d5a49">
            Eva Johnsson
          </note>
          <note n="46f1fa36">
            den 8 mars
          </note>
          <note n="0221cc61">
            Else-Marie Lindgren
          </note>
          <note n="70482d79">
            den 9 mars
          </note>
          <note n="57e1697e">
            Berit Högman
          </note>
          <note n="1c0c6e5b">
            Mats Pertoft
          </note>
          <note n="3b6f3dc9">
            Ulf Holm
          </note>
          <note n="73369f6d">
            Anders Karlsson
          </note>
          <note n="41e5a5fb">
            Börje Vestlund
          </note>
          <note n="41e5a5fb">
            Börje Vestlund
          </note>
          <note n="58c5ad95">
            den 12 mars
          </note>
          <note n="be1cfe02">
            Hans Linde
          </note>
          <note n="b6e2c139">
            Göran Persson
          </note>
          <note n="f7406a2b">
            Lena Olsson
          </note>
          <note n="ddbd0efa">
            Interpellationerna 374393 redovisas i bilaga som fogats till
            riksdagens snabbprotokoll tisdagen den 13 mars.
          </note>
          <note n="15638857">
            Interpellationerna 394402 redovisas i bilaga som fogats till
            riksdagens snabbprotokoll tisdagen den 20 mars.
          </note>
          <note n="80296d97">
            14 § Anmälan om frågor för skriftliga svar
          </note>
          <note n="41705145">
            Anmäldes att följande frågor för skriftliga svar framställts
          </note>
          <note n="3cde0360">
            den 5 mars
          </note>
          <note n="23f5245b">
            Hillevi Engström
          </note>
          <note n="23f5245b">
            Hillevi Engström
          </note>
          <note n="2be55d22">
            Wiwi-Anne Johansson
          </note>
          <note n="c434a79b">
            Stefan Wikén
          </note>
          <note n="29339e6e">
            Yilmaz Kerimo
          </note>
          <note n="ed21a028">
            Sylvia Lindgren
          </note>
          <note n="af73d6a5">
            Agneta Gille
          </note>
          <note n="8213d340">
            Maryam Yazdanfar
          </note>
          <note n="82af4794">
            Fredrik Olovsson
          </note>
          <note n="82af4794">
            Fredrik Olovsson
          </note>
          <note n="51042a85">
            den 6 mars
          </note>
          <note n="2278900a">
            Johan Pehrson
          </note>
          <note n="5e9a1d1f">
            Carina Hägg
          </note>
          <note n="5e9a1d1f">
            Carina Hägg
          </note>
          <note n="355f9281">
            Christer Engelhardt
          </note>
          <note n="bf6c8251">
            Esabelle Reshdouni
          </note>
          <note n="a885038b">
            Cecilia Magnusson
          </note>
          <note n="46f1fa36">
            den 8 mars
          </note>
          <note n="ceaf0038">
            Cecilia Widegren
          </note>
          <note n="3080e044">
            Annelie Enochson
          </note>
          <note n="68f9041e">
            Helena Bouveng
          </note>
          <note n="bf6c8251">
            Esabelle Reshdouni
          </note>
          <note n="2759c26f">
            Bodil Ceballos
          </note>
          <note n="dfe41c6e">
            Lars Hjälmered
          </note>
          <note n="dfe41c6e">
            Lars Hjälmered
          </note>
          <note n="dff2bd56">
            Peter Hultqvist
          </note>
          <note n="f7406a2b">
            Lena Olsson
          </note>
          <note n="c4f684a4">
            Mats Berglind
          </note>
          <note n="5b27b028">
            Ulf Nilsson
          </note>
          <note n="f7577fcb">
            Birgitta Ohlsson
          </note>
          <note n="1390ad57">
            Betty Malmberg
          </note>
          <note n="70482d79">
            den 9 mars
          </note>
          <note n="b6e2c139">
            Göran Persson
          </note>
          <note n="30f4de62">
            Gunilla Tjernberg
          </note>
          <note n="3a176785">
            Helene Petersson
          </note>
          <note n="eed69e7d">
            Sven-Erik Österberg
          </note>
          <note n="46f52e1c">
            Frågorna redovisas i bilaga som fogats till riksdagens snabbprotokoll
            tisdagen den 13 mars.
          </note>
          <note n="c4279545">
            15 § Anmälan om skriftliga svar på frågor
          </note>
          <note n="30b6f77f">
            Anmäldes att skriftliga svar på följande frågor inkommit
          </note>
          <note n="3cde0360">
            den 5 mars
          </note>
          <note n="3f7c3481">
            Mikael Damberg
          </note>
          <note n="b5b34242">
            Lars Wegendal
          </note>
          <note n="b3f3bc23">
            Tommy Ternemar
          </note>
          <note n="51042a85">
            den 6 mars
          </note>
          <note n="7f4a663d">
            Magdalena Andersson
          </note>
          <note n="eea0db7b">
            Margareta Cederfelt
          </note>
          <note n="fd94812c">
            Christin Hagberg
          </note>
          <note n="6525a680">
            den 7 mars
          </note>
          <note n="f7577fcb">
            Birgitta Ohlsson
          </note>
          <note n="a0deb0b1">
            Anne Marie Brodén
          </note>
          <note n="f7406a2b">
            Lena Olsson
          </note>
          <note n="627734dd">
            Tina Acketoft
          </note>
          <note n="72c0bbec">
            Solveig Hellquist
          </note>
          <note n="ebe05980">
            Thomas Bodström
          </note>
          <note n="999f9445">
            Fredrik Lundh
          </note>
          <note n="999f9445">
            Fredrik Lundh
          </note>
          <note n="999f9445">
            Fredrik Lundh
          </note>
          <note n="999f9445">
            Fredrik Lundh
          </note>
          <note n="28cfb93d">
            Anne Ludvigsson
          </note>
          <note n="c588ca20">
            Ameer Sachet
          </note>
          <note n="eea0db7b">
            Margareta Cederfelt
          </note>
          <note n="2bd73a6e">
            Jeppe Johnsson
          </note>
          <note n="355f9281">
            Christer Engelhardt
          </note>
          <note n="30f4de62">
            Gunilla Tjernberg
          </note>
          <note n="bd2cb9c9">
            Peter Jonsson
          </note>
          <note n="22e0b0d6">
            Eva-Lena Jansson
          </note>
          <note n="22e0b0d6">
            Eva-Lena Jansson
          </note>
          <note n="c588ca20">
            Ameer Sachet
          </note>
          <note n="1b61b10f">
            Tobias Krantz
          </note>
          <note n="97f9dd07">
            Christina Axelsson
          </note>
          <note n="fd94812c">
            Christin Hagberg
          </note>
          <note n="c588ca20">
            Ameer Sachet
          </note>
          <note n="9178a4d0">
            Marie Nordén
          </note>
          <note n="7fd033a7">
            Hans Stenberg
          </note>
          <note n="bd2cb9c9">
            Peter Jonsson
          </note>
          <note n="bbe05a1b">
            Solveig Zander
          </note>
          <note n="e0a4fb8c">
            Jan-Olof Larsson
          </note>
          <note n="a6f7ea50">
            Ann-Christin Ahlberg
          </note>
          <note n="0d82f0ed">
            Helena Leander
          </note>
          <note n="e05f5bb8">
            Gustav Blix
          </note>
          <note n="0718319d">
            Karla López
          </note>
          <note n="62c4a0cd">
            Peter Rådberg
          </note>
          <note n="efdc5e62">
            Hans Olsson
          </note>
          <note n="8f287c1a">
            Birgitta Eriksson
          </note>
          <note n="b5b34242">
            Lars Wegendal
          </note>
          <note n="a9b6b2f2">
            Alice Åström
          </note>
          <note n="22e0b0d6">
            Eva-Lena Jansson
          </note>
          <note n="0718319d">
            Karla López
          </note>
          <note n="856045c0">
            Ronny Olander
          </note>
          <note n="70724cfa">
            Egon Frid
          </note>
          <note n="21923fd6">
            Peter Jeppsson
          </note>
          <note n="fa492d62">
            Alf Eriksson
          </note>
          <note n="fa492d62">
            Alf Eriksson
          </note>
          <note n="3e6c6e78">
            Johan Löfstrand
          </note>
          <note n="dff2bd56">
            Peter Hultqvist
          </note>
          <note n="fd5ae9a5">
            Agneta Lundberg
          </note>
          <note n="4ae697fd">
            Anita Brodén
          </note>
          <note n="dbe7920b">
            Britta Rådström
          </note>
          <note n="b25903d0">
            Ulla Löfgren
          </note>
          <note n="f7577fcb">
            Birgitta Ohlsson
          </note>
          <note n="f7577fcb">
            Birgitta Ohlsson
          </note>
          <note n="2be55d22">
            Wiwi-Anne Johansson
          </note>
          <note n="be1cfe02">
            Hans Linde
          </note>
          <note n="c434a79b">
            Stefan Wikén
          </note>
          <note n="be1cfe02">
            Hans Linde
          </note>
          <note n="fa492d62">
            Alf Eriksson
          </note>
          <note n="3275caaf">
            Inger Davidson
          </note>
          <note n="c434a79b">
            Stefan Wikén
          </note>
          <note n="48ea086d">
            Helén Pettersson
          </note>
          <note n="7fd033a7">
            Hans Stenberg
          </note>
          <note n="10aad1e9">
            Cecilia Wikström
          </note>
          <note n="3e06c1f8">
            Lars-Ivar Ericson
          </note>
          <note n="3e06c1f8">
            Lars-Ivar Ericson
          </note>
          <note n="46f1fa36">
            den 8 mars
          </note>
          <note n="58c5ad95">
            den 12 mars
          </note>
          <note n="999f9445">
            Fredrik Lundh
          </note>
          <note n="22e0b0d6">
            Eva-Lena Jansson
          </note>
          <note n="82af4794">
            Fredrik Olovsson
          </note>
          <note n="82af4794">
            Fredrik Olovsson
          </note>
          <note n="82af4794">
            Fredrik Olovsson
          </note>
          <note n="c9b65cd2">
            Svar som inkommit den 58 mars redovisas i bilaga som fogats till
            riksdagens snabbprotokoll tisdagen den 13 mars.
          </note>
          <note n="983bd346">
            Svar som inkommit den 12 mars redovisas i bilaga som fogats till
            riksdagens snabbprotokoll tisdagen den 20 mars.
          </note>
          <note n="906fe9fa">
            16 § Kammaren åtskildes kl. 16.14.
          </note>
          <note n="c635f9fe">
            Förhandlingarna leddes av tredje vice talmannen.
          </note>
          <note n="07f7ed79">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
