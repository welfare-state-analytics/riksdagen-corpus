<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--33</head>
          <docDate when="2006-12-05">2006-12-05</docDate>
        </div>
      </front>
      <body>
        <div>
          <note n="8116f01b">
            ﻿
          </note>
          <note n="48f37264">
            Riksdagens protokoll
          </note>
          <note n="6909d8cc">
            2006/07:33
          </note>
          <note type="date" n="9c681ea1">
            Tisdagen den 5 december
          </note>
          <note n="cb3fbd56">
            Kl. 13:30 - 18:10
          </note>
          <note n="385cf5e6">
            1 § Justering av protokoll
          </note>
          <note n="3a040225">
            Justerades protokollet för den 29 november.
          </note>
          <note n="f1faa6e5">
            2 § Avsägelse
          </note>
          <note n="d0988b87">
            Talmannen meddelade att Stefan Attefall (kd) avsagt sig uppdraget
            som ledamot i utrikesnämnden.
          </note>
          <note n="f5df2f00">
            Kammaren biföll denna avsägelse.
          </note>
          <note n="b9e8bbf8">
            3 § Anmälan om kompletteringsval till utrikesnämnden
          </note>
          <note n="065e9f46">
            Talmannen meddelade att Kristdemokraternas riksdagsgrupp på grund
            av uppkomna vakanser anmält Alf Svensson som ledamot i utrikesnämnden
            och Stefan Attefall som suppleant i utrikesnämnden.
          </note>
          <note n="ed110d10">
            Talmannen förklarade valda till
          </note>
          <note n="0b780437">
            ledamot i utrikesnämnden
          </note>
          <note n="02107013">
            suppleant i utrikesnämnden
          </note>
          <note n="c3e9280f">
            4 § Anmälan om personlig ersättare för särskild företrädare för
            partigrupp
          </note>
          <note n="6c7bc6d7">
            Talmannen meddelade att Kristdemokraternas riksdagsgrupp enligt
            1.5.2 riksdagsordningen anmält Sven Gunnar Persson som personlig
            ersättare för Stefan Attefall i riksdagsstyrelsen.
          </note>
          <note n="64ba93e2">
            5 § Anmälan om fördröjda svar på interpellationer
          </note>
          <note n="7900417c">
            Till riksdagen hade inkommit följande skrivelser:
          </note>
          <note n="9f955fcc">
            Interpellation 2006/07:109
          </note>
          <note n="6e2c7b3e">
            Interpellation 2006/07:109 Arbetsgivarens medfinansiering av
            sjukpenningkostnaderna och ansvaret för rehabiliteringsutredning
          </note>
          <note n="82d3652f">
            Interpellationen kommer att besvaras fredagen den 22 december
            2006.
          </note>
          <note n="c279e0be">
            Skälet till dröjsmålet är utlandsvistelse.
          </note>
          <note n="0bacc766">
            Erna Zelmin
          </note>
          <note n="f29926f5">
            Interpellation 2006/07:117
          </note>
          <note n="ead4c148">
            Interpellation 2006/07:117 Förtidspensionärernas ålderspension
          </note>
          <note n="82d3652f">
            Interpellationen kommer att besvaras fredagen den 22 december
            2006.
          </note>
          <note n="3309648c">
            Skälet till dröjsmålet är tidigare inplanerade engagemang.
          </note>
          <note n="0bacc766">
            Erna Zelmin
          </note>
          <note n="888072b3">
            6 § Svar på interpellation 2006/07:77 om ojämlika villkor mellan
            olika boendeformer
          </note>
          <note type="speaker" n="37d7b1a8">
            Anf. 1 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-0" n="f6b6bf09">
            <seg n="728e9df8">
              Herr talman! Johan Löfstrand har frågat mig hur jag vill ge förutsättningar
              för att främja fortsatt byggande av hyresbostäder samt hur jag
              vill skapa jämlika förutsättningar för boende i olika upplåtelseformer.
              Dessutom har interpellanten frågat mig på vilket sätt jag kommer
              att kompensera studenterna för de ökade boendekostnader som avskaffandet
              av bostadssubventionerna innebär.
            </seg>
            <seg n="e97ddc15">
              Jag kan inte annat än att instämma i att det är viktigt att det
              byggs hyresrätter och att studenter inte missgynnas på bostadsmarknaden.
            </seg>
            <seg n="805b372a">
              Regeringens politiska inriktning innebär att långsiktigt stabila
              villkor för ägande och byggande av bostäder ska etableras. Snedvridande
              subventioner och detaljregleringar avskaffas. Fastighetsbeskattningen
              reformeras med inriktning att fastighetsskatten avskaffas och
              ersätts med en låg kommunal fastighetsavgift som motsvarar kommunernas
              kostnader för fastighetsrelaterad kommunal service. Konkurrens
              ska främjas, inte minst inom byggsektorn, och arbetskraftsinvandring
              underlättas för att motverka arbetskraftsbrist. Detta kommer att
              ge möjlighet till byggande av såväl bostadsrätter som hyresrätter.
            </seg>
            <seg n="2e46f201">
              Även om räntebidragen tidigare har betraktats som en kompensation
              för att privatpersoner kan göra avdrag för utgifter för låneräntor
              är det ändå så att ränteavdraget faktiskt är ett led i en enhetlig
              kapitalbeskattning och inte en specifikt bostadspolitisk subvention.
              Ränteavdragen motiverar således inte förekomsten av räntebidrag.
            </seg>
            <seg n="60635f93">
              När det gäller studentbostäder är det lika viktigt att skilja
              mellan konsekvenserna på kort och lång sikt som när det gäller
              bostadsbyggandet i övrigt. På kort sikt fördyras visserligen produktionen
              av nya bostäder, liksom att fastighetsägarnas subventionsintäkter
              i form av räntebidrag för de bostäder som byggts sedan 1993 minskar.
              Detta behöver dock inte få ett omedelbart genomslag på hyrorna
              eftersom fastighetsägarna också måste ta hänsyn till sina kunders
              i detta fall studenternas ekonomiska situation och betalningsförmåga.
              Att inte göra det skulle leda till vakanser och inkomstbortfall.
              På längre sikt gynnas dock all bostadsproduktion, även studentbostäder,
              av att det skadliga beroendet av statliga bidrag upphör och ersätts
              med normala marknadsförutsättningar.
            </seg>
            <seg n="6194f1b6">
              En väl fungerande bostadsmarknad måste innehålla en mångfald
              av boendeformer, såväl mer traditionella sådana som av mer tillfälligt
              slag. I detta sammanhang kan man också fråga sig om det är samhällsekonomiskt
              rationellt att subventionera byggandet av nya lägenheter som i
              realiteten ändå bara är genomgångslägenheter, samtidigt som delar
              av det befintliga bostadsbeståndet i dag inte nyttjas fullt ut.
              Privatpersoner som tillfälligtvis inte utnyttjar sin bostad skulle
              genom att hyra ut den helt eller delvis kunna bidra till att komplettera
              de konventionella boendeformerna.
            </seg>
            <seg n="5423519c">
              Regeringen har för avsikt att ge tilläggsdirektiv till utredningen
              om ekonomiska och juridiska förutsättningar för privatpersoners
              upplåtelse av den egna bostaden. Avsikten med tilläggsdirektiven
              är att öka möjligheterna för utredningen att lämna förslag till
              ekonomiska incitament som kan öka bostadsinnehavarens intresse
              av upplåtelse av den egna bostaden. Att utnyttja det befintliga
              bostadsbeståndet på ett bättre sätt skulle gagna hela bostadsmarknaden,
              inte minst studenter.
            </seg>
            <seg n="7ac002f0">
              Jag vill i detta sammanhang påminna om att de investeringsstöd
              som infördes 2001 respektive 2003 av den socialdemokratiska regeringen
              aldrig var avsedda att vara mer än tillfälliga och skulle upphöra
              vid 2006 års utgång. Den socialdemokratiska regeringen hade även
              för avsikt att avveckla räntebidraget, även om det var först från
              den 1 juli 2008.
            </seg>
            <seg n="cdeafb5a">
              Jag är övertygad om att ett ökat bostadsbyggande, bland annat
              av billiga hyresrätter, är möjligt med långsiktigt förutsägbara
              villkor. Att den förra regeringens subventionspolitik misslyckats
              framgår inte minst av att andelen bygginvesteringar inte är mer
              än ungefär 6 % i Sverige medan de i genomsnitt är ca 10 % i EU
              och över 12 % i vårt grannland Finland enligt Sveriges Byggindustrier.
            </seg>
          </u>
          <note type="speaker" n="2baf49bd">
            Anf. 2 JOHAN LÖFSTRAND (s):
          </note>
          <u who="Q4563305" xml:id="i-a1dc67595678a1df-0" n="185d3815">
            <seg n="a4ddc16c">
              Herr talman! Jag vill börja med att tacka statsrådet Mats Odell
              för det svar jag fått. Det är också väldigt glädjande att få höra
              att statsrådet ser att det är viktigt att det finns olika typer
              av boendeformer representerade i det svenska samhället och att
              han under den kommande mandatperioden kommer att försvara såväl
              hyresrätten som bostadsrätten som en viktig del i den svenska
              bostadspolitiken.
            </seg>
            <seg n="37f13be8">
              Jag för min del är dock lite rädd. Jag är lite orolig för att
              med den borgerliga politik som nu kommer att föras så kommer hyresrätten
              på sikt att vara hotad, och med den politik som förs kommer borttagandet
              av räntesubventioner och investeringsstöd att leda till högre
              kostnader för hyresrätter men också för bostadsrätter. Nyproducerade
              bostadsrätter är också en boendeform som kommer att få väldigt
              stora problem med den politik som regeringen har.
            </seg>
            <seg n="d81f0d69">
              Det andra jag vill lyfta fram är att Mats Odell nu för andra
              gången i talarstolen vi hade en interpellationsdebatt för ett
              tag sedan då han medverkade hävdat att den socialdemokratiska
              regeringen har aviserat att både räntebidraget och investeringsstödet
              skulle försvinna från årsskiftet. Då vill jag ta tillfället i
              akt att citera vårpropositionen, s. 36, där man väldigt tydligt
              säger: I avvaktan på en reformering av bostadsfinansieringen aviserar
              regeringen nu följande åtgärder: De tillfälliga investeringsstöden
              förlängs till och med den 30 juni 2008. Nästa punkt jag hoppar
              över lite lyder: Nybeviljande av räntebidragen i dess nuvarande
              form avvecklas den 30 juni 2008. I brödtexten ovanför kan läsas
              att man före utgången av 2008 kommer att komma med förslag om
              ett nytt bostadsfinansieringssystem.
            </seg>
            <seg n="28754c17">
              Vi socialdemokrater anser nämligen att bostadspolitik är viktigt.
              Det är oerhört viktigt att det finns mekanismer i samhället som
              gör att det finns olika typer av boendeformer för olika människor
              i olika situationer, och då behövs det ett bostadsfinansieringssystem.
            </seg>
            <seg n="c91fb6cd">
              Min första fråga till Mats Odell är: Kommer vi med det system
              som regeringen nu lägger fram att få långsiktiga, stabila regler?
              Jag anser inte det. Jag anser att det abrupta borttagandet av
              både investeringsstödet och räntebidraget kommer att göra att
              vi får kapitalförluster. Massor av pengar investeras i planering
              och annat, och det kapitalet kommer att gå om intet. Samtidigt
              kommer vi under de kommande åren att få se en drastisk minskning
              av byggandet av lägenheter, vilket jag ser som oerhört problematiskt.
              Anser Mats Odell att regeringens politik har skapat långsiktiga
              villkor? De flesta aktörerna var nog ganska säkra på att stöden
              skulle finnas kvar.
            </seg>
            <seg n="03c8f648">
              Nästa fråga gäller studentbostäder. Studentbostäder omfattar
              en stor del av de lägenheter som behöver byggas och en stor del
              av de hyresrätter som kommer att byggas. Jag har under de senaste
              månaderna varit i kontakt med Uppsalas, Göteborgs och Linköpings
              studentbostadsbolag för att få höra deras bild av de problem som
              finns. Civilutskottet uppvaktades till och med från Uppsala, där
              den moderata kommunordföranden Gunnar Hedberg poängterade vikten
              av att dessa stöd skulle finnas kvar.
            </seg>
            <seg n="b519be68">
              Min andra fråga till Mats Odell är om Mats Odells och den nuvarande
              svenska regeringens budskap till de svenska studenterna är att
              boendekostnaderna för studentbostäder under den kommande mandatperioden
              kommer att öka. Det är den bilden jag får från Göteborg, Uppsala
              och Linköping. Är det den borgerliga regeringens vilja att det
              ska bli dyrare att bo som student och ungdom?
            </seg>
          </u>
          <note type="speaker" n="de193ac0">
            Anf. 3 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-1" n="f6b6bf09">
            <seg n="ee545ab9">
              Herr talman! Jag tycker att det är stimulerande att föra dessa
              bostadspolitiska debatter, för det handlar egentligen om två synsätt.
              De blir väldigt tydliga här. Vi har haft en bostadspolitik, och
              vi kan se hur den har fungerat. Den har inneburit att politiken
              byggts upp runt en allt ymnigare flora av tillfälliga subventioner
              som satts in, tagits bort och satts in igen. Sedan har man återigen
              beslutat att de ska försvinna, och strax innan de försvinner,
              alltså strax före valet, säger man, precis som Johan Löfstrand
              läste upp ur vårpropositionen, att man förlänger dem. Problemet
              är bara att man aldrig gjorde det, utan man sade bara att det
              skulle göras. Hur lång är planeringshorisonten då för aktörerna
              på bostadsmarknaden?
            </seg>
            <seg n="b30486c0">
              Vi kan med facit i hand se att det i Sverige, med den socialdemokratiska
              bostadspolitiken uppbyggd kring tillfälliga subventioner, byggs
              bostäder för ungefär 6 % av bnp. I Finland bygger man, med en
              helt annan politik, för 12 % av bnp. Det är en politik som mycket
              mer liknar den som vår regering nu förespråkar. Jag tror att det
              är lite för tidigt, Johan Löfstrand, att fråga sig hur bokslutet
              blev med alliansregeringens bostadspolitik när vi suttit vid makten
              i ungefär två månader.
            </seg>
            <seg n="7e32ffa5">
              Låt mig beträffande den fråga som Johan Löfstrand först ställde,
              alltså om jag vill försvara hyresrätten, säga att ja, jag inte
              bara vill försvara utan även utveckla hyresrätten. Jag vill tillsammans
              med Hyresgästföreningen, Sabo och Fastighetsägarna diskutera hur
              vi kan utveckla hyresrätten. Jag är inte ens främmande för att
              det kan behövas budgetmedel för detta. Det måste dock ske på ett
              annat sätt än genom att ge pengarna direkt till producenterna.
              Vi vet enligt nationalekonomisk grundteori att den typen av subventioner
              tenderar att hamna hos just producenterna, ifall vi har en marknad
              där hyresgästerna ändå själva bedömer vad de är beredda att betala.
              Den metoden är inte effektiv, och därför vill vi komma bort från
              den.
            </seg>
            <seg n="8e043ed8">
              Låt oss diskutera, gärna också med våra socialdemokratiska vänner,
              hur vi långsiktigt utvecklar hyresrätten. Det tror jag är ett
              viktigt projekt. Hyresrätten behövs för att vi ska ha en fungerande
              bostadsmarknad.
            </seg>
            <seg n="659302ff">
              När det sedan gäller studentbostäder vill jag säga att det är
              viktigt att vi hittar bra och väl fungerande metoder för att bygga
              studentbostäder. Det handlar dock inte bara om att nybygga eftersom
              de blir väldigt dyra även med subventioner. Därför behöver vi
              hitta möjligheter för dem som vill hyra ut bostäder helt och hållet
              i andra hand, men delvis kanske också få fungerande villkor för
              detta, att det går att skatta på ett rimligt sätt och att man
              kan göra rätt också i den delen.
            </seg>
            <seg n="31d38a68">
              Jag skulle, herr talman, vilja fråga Johan Löfstrand vad det
              beror på att man, med det system som han förespråkar, i Sverige
              historiskt sett byggt ungefär hälften så mycket bostäder som i
              Finland, som har ett system som mer liknar det som jag förespråkar.
            </seg>
          </u>
          <note type="speaker" n="4bbf13ac">
            Anf. 4 JOHAN LÖFSTRAND (s):
          </note>
          <u who="Q4563305" xml:id="i-a1dc67595678a1df-1" n="185d3815">
            <seg n="b460c0a5">
              Herr talman! Det var skönt att höra att Mats Odell lyfter upp
              frågan om hyresrätten och vikten av hyresrätten som boendeform.
              Jag läste ett pressmeddelande som kom i dag där man just lyfter
              upp dessa frågor och för samtal kring dem. Det ser jag som oerhört
              positivt. Då är det viktigt att också föra en diskussion om att
              det ska finnas neutralitet mellan de olika boendeformerna. Det
              hoppas jag att regeringen tar i beaktande när de diskuterar detta.
            </seg>
            <seg n="5e2d45e9">
              Något som inte diskuteras särskilt mycket är de problem som vi
              kommer att få gällande bostadsrätter. Nyproducerade bostadsrätter
              kommer att få ganska stora hyreshöjningar. Också det ser jag som
              ett problem. Därför menar jag att det är oansvarigt av regeringen
              att så abrupt skära bort det system som faktiskt funnits under
              ganska lång tid.
            </seg>
            <seg n="43a0384c">
              Sedan har Mats Odell rätt i att vi får göra bokslut 2010. Jag
              tror att bokslutet kommer att visa att det blev väldigt få nyproducerade
              hyreslägenheter, för med den politik som nu förs kommer det inte
              att finnas möjligheter att bygga hyreslägenheter, framför allt
              inte i de kommuner där det i dagsläget inte är speciellt attraktivt
              att bygga över huvud taget.
            </seg>
            <seg n="06826a30">
              Så har vi frågan om studentbostäder. Vad är Mats Odells svar
              till Göteborgs och Uppsalas studentbostadsbolag, som under de
              senaste åren byggt ett antal tusen lägenheter? Ska de lägenheter
              som byggts, eller som planeras att byggas, få stå tomma? Blir
              man tvungen att stoppa ett antal tusen nyproducerade studentbostäder
              i malpåse för att det inte finns pengar att bygga dem? Kommer
              de nyproducerade studentbostäderna, de som alltså redan byggts,
              att få stå tomma för att ingen har råd att bo i dem? Om hyran
              stiger med 500 kr i månaden kommer det inte att finnas många studenter
              som har råd att bo där.
            </seg>
            <seg n="2a8ec57e">
              Mats Odells svar på detta är att vi ska gå 40 år tillbaka i tiden.
              Man ska som student eller annan ungdom få flytta in i källaren
              hos någon gammal dam! Är det den borgerliga regeringens nya bostadspolitik
              att man ska flytta in hos gamla damer eller herrar eller i familjehus
              och få ett rum att dela med ett antal andra? Är det vad vi vill
              ge våra ungdomar som i dag vill flytta hemifrån? Vi ska alltså
              erbjuda dem en källarlokal i någons villa eller också får de dela
              lägenhet med en gammal dam.
            </seg>
            <seg n="a21e2bb4">
              Jag ser inte det som ett nytänkande och inte heller som ett alternativ.
              Jag anser att vi ska bygga nya lägenheter så att våra ungdomar
              får möjlighet att komma in i samhället på ett så tidigt stadium
              som möjligt.
            </seg>
            <seg n="d7574910">
              Min fråga till Mats Odell är: Är Mats Odells och den nya regeringens
              enda vision på bostadsområdet att man ska ge studenter och andra
              ungdomar möjlighet att bo i källaren eller villan hos någon annan?
              Är inte visionen större än så?
            </seg>
          </u>
          <note type="speaker" n="2dac46fe">
            Anf. 5 FREDRIK OLOVSSON (s):
          </note>
          <u who="Q3373667" xml:id="i-04d75d6dfb40825c-0" n="82cf9878">
            <seg n="fa8097bd">
              Herr talman! Jag vill börja med att tacka Johan Löfstrand för
              att han ställt den här interpellationen. Det är en viktig fråga
              som tas upp. Precis som statsrådet säger är det två olika synsätt
              som lite grann står mot varandra. Statsrådet representerar synsättet
              att marknaden ska ordna allt. Riktigt så enkelt tror jag emellertid
              inte att det är.
            </seg>
            <seg n="4edc6e62">
              Johan Löfstrand lyfte fram frågan om studentbostäder. Det är
              naturligtvis en viktig fråga, och jag har väldigt svårt att se
              hur Sverige ska bli bättre av att vi inför en mängd inneboende
              och en ny trångboddhet i landet. Men i min hemkommun Katrineholm,
              där det kommunala bostadsbolaget funderar på att bygga seniorbostäder,
              blir den här frågan naturligtvis ännu mer komplicerad. Det kan
              väl ändå inte vara regeringens mening att också de äldre ska skaffa
              sig någon att bo hos på det här sättet.
            </seg>
            <seg n="8d1f469b">
              För oss i Katrineholm är det minst sagt viktigt att vi får en
              möjlighet att förnya vårt bostadsbestånd, inte minst med bra seniorbostäder.
              Det är viktigt att ha en bra mix på bostadsmarknaden, och det
              har vi inte riktigt. När regeringen nu drar undan möjligheterna
              till stöd blir det väldigt svårt att klara av situationen framöver.
              Det minskar också kommunens möjligheter att vara attraktiv, exempelvis
              att det finns lediga villor som barnfamiljer kan flytta in i när
              vi behöver förnya vår befolkning för det är många som vill flytta
              in.
            </seg>
            <seg n="fcfed25a">
              Jag undrar också lite grann över hur statsrådet ser på bostadsbyggandet
              framöver. Han är väldigt kritisk till de senaste årens bostadsbyggande,
              som vi ju vet har varit väldigt positivt. Det är väl ändå även
              regeringens uppfattning att vi har haft en stark utveckling de
              senaste åren på bostadsmarknaden när det gäller bostadsbyggandet.
            </seg>
            <seg n="7b31ddd7">
              Jag skulle vilja veta vilken prognos som regeringen gör för de
              kommande åren när det gäller byggandet av nya bostäder, med tanke
              på de försämringar som den borgerliga regeringen nu driver igenom.
            </seg>
          </u>
          <note type="speaker" n="f19f820a">
            Anf. 6 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-2" n="f6b6bf09">
            <seg n="fd392072">
              Herr talman! Johan Löfstrand tar upp balansen mellan olika upplåtelseformer.
              Det är en viktig sak. Nu oroar han sig för bostadsrätten också
              det är inte så väldigt många som är inne på den linjen, utan tvärtom
              tycker många att den nya regeringen har gjort alldeles för mycket
              för bostadsrätterna.
            </seg>
            <seg n="aa0605b1">
              Vi sänker ju fastighetsskatten med 20 % för alla flerbostadshus.
              Glöm inte det i kalkylerna. Vi tar helt bort den statliga inkomstskatten,
              schablonskatten, på bostadsrättsföreningar. Den är en viktig del
              i de kalkyler som man gör när man ska bygga en bostadsrätt. Det
              kommer att minska den insats som behövs för den som ska köpa en
              nybyggd bostadsrätt.
            </seg>
            <seg n="0d502950">
              Man kan naturligtvis fråga: Är det här med andrahandsboende vår
              enda vision? Jag tror inte ens att Johan Löfstrand själv tror
              det. Vår vision är att det ska byggas för lite mer än 6 % av bruttonationalprodukten.
            </seg>
            <seg n="a2276d30">
              Johan Löfstrand! Sverige krälar i bottenslammet av europeiskt
              bostadsbyggande efter att ha haft en socialdemokratisk bostadspolitik!
              Det är detta vi ska resa oss upp ur! Det är därför vi skriver
              ut en ny medicin för den sjuka bostadsmarknaden. Den är oerhört
              svag i sin utvecklingskraft jämfört med våra grannländer och med
              resten av Europa. Vi måste lämna det recept som gör att vi har
              långa bostadsköer. En ung person som söker en hyresrätt i Helsingfors
              är ju närmast pensionär innan han får en lägenhet med ert system!
              Det är detta vi måste ändra på. Det är en väldigt viktig kursändring
              som görs.
            </seg>
            <seg n="15bff2d0">
              Vi har satsat 100 miljoner kronor i budgeten för nästa år för
              att hjälpa exempelvis ungdomar in på bostadsmarknaden. Den förra
              regeringen hade lagt fram ett förslag som innebar att det här
              beloppet skulle gå enbart till hyresgarantier. Vi vill vidga detta.
              Vi arbetar med att hitta ett system som gör att man på lite flera
              sätt kan stödja grupper som behöver hjälp för att komma in på
              bostadsmarknaden.
            </seg>
            <seg n="bb362252">
              Fredrik Olovsson menar att vår melodi är att marknaden ordnar
              allt. Ja, jag vet inte vad det är för flera marknader än bostadsmarknaden
              som staten ska ta sig an. Är det ett naturtillstånd att det som
              folk efterfrågar inte kommer fram, att det inte kan produceras
              utan att staten måste ingripa med subventioner? Är det bara den
              här marknaden? Vi vet att bostadsmarknaden överträffas endast
              av jordbruksmarknaden när det gäller subventioner och regleringar.
              Är det Fredrik Olovssons ambition att vi ska få samma nivå på
              regleringar och subventioner som inom jordbrukspolitiken?
            </seg>
            <seg n="99ff073b">
              Jag tror inte att det är meningen. Jag tror att vi måste hitta
              en marknad som fungerar ungefär som andra marknader. Vi har inte
              en särskild lastbilsminister som administrerar hur vi får fram
              lastbilar och en lastbilsfinansieringsminister, men vi har haft
              bostadsministrar som ansvarat för hur vi får fram bostäder.
            </seg>
            <seg n="83666308">
              Jag tror att vi skapar långsiktigt goda förutsättningar för att
              det ska kunna byggas och efterfrågas bostäder genom att flera
              människor kommer i arbete.
            </seg>
            <seg n="332c41e5">
              Vi ser nu prognoserna för inkomstutvecklingen. Det talas ofta
              om att vår politik skulle leda till något slags låglöneproletariat.
              Det motsägs kraftfullt av de prognoser som görs när det gäller
              hushållens disponibla inkomst för de kommande åren. Den kommer
              ju att öka kraftfullt, Fredrik Olovsson!
            </seg>
            <seg n="84b957b1">
              Man kommer att ha råd att köpa flera bostäder än vad man hade
              före de skattesänkningar som vi nu genomför för låg- och medelinkomsttagare.
              Det här är en politik som hänger ihop ge medborgarna mer makt,
              låt dem behålla mer av sina inkomster och låt bostadsmarknaden
              fungera på långsiktigt goda villkor!
            </seg>
          </u>
          <note type="speaker" n="322ae716">
            Anf. 7 JOHAN LÖFSTRAND (s):
          </note>
          <u who="Q4563305" xml:id="i-a1dc67595678a1df-2" n="185d3815">
            <seg n="3b53753c">
              Herr talman! Jag har träffat ett antal bostadsrättsinnehavare
              som är oerhört oroliga för att deras bostadsrätter kommer att
              bli dyrare. Vi kan kanske återkomma till detta i en annan interpellationsdebatt.
            </seg>
            <seg n="31d936c8">
              Ja, jag ser också att det finns flera visioner i den borgerliga
              bostadspolitiken än bara att man ska bo i källaren eller hos den
              gamla damen. Den andra visionen framhävs av Mats Odell i svaret
              där han säger: Konkurrens ska främjas, inte minst inom byggsektorn.
              Det håller vi alla med om. Arbetskraftsinvandring underlättas
              för att motverka arbetskraftsbrist. Detta kommer att ge möjlighet
              till byggande av såväl bostadsrätter som hyresrätter. Jag håller
              med om att arbetskraftsinvandring är bra, men när jag läser dessa
              meningar tillsammans får jag en känsla av att arbetskraftsinvandringen
              ska användas för att pressa tillbaka lönerna inom byggsektorn.
            </seg>
            <seg n="6377ed11">
              Jag är inte säker på att vi vill ha lönedumpning och att det
              ska vara en vision för den borgerliga bostadspolitiken under den
              kommande mandatperioden. Det är en minst lika usel vision som
              den om att man ska bo i någon annans källare.
            </seg>
            <seg n="e5b1021a">
              Jag vill lyfta fram Fredrik Olovssons fråga en gång till. Jag
              hoppas att vi kan få svar på den innan vi avslutar debatten här
              i dag. Vad är Mats Odells prognos om bostadsbyggandet under den
              kommande mandatperioden? Tror Mats Odell att det kommer att byggas
              flera eller färre lägenheter än under den senaste mandatperioden?
              Det kan bara framtiden utvisa. Vi kan väl under våren 2010 ha
              en ytterligare debatt, för då har vi ju facit. Men det vore trevligt
              att få en prognos innan den här debatten avslutas.
            </seg>
            <seg n="1a74a796">
              Slutligen vill jag fråga Mats Odell: Är hans och den borgerliga
              regeringens besked till studenterna och studentbostadsbolagen
              att det tyvärr blir högre hyror och att det inte blir några flera
              boenden?
            </seg>
          </u>
          <note type="speaker" n="c60a20a9">
            Anf. 8 FREDRIK OLOVSSON (s):
          </note>
          <u who="Q3373667" xml:id="i-04d75d6dfb40825c-1" n="82cf9878">
            <seg n="3fe8f129">
              Herr talman! Mats Odell och jag har inte riktigt samma inställning.
              Jag ser bostaden som en social rättighet och inte som en vara
              bland andra på en marknad där den som har råd kan skaffa sig något
              bra medan andra får ta in i källaren hos någon gammal tant, som
              Johan Löfstrand så målande uttryckte det.
            </seg>
            <seg n="5b5d2125">
              Eftersom jag inte fick något svar på hur regeringen ser på utvecklingen
              framöver när det gäller bostadsbyggandet får jag väl göra som
              så ofta annars, alltså svara själv. När Mats Odell beskriver hur
              det har sett ut de senaste åren använder han uttryck som att Sverige
              krälar i bottenslammet. Det är målande och vackert uttryckt. Men
              samtidigt skriver regeringen i sitt konvergensprogram att Sverige
              de senaste åren har haft en mycket stark utveckling när det gäller
              bostadsinvesteringarna men att man ser att det nu kommer att bromsas
              in. Man kan undra vilket bottenslam Mats Odell då ska ned i.
            </seg>
          </u>
          <note type="speaker" n="8ef7dd95">
            Anf. 9 LARS TYSKLIND (fp):
          </note>
          <u who="Q6217745" xml:id="i-2af92bcb696992c3-0" n="fe048558">
            <seg n="89732a2c">
              Herr talman! Just bostadspolitiken är väl det område som tydligast
              visar att vi har olika synsätt från borgerligt håll och från vänsterhåll.
              Det har också under förra mandatperioden visat sig att det finns
              mycket tydliga rågångar mellan oss ideologiskt kopplade rågångar,
              naturligtvis.
            </seg>
            <seg n="70f66d44">
              Man kan inte säga annat än att det handlar om ideologiska skillnader
              när vi under förra mandatperioden varje år från borgerligt håll
              föreslog ägarlägenheter som en upplåtelseform. Från socialdemokratiskt
              håll pratade man alltid om att det ska finnas olika upplåtelseformer,
              men ägarlägenheter ville regeringen inte införa, och det stod
              man fast vid under hela mandatperioden.
            </seg>
            <seg n="f8da14d9">
              Bostadspolitiken handlar naturligtvis inte i första hand om gamla
              damer. Det handlar om den totala bostadsbristen i landet. Precis
              som statsrådet här sade har det byggts för lite. Den förda politiken
              har inte avhjälpt det problemet.
            </seg>
            <seg n="7648c12c">
              Herr talman! Jag ska också göra en liten kommentar om arbetskraftsinvandring.
              Det är inte som Johan Löfstrand säger fråga om ett sätt att dumpa
              löner. Sanningen är att arbetskraftsbristen är ett av de största
              problemen vi ser framför oss för byggsektorn. Det kommer att vara
              väldigt attraktiv arbetskraft som man får locka till Sverige.
              Det är inte fråga om att någon kommer hit för att det ska dumpas
              några löner.
            </seg>
            <seg n="659bae5d">
              Herr talman! Jag gick egentligen upp i debatten för att göra
              en lite annan vinkling. Det är lite grann domedagsprofetior som
              framförs här av Johan Löfstrand. Jag har en artikel som kommenterar
              ett seminarium man har haft i Malmö. Jag tror att det var i förra
              veckan.
            </seg>
            <seg n="d17bcbb7">
              Det visar att de tydliga signaler som nu kommer från regeringen
              gör att byggherrarna ser: Nu har vi långsiktiga spelregler, och
              vi får rätta in oss efter dem. Det gör man också. De resonerar
              så här: Längre fram kommer det slopade stödet att vägas upp av
              lägre byggkostnader och lägre skatt både för fastighetsägare och
              hyresgäster.
            </seg>
            <seg n="22cc0941">
              Det trodde man på seminariet. Man ser även att energisektorn
              är en sådan sektor som man måste börja jobba hårt med för att
              sänka kostnaderna.
            </seg>
            <seg n="a3183d5f">
              Det är inte så att det bara är denna väg man ska gå. Det är precis
              som bostadsministern har sagt här. Får man dessa långsiktiga spelregler
              kommer marknaden att ta till sig detta. Om man bygger lägenheter
              som ingen kan hyra kommer priset att sjunka. Det är inte så att
              man väljer att ställa dessa lägenheter tomma. Då kan man verkligen
              tala om kapitalförstöring.
            </seg>
            <seg n="cdfc10a3">
              Det finns en ljus bild av långsiktiga spelregler. Med all säkerhet
              kommer marknaden att ta till sig det och rätta in sig efter detta.
            </seg>
          </u>
          <note type="speaker" n="b1a3de17">
            Anf. 10 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-3" n="f6b6bf09">
            <seg n="136ccb4f">
              Herr talman! Konkurrensen på byggmarknaden och byggmaterialmarknaden
              är någonting som behöver bearbetas på olika sätt. Jag har för
              avsikt att också driva de frågorna tillsammans med europeiska
              kolleger och titta på vad vi kan göra. Det skiljer ganska mycket.
              Jag tror att vi kan pressa kostnaderna på olika sätt på området.
            </seg>
            <seg n="ed992582">
              Det finns väldigt höga prognoser för både år 2007 och 2008 om
              man tittar framåt. Men Boverket ser att det kanske planar ut.
              Det beror mer på de allmänna makroekonomiska förutsättningarna.
              De styr byggandet mycket mer än subventioner. Det är egentligen
              bara en liten del av byggandet som är subventionerat. Mest är
              det andra typer av bostäder som byggs än de små lägenheterna som
              faktiskt blir ganska dyra.
            </seg>
            <seg n="c4355e7f">
              Vad kostar en nyproducerad tvåa på 55 kvadratmeter med subvention?
              Den kostar ungefär 6 000 kr i månaden. Hur många unga människor
              har råd med detta? Hur många unga människor köper en ny Volvo
              som första bil? De kanske köper en begagnad bil. Men där sitter
              det fast. Därför behövs också att andrahandsmarknaden fungerar
              bättre.
            </seg>
            <seg n="d2223875">
              Herr talman! Jag har inte den ringaktning för äldre damer som
              jag hör här hela tiden. Visionen av hur studenter rullar ut sina
              sovsäckar i källaren bland syltburkar omgivna av träspjälor och
              sådant är inte vad vi talar om. Här finns faktiskt stora bostäder.
              Jag har bott i studentkorridor när jag studerade. Jag tyckte att
              det var jättebra. Är man student finns det anledning att ha ett
              lite vidare perspektiv på detta.
            </seg>
            <seg n="d1ce9ad5">
              När det gäller arbetskraftsinvandring för byggmarknaden tror
              jag att både Johan Löfstrand och Fredrik Olovsson kan konstatera
              att regeringen har ställt upp för att försvara kollektivavtalet
              i det konkreta fallet i Lavalrättegången.
            </seg>
          </u>
          <note n="68888fb6">
            Överläggningen var härmed avslutad.
          </note>
          <note n="e4cf86a9">
            7 § Svar på interpellation 2006/07:86 om Danellgropar som blir
            Odellplattor
          </note>
          <note type="speaker" n="2e579731">
            Anf. 11 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-4" n="f6b6bf09">
            <seg n="e7523b78">
              Herr talman! Egon Frid min gode vän här har frågat mig vilka
              åtgärder jag avser att vidta för att tillgodose den starka efterfrågan
              på hyresrätter samt vilka initiativ jag avser att vidta för att
              förhindra att byggprojekt stannar vid byggandet av en bottenplatta.
              Det är en ganska naturlig fråga. Dem har man nämligen inte så
              stor nytta av.
            </seg>
            <seg n="46893ba5">
              Som jag tidigare har uttryckt ser jag hyresrätten som central
              för en flexibel bostadsmarknad, och det är angeläget att utveckla
              hyresboendet också i framtiden. Däremot anser jag inte att nyproduktionen
              av hyresrätter kan ske med hjälp av ett bostadsfinansieringssystem
              som innebär subventioner som gynnar producenterna, försvagar kostnadsmedvetandet
              inom sektorn och långsiktigt driver upp kostnaderna. Det är nämligen
              vad som sker när man subventionerar produktionsledet. Jag menar
              att ett ökat bostadsbyggande, däribland även byggande av hyresrätter,
              är möjligt med långsiktigt förutsägbara villkor. Det är exempelvis
              viktigt att byggherrarna har kännedom om vilka regler och ekonomiska
              förutsättningar som gäller så att detta kan inkluderas i projektkalkylerna.
              Att införa tillfälliga bidrag skapar osäkerhet och kortsiktighet.
            </seg>
            <seg n="9d75e22c">
              Ekonomisk tillväxt, disponibla inkomster, inflation och räntor
              är avgörande för utvecklingen inom bostadssektorn, mycket mer
              än subventioner skulle jag vilja säga. Likaså anser jag att regelverk
              och stöd som inte främjar valfrihet på bostadsmarknaden ska avvecklas
              och att hyresmarknaden på sikt tjänar på neutrala och långsiktigt
              stabila villkor. Det är viktigt att komma till rätta med höga
              produktionskostnader, bland annat genom bättre konkurrens inom
              byggsektorn. Det är dock inte bara produktionskostnaderna som
              påverkar byggandet. Även hyressättningssystemet, vilket i år korrigerats
              genom förändrade regler för hyressättningen i nyproducerade bostäder,
              kan historiskt ses som en av förklaringarna till det låga byggandet
              av flerbostadshus.
            </seg>
            <seg n="b875dd4e">
              Vårt mål är att skapa en långsiktigt sund ekonomisk utveckling
              och att öka sysselsättningen genom att få flera i arbete. På så
              vis ökar även människors möjligheter att efterfråga bostäder,
              vilket i sin tur också gynnar produktionen av bostäder.
            </seg>
            <seg n="8df1ff24">
              När det gäller interpellantens åsikt att regeringen väljer att
              genomföra försämringar på det bostadspolitiska området vill jag
              bara påminna om att de investeringsstöd som infördes av den förra
              regeringen aldrig varit avsedda att vara mer än tillfälliga och
              att de kommer att upphöra år 2006 i enlighet med riksdagsbeslut
              då stöden infördes. Den förra regeringen avsåg också att avveckla
              räntebidragen, även om det var först från den 1 juli 2008.
            </seg>
            <seg n="369be064">
              När det gäller att förhindra att byggprojekt stannar vid byggandet
              av en bottenplatta är stödreglerna utformade på ett sådant sätt
              att en förutsättning för att stödet ska utbetalas är att projektet
              är färdigställt. Det vore mycket märkligt annars. Det är också
              så att räntebidragen kommer att trappas av från och med år 2007
              för att helt upphöra år 2012. Ju fortare ett projekt färdigställs,
              desto mer räntebidrag kommer alltså byggherren att få. Jag tror
              därför att Egon Frids oro för att byggprojekt avstannar efter
              byggandet av bottenplattor är något överdriven.
            </seg>
          </u>
          <note type="speaker" n="e12257c7">
            Anf. 12 EGON FRID (v):
          </note>
          <u who="Q5743643" xml:id="i-9d777325ed57a85b-0" n="a29f607d">
            <seg n="6dc4fafc">
              Herr talman! Jag vill börja med att tacka statsrådet Mats Odell
              för svaret. Jag uppskattar också att statsrådet ser det som trivsamt
              med de bostadspolitiska debatter vi har tillsammans här. Flera
              har anslutit sig, och vi har haft flera interpellanter från bland
              annat civilutskottet som ställt frågor om bostadspolitiken. Det
              är vår tredje interpellationsdebatt. Det är viktigt att föra en
              fortsatt debatt om bostadspolitiken.
            </seg>
            <seg n="03689816">
              Den aktuella interpellationen om Danellgropar som blir Odellplattor
              är ganska smålustig. Det kanske den egentligen inte är. Men det
              är i varje fall ett sammanträffande att det är två borgerliga
              regeringar som har avbrutit stöden och ändrat de ekonomiska förutsättningarna
              för bostadspolitiken. Det gjorde att det blev Danellgropar år
              1992, och det riskerar att bli Odellplattor i varje fall i storstadsregionerna
              år 2006.
            </seg>
            <seg n="21597631">
              Vi har flera gånger diskuterat de långsiktiga ekonomiska villkoren
              för bostadspolitiken. Det är nu dags för Mats Odell att berätta
              om regeringens bostadspolitik. Uppenbarligen finns det en sådan.
              I torsdagens frågestund hänvisade statsrådet Nyamko Sabuni en
              fråga från Hillevi Larsson till statsrådet Mats Odell som gällde
              ungas villkor på bostadsmarknaden.
            </seg>
            <seg n="9c23ff52">
              Det är som sagt var dags för Mats Odell att klargöra vilka långsiktiga
              ekonomiska villkor som regeringen har i bakfickan för att säkerställa
              hyresrätten som central och viktig för en flexibel bostadsmarknad
              och för att utveckla hyresboendet också i framtiden.
            </seg>
            <seg n="894314a0">
              Vi har hört två konkreta förslag tidigare som har rört mindre
              detaljer. Det har varit subventionerat inneboende och sänkta bygglöner.
              Nu har statsrådet också aviserat andra ekonomiska stöd. Är det
              bostadsbidraget som statsrådet avser?
            </seg>
            <seg n="5891f8dd">
              Statsrådet svarar att ni menar att ett ökat bostadsbyggande,
              däribland även byggande av hyresrätter, är möjligt med långsiktigt
              förutsägbara villkor. Det är ju just dessa långsiktigt förutsägbara
              villkor som regeringen nu tar bort. I Sverige har vi haft någon
              form av statliga bostadssubventioner och bostadsfinansieringssystem
              sedan 1940-talet. Det som regeringen gör nu är således ett av
              de mest avgörande bostadspolitiska beslut som har fattats under
              det senaste årtiondet.
            </seg>
            <seg n="a41018d5">
              Jag tycker att statsrådet raljerar i svaret när han talar om
              att införandet av tillfälliga bidrag skapar osäkerhet och kortsiktighet.
              Men det är faktiskt genom regeringens avsaknad av bostadspolitik
              som det nu reses krav på övergångsregler. Det är det som rubriken
              Danellgropar som blir Odellplattor hänvisar till. Det handlar
              om konsekvenserna av att investeringsstöd och nya räntebidrag
              upphör från årsskiftet. Det är det som gör att det ropas efter
              övergångsregler runtom i landet. Det är det interpellationens
              tema försöker illustrera. Vad händer när långsiktiga ekonomiska
              villkor förändras drastiskt och när man förändrar byggsektorns
              planeringsförutsättningar? Regeringen måste ta ett ansvar för
              planerade byggprojekt där hyreskalkylerna helt uppenbarligen inte
              går ihop utan en bidragande del genom statlig bostadsfinansiering.
            </seg>
            <seg n="76bc7859">
              Statsrådet har rätt i att det kan byggas på andra villkor, men
              naturligtvis påverkar detta hyressättningen. Vi i Vänsterpartiet
              är måna om att det inte är hyresgästerna som ska betala för regeringens
              bristande bostadspolitik.
            </seg>
          </u>
          <note type="speaker" n="377a7ef4">
            Anf. 13 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-5" n="f6b6bf09">
            <seg n="8e06ba1c">
              Herr talman! Det är alltid stimulerande att föra bostadspolitiska
              debatter med Egon Frid. Jag ser fram emot ytterligare sådana.
              Jag gör prognosen att det inte är sista gången som vi ses här.
            </seg>
            <seg n="4d53a712">
              Jag är dock inte lika optimistisk när det gäller att Egon Frid
              ska förstå de mekanismer som jag försöker förklara. Jag vet inte
              om han tillhör huvudfåran i sitt parti eller om han mer hör till
              dem som tror på planekonomin och att det är staten som planerar
              och en kommission som bygger. Egon Frid får gärna utveckla om
              det är så att han tror på marknadshushållning i allmänhet men
              undantar just bostadsmarknaden. Där finns inte förutsättningar
              för marknaden, tydligen. Det skulle vara intressant att höra detta,
              och det skulle göra debatten lite lättare.
            </seg>
            <seg n="fc3715ce">
              Egon Frid är nu fixerad vid ett tillfälligt stöd till lägenheter
              under 70 kvadratmeter, som hela bostadspolitiken hängs upp på.
              I övrigt har han, såvitt jag förstår, tilltro till att marknaden
              fungerar. När folk ska bygga ett eget hem, när man bygger bostadsrätter
              och så vidare fungerar den tydligen. Men just när det gäller de
              här små lägenheterna fungerar inte marknaden, om jag har förstått
              Egon Frid rätt.
            </seg>
            <seg n="21620c29">
              Nu har Egon Frid i sin interpellation försökt uppkalla några
              plattor efter mig. Jag tar gärna åt mig äran av sådana monument,
              men äras den som äras bör! Vem har konstruerat plattorna, Egon
              Frid? Vem har konstruerat subventionsreglerna? Det är Mona Sahlin.
              Det borde heta Sahlinplattor. Mona Sahlin var nämligen ansvarig
              för att subventionerna konstruerades efter just den modellen.
              Jag vill inte rycka åt mig äran för detta. Om det nu är som Egon
              Frid misstänker att detta blir till monument över hela landet
              ska vi ju ha rätt namn på dessa monument. De är Sahlinmonument!
            </seg>
            <seg n="d5a253ce">
              Vi har varit tydliga. För den som trodde att alliansen skulle
              vinna innan man satte i gång projekt fanns detta tydligt beskrivet
              i vårt valmanifest. I vår gemensamma motion inlämnad här till
              kammaren den 3 maj tror jag att det var beskrev vi exakt vad vi
              skulle göra på det här området. Det fanns alltså goda planeringsförutsättningar.
              Man kanske gick ut med förutsättningen att det skulle bli ett
              fortsatt socialdemokratiskt maktinnehav. Då hade man ett löfte
              i vårpropositionen om att det här skulle förlängas.
            </seg>
            <seg n="02af8e5c">
              Det talades tidigare här om något som vi aldrig hann kommentera:
              Det skulle komma ett långsiktigt bostadsfinanseringssystem.
            </seg>
            <seg n="8e2103a5">
              Jag talade om begreppet skott kommer. Man upprepade i fyra fem
              års tid, tror jag, att det 2006 kommer ett nytt långsiktigt bostadsfinansieringssystem.
              Det bidde bara en tumme, Egon Frid. Det bidde en tillfällig förlängning
              av en liten subvention. Det var inget långsiktigt förslag. Men
              det är det som vi nu är ute för att presentera. Det handlar om
              långsiktigt goda villkor. Det handlar om att se till att det finns
              goda förutsättningar för att bygga alla typer av bostäder, alla
              priskategorier och naturligtvis också i de lägen som människor
              efterfrågar. Då går det inte att bygga detta runt tillfälliga
              subventioner.
            </seg>
            <seg n="9aeaa52e">
              Jag vet inte om vi kommer längre i debatten, herr talman. När
              man upprättar ett bokslut över den politiken, Egon Frid, ser man
              att vi har bostadsköer. Hur länge får man vänta på bostad som
              ung om man förlitar sig på subventionspolitikens produktion av
              hyresrätter? Jag vet inte; det beror på var man bor. Men man hinner
              bli ganska gammal, och man får nog bo i någon källare hos någon
              yngre eller äldre dam eller herre innan man är där oftast hemma
              hos sina föräldrar.
            </seg>
            <seg n="9f42756f">
              Vad det handlar om är att om man bygger ett brett spektrum av
              bostäder blir det en omsättning på bostadsmarknaden. Då flyttar
              man från den mindre hyresrätten i det kanske äldre beståndet till
              en nyare bostad. Då blir det plötsligt också för den yngre en
              lägenhet ledig som man har råd att betala. Problemet i dag är
              att politiken har inriktats på att nyproducera små lägenheter
              som ungdomar icke har haft råd att efterfråga.
            </seg>
          </u>
          <note type="speaker" n="10f091f9">
            Anf. 14 EGON FRID (v) replik:
          </note>
          <u who="Q5743643" xml:id="i-9d777325ed57a85b-1" n="a29f607d">
            <seg n="b4a34bfc">
              Herr talman! Anledningen till att jag inte kallar interpellationen
              Danellgropar som blir Sahlinplattor är att Vänsterpartiet skulle
              ha varit med och sett till att husen blivit färdigbyggda. Därför
              hade det inte blivit några Sahlinplattor, utan då hade det blivit
              färdigbyggda hyreslägenheter på de plattor som nu Mats Odell trots
              allt riskerar att få uppkallade efter sig, vare sig han kommer
              att gilla det eller inte.
            </seg>
            <seg n="b5cc63ea">
              Vi kan ha en jättebra och seriös debatt om vad marknaden ska
              göra och inte göra för bostadsbyggandet. Naturligtvis är det marknaden
              som till största delen skapar förutsättningar för att det byggs
              bostäder i Sverige. Vi är överens om att vissa marknadsförutsättningar
              för byggnation i Sverige måste förbättras, till exempel konkurrensförutsättningarna
              för byggindustrins varor. Det är helt klart. Men då måste vi också
              upp i marknadsvolymer. I ditt marknadstänkande måste du också
              plocka in att det krävs byggvolymer för att få ned och kunna pressa
              kostnader.
            </seg>
            <seg n="748a61cb">
              Mats Odell säger att den svenska bostadspolitiken har befunnit
              sig i ett bottenslam de senaste åren. Det tycker jag är ett hån
              mot de 34 000 lägenheter som byggdes förra året. Vi har haft en
              uppgång i bostadsbyggandet, dels tack vare efterfrågan på marknaden,
              dels tack vare att vi har haft ekonomiska villkor som gjort att
              det varit möjligt för den normala hyresgästen att hyra en lägenhet.
              Där har bostadssubventionerna, räntebidragen och investeringsstödet
              haft en betydande roll för att vi ska få acceptabla hyresnivåer.
            </seg>
            <seg n="615e38e7">
              Vi i Vänsterpartiet värnar i större utsträckning hyresgästens
              hyresnivå än möjligheterna för byggherren och fastighetsägarna
              att tjäna pengar på byggande i Sverige. Det är detta som verkligen
              blir tydligt i skillnaden mellan Vänsterpartiets och regeringens
              politik.
            </seg>
            <seg n="3cada965">
              Jag utgår från att Mats Odell, trots att han är statsråd i regeringen,
              ändå har kvar sin partibeteckning. Jag trodde att Kristdemokraterna
              hade ett socialt patos kvar och värnade om bostaden som en god
              social nyttighet. Samhället har en skyldighet att värna om bra
              och billiga bostäder med bra hyresnivåer och om möjligheten för
              människor med normala inkomster att ha råd att bo i allmännyttan
              och hyresrätter. Det är detta som det är så oerhört viktigt att
              slå vakt om.
            </seg>
            <seg n="2a24e0e2">
              Regeringens bristande bostadspolitik är verkligen kostnadsdrivande,
              medan Mats Odell hänvisar till att det är subventionerna som är
              kostnadsdrivande. Subventionerna har faktiskt gjort att människor
              har haft råd att bo. Nu avbryter många bostadsbolag sin projektering
              på grund av att ekonomin inte går ihop. Det leder till så dyra
              hyror att man inte ser någon möjlighet att fortsätta. Vi i Vänsterpartiet
              värnar om detta för att vi ska få acceptabla hyresnivåer.
            </seg>
          </u>
          <note type="speaker" n="08b74702">
            Anf. 15 LARS TYSKLIND (fp):
          </note>
          <u who="Q6217745" xml:id="i-2af92bcb696992c3-1" n="fe048558">
            <seg n="5b7fcc6a">
              Herr talman! Egon Frid sade i sitt första anförande att långsiktiga
              spelregler togs bort när man tog bort subventionerna. Men det
              underliga är att hela byggbranschen tydligen har missat att det
              har funnits några långsiktiga spelregler, eftersom de har efterlyst
              en ändring av bostadspolitiken så att det blir långsiktiga spelregler.
            </seg>
            <seg n="ce66ccf1">
              Herr talman! Nu visar alliansregeringen tydligt hur man långsiktigt
              ska lägga upp den här frågan. Den förra socialdemokratiska regeringen,
              där Egon Frids parti var ett troget stödparti, försökte ändra
              bostadsfinansieringen, men man misslyckades med detta. Det gjordes
              en utredning, och det grundläggande felet med den utredningen
              var att man inte tog upp skatterna. Det fick inte ens utredas.
              Nu tar den borgerliga regeringen bland annat itu med fastighetsskatten.
            </seg>
            <seg n="6d6979cb">
              Herr talman! Det finns en sak till som är väldigt viktig. Det
              är egentligen inte så mycket frågan om volymer. Jag tycker att
              det låter lite planhushållningsmässigt att man ska köpa in i stora
              volymer. Problemet när det gäller att pressa byggkostnaderna och
              få konkurrens löses genom att man får en mångfald byggare. Det
              är där plan- och bygglagens konstruktion kommer in. Det handlar
              om att flera ska kunna bygga. Det har visat sig att om flera mindre
              byggare får vara med och konkurrera kommer det fram många innovationer.
              Det finns faktiskt byggare som har lyckats bygga mycket billigare.
              Det finns det exempel på. Det finns andra drivkrafter än investeringsstöden
              och räntebidragen som Egon Frid talar om. Man ska inte fastna
              i dem. Det finns helt andra drivkrafter som kan leda till ett
              billigt och bra byggande.
            </seg>
          </u>
          <note type="speaker" n="9e2f012b">
            Anf. 16 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-6" n="f6b6bf09">
            <seg n="def491ab">
              Herr talman! Vi får väl se hur många plattor det blir, och vi
              får väl hitta på ett namn när vi ser dem.
            </seg>
            <seg n="b83bfad0">
              Det krävs byggvolymer, säger Egon Frid. Ja, visst är det så,
              och det kommer att byggas mycket under 2006 och 2007. Att det
              sedan planar ut beror inte i första hand på specifika byggrelaterade
              åtgärder, utan det är de allmänna ekonomiska prognoserna, de makroekonomiska
              tendenserna, som kommer att slå igenom. Det handlar om räntenivån.
              Den är viktig. Det handlar om hushållens disponibla inkomster,
              om folk känner framtidsoptimism, om man vill satsa på att skaffa
              sig en ny bostad och så vidare. Det är sådana saker som styr detta
              mycket mer än det vi politiker skruvar fram på våra små rattar.
              Det är människors egna val som ytterst avgör mycket av detta.
            </seg>
            <seg n="080f157e">
              I det sammanhanget vill jag gärna säga att borttagandet av räntesubventionerna
              görs i ett läge där räntorna är oerhört låga. Räntekostnaden är
              lägre i dag trots att det inte är subventioner efter ett tag.
              När det handlar om egna hem är det inte alls tal om subventioner,
              och det byggs ju som aldrig förr. Det beror bland annat på de
              goda allmänna ekonomiska förutsättningarna och den låga räntan.
              Det är någonting som vi har lagt som vår viktigaste insats. När
              Egon Frid och andra frågar efter vår långsiktiga strategi vill
              jag säga att det är att se till att människor kommer ut ur utanförskapet
              och får ett arbete. Det handlar om gemenskapen på en arbetsplats,
              att man får chans att bygga upp sin egen ekonomi och sitt självförtroende
              så att man efterfrågar bostäder, att man vågar ta språnget och
              investera i en egen bostad eller satsa på en hyresrätt, om det
              nu finns sådana byggda.
            </seg>
            <seg n="6c4bd962">
              Det här är de allmänna villkor som är oerhört viktiga, men det
              finns också en annan sida. Egon Frid frågade om min partibeteckning,
              kristdemokrat, fortfarande gäller trots att jag är statsråd. Så
              är det i allra högsta grad. Jag är väldigt glad att kunna upprepa
              att vi har satsat 100 miljoner kronor i budgeten för nästa år
              för att hjälpa svagare grupper, exempelvis ungdomar, in på bostadsmarknaden.
              Därutöver har vi kristdemokrater fått med oss de övriga allianspartierna
              på särskilda stöd för särskilda boenden för äldre. Det handlar
              om ett statsbidrag som kommunerna kommer att få söka. Det bearbetas
              för närvarande på Socialdepartementet hur det här stödet ska utformas.
              Det kommer att leda till att det också byggs flera särskilda boenden
              för äldre.
            </seg>
          </u>
          <note type="speaker" n="e1f50b87">
            Anf. 17 EGON FRID (v):
          </note>
          <u who="Q5743643" xml:id="i-9d777325ed57a85b-2" n="a29f607d">
            <seg n="15fbd6a1">
              Herr talman! Det är extra roligt, för de 100 miljoner som Mats
              Odell hänvisar till är ett förslag från Vänsterpartiet som regeringen
              har låtit vara kvar. Det är extra hedersamt.
            </seg>
            <seg n="ce627db4">
              Alla som bygger har naturligtvis frågat efter långsiktiga spelregler,
              men man har inte frågat efter några försämringar för byggandet.
              Hemma i Skövde finns det till exempel en lokal byggare som bygger
              kostnadseffektivt tack vare en stor efterfrågan och de ekonomiska
              subventioner som har funnits för att bygga hyresrätter och bostadsrätter.
              Det sätt som räntebidragen fasas ut på slår hårt mot ökade kostnader
              för bostadsrätter, som vi hörde här förut.
            </seg>
            <seg n="e41995fc">
              Statsrådet hänvisar till regeringens samlade politik för en bra
              bostadsmarknad i Sverige. Det är naturligtvis bra. Men vi vet
              också att om det finns en starkt ökad efterfrågan och ett stort
              kvarvarande behov driver det upp priserna. Det ökar inflationen,
              det ökar räntorna och det ökar marknadshyrorna, och det är kanske
              det som regeringen vill ha. Byggindustrin vill naturligtvis också
              ha marknadshyror. Det här driver upp kostnadsnivån för att bo
              i hyresrätt och i allmännyttan, vilket gör att normala människor
              kommer att få svårt att få ekonomin att gå ihop.
            </seg>
            <seg n="4b0ca825">
              Den tusenlapp som regeringen säger ska finnas kvar i plånboken
              hos varje svensk är ju uppäten av många andra ökade avgifter.
              Den är intecknad för länge sedan och räcker definitivt inte till
              höjda hyror.
            </seg>
          </u>
          <note type="speaker" n="80916a58">
            Anf. 18 LARS TYSKLIND (fp):
          </note>
          <u who="Q6217745" xml:id="i-2af92bcb696992c3-2" n="fe048558">
            <seg n="f1160793">
              Herr talman! De två debatter som har varit här efter varandra
              karaktäriseras just av dessa domedagsprofetior. Det är lite märkligt
              att man fastnar vid dessa tillfälliga investeringsbidrag de har
              från tid till annan siktat på olika saker och att hela byggmarknaden
              skulle stå och falla med dem. Som jag sade tidigare har man hela
              tiden efterlyst långsiktiga spelregler. Jag hänvisade förut till
              det här seminariet i Malmö där byggherrar diskuterade frågan.
              De ser de tydliga signalerna från regeringen och vidtar åtgärder.
              Man kan bredda konkurrensen och låta flera vara med och bygga.
              Flera har tidigare nämnt att även byggmaterialsidan kommer att
              bli konkurrensutsatt.
            </seg>
            <seg n="c52e3506">
              År 2010 kommer vi att ha facit. Jag är övertygad om att det kommer
              att vara ett gott resultat.
            </seg>
          </u>
          <note type="speaker" n="fa27f48d">
            Anf. 19 Statsrådet MATS ODELL (kd):
          </note>
          <u who="unknown" xml:id="i-fb4d2062619fd352-7" n="f6b6bf09">
            <seg n="173f4dc9">
              Herr talman! Så går då ännu en interpellationsdebatt om bostadspolitiken
              mot sitt slut. Det är som vanligt givande och intressant att diskutera
              med vänner från olika delar av politiken och få pröva våra idéer
              och tankar runt detta. De förfinas ju undan för undan.
            </seg>
            <seg n="07c886bc">
              Det är väldigt roligt att vi har fångat upp en idé som Vänsterpartiet
              har lagt fram, nämligen de särskilda pengarna för att hjälpa svagare
              grupper. Vad är svagare grupper? Det är när man står i början,
              i sin ungdom. Man kanske bara har tillfälliga jobb, man får inte
              ett kontrakt för att man inte har fast anställning och så vidare.
              Där ska vi självklart vara med och hjälpa till. Och det gör vi.
              100 miljoner kronor är satsade på detta.
            </seg>
            <seg n="fbe26f92">
              Vi ska skapa goda förutsättningar för byggande. Det gör vi framför
              allt genom att se till att människor har arbete, finns på arbetsmarknaden,
              kan lämna utanförskapet, kan komma tillbaka från långtidssjukskrivningar
              efter bra rehabilitering, komma in i arbete. Mera skatteinkomster,
              mera fart på ekonomin mera efterfrågan på bostäder.
            </seg>
            <seg n="462c6178">
              Det ska vara balans mellan de olika upplåtelseformerna. Jag håller
              helt och hållet med Egon Frid om detta. Vi arbetar för att skapa
              sådan balans. Vi ska också utveckla hyresrätten. Jag vill gärna
              fortsätta ett konstruktivt arbete med hyresgäströrelsen, Sabo
              och fastighetsägarna för att hitta en svensk modell för hur vi
              ska klara detta i en alltmer globaliserad ekonomi.
            </seg>
          </u>
          <note n="68888fb6">
            Överläggningen var härmed avslutad.
          </note>
          <note n="39109d2f">
            8 § Svar på interpellation 2006/07:88 om användning av alternativa
            bränslen och reducering av moms på etanol och biogas
          </note>
          <note type="speaker" n="a4a201fd">
            Anf. 20 Finansminister ANDERS BORG (m):
          </note>
          <u who="Q182050" xml:id="i-c6d4b85b7a91bfc1-0" n="6305829a">
            <seg n="cf416740">
              Herr talman! Ärade ledamöter! Marie Engström har frågat mig vilka
              åtgärder jag är beredd att vidta i EU för att få till stånd en
              reducering av momsen på etanol och biogas samt vilka åtgärder
              jag är beredd att vidta för att öka användningen av alternativa
              drivmedel.
            </seg>
            <seg n="7315f5d6">
              Reglerna om mervärdesskatt är harmoniserade inom EU genom i första
              hand det sjätte mervärdesskattedirektivet. Direktivet reglerar
              bland annat vilka varor och tjänster som kan bli föremål för reducerade
              skattesatser. Enligt det sjätte direktivet är det inte möjligt
              för en medlemsstat att tillämpa reducerad skattesats för etanol
              och biogas som drivmedel.
            </seg>
            <seg n="8beb892c">
              Frågan om vilka varor och tjänster som kan omfattas av reducerad
              skattesats diskuterades under flera år i rådet utan att medlemsstaterna
              kunde komma överens. Diskussionerna avslutades i början av detta
              år genom att man förlängde det så kallade lågmomsförsöket. Medlemsstaterna
              uppmanade då kommissionen att ta fram en utvärderingsrapport senast
              den 30 juni 2007. Därefter kommer frågan på nytt att diskuteras
              inom EU. Det är inte meningsfullt att diskutera eventuella förändringar
              innan kommissionen har presenterat sin utvärderingsrapport.
            </seg>
            <seg n="8bcae587">
              Momsen är den enda skatt som belastar biodrivmedel. Skattestrategin
              för alternativa drivmedel innebär bland annat att koldioxidneutrala
              drivmedel är fullständigt punktskattebefriade. Ingen energi- eller
              koldioxidskatt tas ut för dessa drivmedel. Såsom Marie Engström
              anför har regeringen lämnat in en ansökan till kommissionen om
              förlängning av statsstödsgodkännandet av strategin till och med
              2013. Kommissionen godkände denna förlängning i november 2006.
            </seg>
            <seg n="b31e80b5">
              Sedan 1999 finns särskilda regler i inkomstbeskattningen för
              miljöbilar. Förmånsvärdet reduceras för bilar som drivs av elektricitet
              eller andra mer miljöanpassade drivmedel som exempelvis gas och
              etanol. Förmånsvärdet är nedsatt till 60 respektive 80 % av förmånsvärdet
              för motsvarande bensindrivna bilar.
            </seg>
            <seg n="36fdb7a1">
              Regeringen har nyligen lämnat en proposition till riksdagen med
              ett förslag om att det från och med den 1 januari 2007 inte längre
              ska krävas ett beslut av Skatteverket för att detta förmånliga
              förmånsvärde ska få användas och att ansökningsförfarandet som
              finns i dag för att få ett sådant beslut avskaffas. I stället
              ska arbetsgivarna själva räkna fram förmånsvärdet. Detta kommer
              att underlätta den administrativa hanteringen för de arbetsgivare
              som väljer att använda miljöbilar som förmånsbilar. Min förhoppning
              är att det leder till att flera väljer miljöbilar som förmånsbilar
              i fortsättningen.
            </seg>
            <seg n="41a378bd">
              Regeringen avser vidare att återkomma med ett förslag om miljöbilspremie
              för privatpersoner som köper nya miljöbilar. Regeringen har därtill
              aviserat att miljökraven vid offentlig transportupphandling ska
              skärpas, där ambitionen är att öka andelen miljöbilar bland de
              fordon som upphandlas av myndigheter. Det är min förhoppning att
              även detta kommer att leda till en ökad användning av miljöbilar.
            </seg>
          </u>
          <note type="speaker" n="32fc10cd">
            Anf. 21 MARIE ENGSTRÖM (v):
          </note>
          <u who="Q4946821" xml:id="i-da68c6c3694e0e2c-0" n="3ac7fc09">
            <seg n="4611fef1">
              Herr talman! Jag tackar för svaret. Jag vill först säga att jag
              och Vänsterpartiet är väldigt väl förtrogna med vad som står i
              sjätte mervärdesskattedirektivet. Vi är också väl förtrogna med
              vilka undantag som finns enligt artikel h, alltså vilka varor
              och tjänster som kan bli föremål för en momssats på 12 respektive
              6 %. Detta är egentligen en av orsakerna till att jag har skrivit
              den här interpellationen. För det är ju så, och det vet finansministern
              också, att i Sverige kan vi i dag inte själva bestämma vilka procentsatser
              vi vill sätta på varor och tjänster när det gäller mervärdesskatt.
              Där är vi oerhört styrda av EU:s regelverk.
            </seg>
            <seg n="d6c53a51">
              I det här läget, när det gäller biodrivmedel, var Vänsterpartiet
              med och drev igenom just den skattestrategi som innebär att alternativa
              drivmedel inte belastas med energiskatt eller koldioxidskatt.
              Det var vi med och drev igenom redan 2002. Därför tycker jag naturligtvis
              att det som Anders Borg säger är väldigt positivt. Nu har EU-kommissionen
              i varje fall förlängt nedsättningen av de skatterna till år 2013.
              Frågan är om man kanske efter det också ska försöka få ytterligare
              förlängning eller redan nu inleda den diskussionen.
            </seg>
            <seg n="36a2aeaa">
              Detta är bakgrunden till interpellationen. Samtidigt är vi i
              den situationen i dag att etanolen helt enkelt har blivit för
              dyr jämfört med många fossila drivmedel. Någon som påtalade detta
              för bara någon vecka sedan var ju Volvochefen Leif Johansson,
              som gick ut i ett intressant utspel och menade att priset är ett
              viktigt styrmedel. Det kan man inte annat än hålla med om. Ska
              vi höja skatten på fossila bränslen, eller ska vi försöka att
              ytterligare sänka skatten på biobränsle? Det är där frågan står.
            </seg>
            <seg n="abf32124">
              Jag skulle vilja ställa en lite mer konkret fråga till Anders
              Borg. I svaret säger Anders Borg att regeringen ska ta upp frågan
              om förhandling om momssatser efter det att kommissionen har presenterat
              sin utvärderingsrapport. Den utvärderingen avser ju de tillfälliga
              nedsättningarna av momssatserna inom EU:s medlemsstater och handlar
              inte om moms på drivmedel. Det handlar om moms på olika typer
              av tjänster som respektive medlemsstat kan använda sig av. Nu
              var det så att Sverige aldrig ansökte om att få vara med i det
              försöket, så jag vet inte hur pass stort intresse det är för detta.
            </seg>
            <seg n="965b8ce6">
              Jag måste ändå ställa frågan. Jag tycker inte att det finns någon
              direkt koppling mellan den utvärderingen och den eventuella nedsättningen
              av moms på drivmedel. Skulle inte regeringen ändå kunna driva
              den här frågan inom ramen för EU? För det är endast på det sättet
              som vi kan få en förändring till stånd, att finansministern inom
              ramen för Ekofin tar upp de här frågorna.
            </seg>
          </u>
          <note type="speaker" n="edf3c7cc">
            Anf. 22 CARL B HAMILTON (fp):
          </note>
          <u who="Q6196285" xml:id="i-c7bd5e2c44f1d425-0" n="21ae7b34">
            <seg n="67c11fbf">
              Herr talman! Jag vill tacka interpellanten för frågan, för jag
              tror att den är väldigt viktig. I själva verket är den beskattning
              som har hänvisningar till miljö och energi väldigt svåröverskådlig
              och svårbegriplig när det gäller vad effekterna är. Till denna
              komplikation kommer också att det är en blandning av nationell
              lagstiftning och EU-lagstiftning, eller åtminstone restriktioner
              på EU-nivå. Det beror på att det är en blandning av fiskala mål,
              det vill säga att man vill ha pengar från Finansdepartementets
              sida, och miljömål där man vill komma till rätta med den så kallade
              externa effekten.
            </seg>
            <seg n="fa03ced4">
              Då är min första fråga: Är inte finansministern lite orolig att
              han alltför okritiskt tar över arvet från tidigare regeringar,
              inte nödvändigtvis bara den förra, utan alla tidigare regeringar?
              För nu är man inne i en situation där miljö- och energiskatterna
              har en sådan magnitud att det är värt att titta på detta. Skulle
              jag ha ett ansvar för budgeten i likhet med finansministern skulle
              jag börja räkna på vad de skatterabatter innebär som nu utges
              i form av förlorade skatteintäkter, och när det gäller de subventioner
              som betalas ut, hur stora de är.
            </seg>
            <seg n="46e2ebb0">
              Hur många hundratals miljoner rör det sig om? Jag tror att det
              är angeläget att skattebetalarna och riksdagen får en uppfattning
              om storleken på det stöd som betalas ut över budgeten enligt dessa
              två metoder.
            </seg>
            <seg n="116d6bc5">
              Sedan har vi ju den gamla skatteprincipen att man ska stödja
              eller beskatta så nära källan till störningen eller felprissättningen
              som möjligt. Det går att hitta mängder med exempel på det här
              området där denna princip inte följs. Det är mer en samhällsekonomisk
              observation.
            </seg>
            <seg n="0ee4f96a">
              En annan viktig sak jag skulle vilja ta upp är detta med etanol.
              Som sagts här tidigare har det föreslagits, eftersom etanol är
              så viktigt och man tankar för lite etanol, att vi nu ska börja
              subventionerna det. Då kan man ju fråga sig varför vi ska göra
              det om vi i stället kunde importera den till betydligt lägre pris
              från Brasilien, Karibien och successivt också från Afrika. Inom
              Europeiska unionen har vi ju tullar på någonstans mellan 65 och
              75 % på etanol, vilket är betydligt högre än de 3 eller 4 % som
              gäller för industrivaror. Det är också mycket högre än på andra
              jordbruksprodukter, i alla fall de flesta.
            </seg>
            <seg n="2fbeae15">
              Det gynnar skattebetalarna, självklart. Det gynnar även Finansdepartementet
              och budgetavdelningen i form av intäkter till statsbudgeten. Det
              gynnar också fattiga producenter på landsbygden i fattiga länder,
              som får en ökad möjlighet att försörja sig.
            </seg>
            <seg n="aeb64155">
              Jag slås hur många gånger som helst av denna konstighet: Människor
              kan normalt sett vara väldigt engagerade för fattiga länders och
              u-länders utveckling, men när det kommer till energiområdet blir
              det låsningar. Man ser inte att denna del av jordbrukspolitiken
              i själva verket är väldigt problematisk.
            </seg>
            <seg n="3c6d9e1b">
              Vi ser att det i hela Europa växer fram en ny jordbrukspolitik
              som sysslar med bioenergi, till skillnad från den tidigare som
              var inriktad på livsmedel. Om detta får expandera är det som att
              hoppa från en galen tunna till en annan. Jag vill gärna fråga
              finansministern hur han ser på ett starkare svenskt regeringsengagemang
              i Bryssel för att avskaffa EU:s importhinder för etanol.
            </seg>
          </u>
          <note type="speaker" n="ec5655ee">
            Anf. 23 Finansminister ANDERS BORG (m):
          </note>
          <u who="Q182050" xml:id="i-c6d4b85b7a91bfc1-1" n="6305829a">
            <seg n="a5f8dc9e">
              Herr talman! Låt mig börja med att säga att det är väldigt trevligt
              att vi får den här interpellationsdebatten. Marie Engströms fråga
              och Carl Hamiltons synpunkter är väldigt viktiga. Vi står inför
              stora miljöutmaningar. Det handlar om det arbete vi har på Östersjösidan
              men naturligtvis också på klimatsidan.
            </seg>
            <seg n="9e70ab92">
              Vi har precis i dagarna fått den omfattande Sternrapporten som
              visar att effekterna på produktion och välstånd, inte minst på
              längre sikt, potentiellt kan bli väldigt betydande. Naturligtvis
              bör man alltid värdera denna typ av beräkningar med stor försiktighet.
              Det handlar om vad man gör för antaganden om räntor och annat
              på längre sikt. Dock förefaller vi i dag ha en bred enighet om
              att klimathotet bör tas på största allvar. Därmed följer också
              att vi har en skyldighet, inte minst mot våra barn och framtida
              generationer, att göra detta på ett så effektivt och bra sätt
              som möjligt.
            </seg>
            <seg n="db98c578">
              I den här regeringens strategi har det varit väldigt tydligt
              att vi vill bidra, inte minst i ett globalt perspektiv, till att
              få upp klimatfrågorna på agendan. Vi ska vara medvetna om att
              detta är ett genuint globalt problem och bör hanteras och lösas
              i ett globalt perspektiv. Vi vet också att detta är en central
              fråga för EU och kommer att vara en central del av det ordförandeskap
              som Sverige kommer att gå in i. Inte minst handlar det om att
              försöka samla EU-länderna kring en strategi kring klimatfrågorna.
            </seg>
            <seg n="3c6263fc">
              Sedan bör naturligtvis även Sverige bidra, och vi kan göra viktiga
              insatser på området. Men man ska komma ihåg att om vi tar det
              globala klimathotet på allvar är det mångdubbelt mer effektivt
              att Sverige kan bidra i ett globalt perspektiv. Tar vi ett europeiskt
              perspektiv är det mångdubbelt mer effektivt om Sverige kan delta
              och bidra till insatser i ett europeiskt perspektiv. Det går nämligen
              att vidta omfattande åtgärder till väsentligt lägre kostnader
              om man gör det utanför Sverige.
            </seg>
            <seg n="88d085bf">
              Tror vi att det globala klimathotet är allvarligt måste vi försöka
              föra en smart miljöpolitik. Den måste innehålla effektiva åtgärder,
              men den måste också bygga på att man får ett förtroende och en
              folklig förankring för åtgärderna. Det kan inte vara så att instrumenten
              alltid handlar om sådant som vanliga människor uppfattar som en
              försämring av deras möjligheter att leva sitt liv. Det är inte
              genom att sänka levnadsstandarden, eller genom att höja alla skatter
              man kan se på området, som man löser detta, utan man måste våga
              hitta andra vägar framåt.
            </seg>
            <seg n="be4de1a2">
              På det sättet får man säga att Carl Hamilton väljer en väldigt
              konstruktiv approach . Det är uppenbart inte självklart i en global
              värld att Sverige ska producera all etanol vi använder. Med normala
              frihandelsargument borde man kunna argumentera mot det. Hur produktionen
              av etanol ska fördela sig runtom på jorden vet vi inte riktigt
              ännu. Det förefaller dock finnas starka argument, precis som Carl
              Hamilton säger, för att man kan sänka priserna.
            </seg>
            <seg n="42dc66ea">
              Det är inte upp till mig att lägga fast någon regeringshållning
              på den punkten. Det kanske finns anledning att återkomma till
              detta. Men de argument som Carl Hamilton använder kring frihandel
              talar ju starkt för miljöintressena. Vill vi minska koldioxidutsläppen
              är etanolen en del.
            </seg>
            <seg n="c646c071">
              När det sedan gäller momssatserna och Marie Engströms viktiga
              frågor vill jag ändå påpeka att detta är förslag som har förhandlats
              fram under den förutvarande majoriteten. Begränsningarna i fråga
              om vilka momssatser man får sänka förhandlades fram mellan 2003
              och 2006 i EU. Det var under den perioden vi hade mer avgörande
              möjligheter att få in etanolen om vi hade velat det. I dag får
              vi nog vänta tills det kommer en ny runda, och den diskussionen
              kommer inte att starta förrän kommissionen har lagt fram sin utvärderingsrapport.
            </seg>
          </u>
          <note type="speaker" n="00650732">
            Anf. 24 MARIE ENGSTRÖM (v):
          </note>
          <u who="Q4946821" xml:id="i-da68c6c3694e0e2c-1" n="3ac7fc09">
            <seg n="a23c089a">
              Herr talman! Först vill jag ge några kommentarer till en del
              frågor som Carl B Hamilton tog upp. En fråga rörde skatterabatter,
              skattesubventioner och betydelsen för statskassan. Jag tror att
              man kanske får tänka sig för lite grann när det gäller vad man
              använder olika skatteslag till. Skatter som ska ha en styrande
              effekt kanske man inte ska bygga stora välfärdssystem på. Snarare
              ska man hitta någon typ av resultat som att ändra människors beteende
              att tanka biogas i stället för att tanka bensin eller någonting
              annat. Det kan vara bra att ha den debatten också, men jag tror
              att man kanske ska skilja på de olika skatteslagen.
            </seg>
            <seg n="8aedfa89">
              Sedan kan jag hålla med om att det vi nu håller på med i Sverige
              är att kryssa mellan mervärdesskattedirektivet och energiskattedirektivet
              när vi ska fastställa vår energi- och miljöpolitik. Det är bara
              att konstatera att vi har den typen av regelsystem att hålla oss
              till.
            </seg>
            <seg n="62bfe407">
              Jag kan också hålla med Carl B Hamilton om att tullar på etanol
              naturligtvis måste ifrågasättas. Det har Vänsterpartiet också
              gjort i många andra sammanhang.
            </seg>
            <seg n="24b33902">
              Visst ska vi ha en bra och smart miljöpolitik, och visst ska
              den vara folkligt förankrad. Det är oerhört viktigt att vi hos
              de breda massorna kan tillskapa en bra förståelse för varför vi
              ska ha den politik vi har. Jag tror att det är viktigt att ha
              en politik där man blandar piska och morot, att man också ser
              till att det finns ett visst mått av subventioner för att på ett
              positivt sätt få människor att ändra beteende.
            </seg>
            <seg n="e1d6a5a2">
              Jag hörde att Anders Borg ville kasta tillbaka frågan till mig
              såsom tillhörande ett före detta samarbetsparti under förra mandatperioden.
              Vi jobbade då ganska mycket med att få till skattestrategin för
              alternativa drivmedel. Jag kan väl också beklaga att den regeringen
              inte jobbade mer för denna typ av frågor, men det behöver ju inte
              diskvalificera Anders Borg och hans regering från ansvaret att
              ta upp dem när tillfälle ges. Jag skulle nog vilja att man var
              lite tuffare i de här sammanhangen från regeringens sida.
            </seg>
          </u>
          <note type="speaker" n="9e016a06">
            Anf. 25 CARL B HAMILTON (fp):
          </note>
          <u who="Q6196285" xml:id="i-c7bd5e2c44f1d425-1" n="21ae7b34">
            <seg n="603c4241">
              Herr talman! Tack, Anders Borg, för berömmet att jag kom med
              en konstruktiv idé. Det är sällan man hittar en möjlighet som
              är så otvetydigt positiv. Miljön förbättras om man tar bort tullarna
              på etanol. Vi får en bättre möjlighet till fattigdomsbekämpning
              i u-länder. Skattebetalarna tjänar på det. Konsumenterna tjänar
              på det.
            </seg>
            <seg n="1cb7bb77">
              Jag tror alltså att om regeringen driver detta i Europeiska unionen
              kan det också ha stor betydelse för den framtida jordbrukspolitiken.
              Den är i stöpsleven, inte minst under det svenska ordförandeskapet
              som ju ska användas bland annat för att modernisera Europas jordbrukspolitik
              så att den inte, vilket jag ser som en mycket stor risk, glider
              över från livsmedels- till bioenergiprotektionism.
            </seg>
            <seg n="72458b3c">
              Sedan är det alldeles riktigt, som Anders Borg också säger här,
              att om man späker sig på hushållsnivå i fråga om koldioxidutsläpp
              löser det helt klart inte världens problem. Ibland börjar jag
              undra om man inte förför människor mot bättre vetande när man
              predikar att de ska underkasta sig olika åtgärder. I själva verket
              är det naturligtvis så att de internationella överenskommelserna
              inom Europeiska unionen och Europeiska unionen i sig kan påverka
              Förenta staterna. Och först när Förenta staterna får en annan
              politik kommer länder som Kina och Indien att vilja göra någonting
              och se att de har anledning till det.
            </seg>
            <seg n="8231b1fe">
              Det är rätt som Marie Engström säger att på det här området det
              var det jag försökte säga, kanske lite klumpigt har vi fiskala
              syften och på det kan man så att säga bygga välfärdssystem. Men
              naturligtvis är huvuduppgiften att skatterna och subventionerna
              på det här området ska vara styrmedel mot en bättre miljö. Det
              jag efterlyser är egentligen att man får en bättre analys av om
              målet, att styra mot en bättre miljö, verkligen uppnås med de
              skatter och skattesatser som vi i dag har.
            </seg>
          </u>
          <note type="speaker" n="5b0facf2">
            Anf. 26 Finansminister ANDERS BORG (m):
          </note>
          <u who="Q182050" xml:id="i-c6d4b85b7a91bfc1-2" n="6305829a">
            <seg n="baa5de11">
              Herr talman! Jag får tacka interpellanten och ledamoten för de
              kloka inläggen.
            </seg>
            <seg n="6ffeff04">
              Vi har naturligtvis ett oerhört starkt intresse av att värna
              de offentliga finanserna. På sikt finns det väl en potentiell
              risk att man får effekter på skattebaserna som är allvarliga.
              Det är naturligtvis bekymmersamt om vi inte hittar andra vägar
              att kompensera för detta.
            </seg>
            <seg n="dd9c11ce">
              Samtidigt är det här lite av ett dilemma, därför att vi vill
              ju också ha en ökad etanolinblandning och en ökad konsumtion av
              etanol eftersom det minskar utsläppen av växthusgaser. Men det
              är oerhört viktigt att vi ser till att det här sker under ordnade
              former och att det på intet sätt leder till att vi får en negativ
              effekt på de offentliga finanserna.
            </seg>
            <seg n="964eec23">
              Sedan finns det naturligtvis en del märkligheter i EU:s komplexa
              och svåröverblickbara regelverk. På det här området har vi till
              exempel en överkompensationsprincip som man kan tycka är märklig.
              Om vi nu vill att Europas konsumenter ska använda sig av etanol
              framstår det som märkligt att man inte får tillföra subventioner,
              skattesänkningar eller annat som bidrar till detta, så att det
              blir billigare att använda etanol än bensin. Det är en princip
              som ur ekonomisk synvinkel framstår som lite märklig.
            </seg>
            <seg n="652c9adf">
              Carl Hamilton har naturligtvis rätt i att det på det här området
              är lätt att se tydliga vinster med världshandel. Det kan man ju
              normalt sett som ekonom alltid se, men här kan vi se tydliga miljövinster
              på ett område där vi alla är överens om att det är viktigt, där
              produktionen ofta kan ske i länder som har en mycket svag ekonomisk
              ställning. Det handlar om Brasilien. Jag har förstått att Pakistan
              håller på att bygga upp en produktionskapacitet och att en lång
              rad andra länder som är ekonomiskt utsatta här skulle få en ökad
              möjlighet att delta i världshandeln. Vi har naturligtvis också
              egna intressen av att få en effektiv miljöpolitik.
            </seg>
            <seg n="558aae56">
              Naturligtvis delar jag Carl Hamiltons intresse av att få bättre
              underlag och bättre analys på de här områdena. Det är angeläget
              att vi verkligen, om vi menar allvar med att ta tag i klimatfrågorna
              och koldioxidutsläppen, kan se till att vi varje gång vi gör något
              vidtar de effektivaste åtgärderna. Annars riskerar vi att hamna
              i en sits där vi i värsta fall får de värsta scenarierna i Sternrapporten
              uppfyllda. Då får vi ta på oss ansvaret för att vi har vidtagit
              ineffektiva åtgärder eller låtsats att det var miljön vi var intresserade
              av när det i realiteten handlade om något helt annat. Det är naturligtvis
              viktigt att vi får till stånd en omfattande sådan debatt.
            </seg>
            <seg n="b4e8caf3">
              Sedan kan jag ändå inte låta bli att, trots att det är mycket
              klokt i det Marie Engström säger, komma tillbaka till att om vi
              nu är överens om att det här är styrande och att skattebaser riskerar
              att få effekter på samhällsekonomin måste jag utifrån vår strategi
              för sysselsättning ändå ställa mig frågan varför detta inte skulle
              gälla för andra skatter, varför en skatt på arbete inte skulle
              motverka arbete eller en skatt på anställningar inte skulle motverka
              anställningar.
            </seg>
            <seg n="717d09a6">
              Det är klart att det här ger det grundläggande problemet, att
              skatter styr och åsamkar störningar i samhällsekonomin. Regeringen
              har därför som ambition att under ordnade former och under iakttagande
              av god offentlig hushållning sänka olika skatter.
            </seg>
            <seg n="25a62b21">
              Men sedan är det nog ändå så att regeringens möjligheter att
              agera är kringskurna. Den förra regeringen hade två möjligheter.
              Den ena var att agera i EU för att även de här momssatserna skulle
              inkluderas i momsarbetet. Den andra var att agera för att Sverige
              skulle få ta del av detta arbete. Den tidigare majoriteten har
              inte gjort något av detta.
            </seg>
            <seg n="08e5625e">
              Nu har man under början av hösten stängt dörren till lågmomsförsöket.
              Det gjordes vid Ekofinmötet i oktober. Det går inte att ta upp
              den diskussionen med mindre än att vi har fått den här utvärderingen.
              Det var den tidigare majoriteten som så att säga stängde den möjligheten.
              Nu får vi vänta tills nästa diskussion kommer.
            </seg>
            <seg n="931c64cd">
              Jag vill därmed på intet sätt indikera att vi skulle vara klara
              över var vi ska landa i dag. Först måste vi titta på utvärderingen
              och sedan fortsätta diskussionerna utifrån Carl Hamiltons synpunkter
              på vad som är de mest effektiva miljöåtgärderna.
            </seg>
          </u>
          <note type="speaker" n="035636b8">
            Anf. 27 MARIE ENGSTRÖM (v):
          </note>
          <u who="Q4946821" xml:id="i-da68c6c3694e0e2c-2" n="3ac7fc09">
            <seg n="b0439776">
              Herr talman! Jag tycker att det är lite tråkigt att Anders Borg
              hakar upp sig så mycket på lågmomsförsöket. Som jag sade tidigare
              hade inte det med den här typen av varor att göra. Det handlade
              om ett antal olika tjänsteprodukter som syftade till att öka sysselsättningen.
              Det här är två lite olika saker. Regeringen har väl alla möjligheter
              i världen att som en kraftfull regering lyfta fram frågor inom
              ramen för diskussioner i EU. Jag kan inte tänka mig att det ska
              vara så låst i den frågan.
            </seg>
            <seg n="f1f56b2f">
              Naturligtvis är sänkt skatt på biodrivmedel inte den enda åtgärden
              för att minska koldioxidutsläppen inom trafiksektorn. Trafiksektorn
              är ändå den sektor, utanför den handlande sektorn, där utsläppen
              ökar hela tiden. Vi har uppenbarligen svårt att nå de mål som
              riksdagen en gång har fastställt.
            </seg>
            <seg n="60aeaa7c">
              I svaret skriver Anders Borg om miljöbilspremien till exempel.
              Men det förslaget har ju inte kommit än. Det finns andra åtgärder
              som vi till exempel har lyft fram. Det handlar om att ge en subvention
              för att konvertera till etanoldrift, från bensin till etanol.
              Man kan öka tillgängligheten. Vi har fått en lagstiftning om att
              mackarna ska kunna ha både biogas och etanol. Man skulle kunna
              stimulera ytterligare för att detta skulle kunna sjösättas. Man
              skulle kunna göra fordonsskatten ännu mer koldioxidbaserad.
            </seg>
            <seg n="d8410df7">
              Det finns en lång rad olika förslag. Det kan vara intressant
              att diskutera dem också, kanske vid något annat tillfälle, även
              om finansministern nu har möjlighet att svara, tillsammans med
              förslag om att sänka skatten för biodrivmedel.
            </seg>
          </u>
          <note type="speaker" n="e37919a8">
            Anf. 28 Finansminister ANDERS BORG (m):
          </note>
          <u who="Q182050" xml:id="i-c6d4b85b7a91bfc1-3" n="6305829a">
            <seg n="17ec2e45">
              Herr talman! Jag får tacka interpellanten och övriga debattdeltagare
              för en bra och trevlig debatt.
            </seg>
            <seg n="f1bf0313">
              Det här är en oerhört viktig fråga. Det är kanske en av vår tids
              största utmaningar. Naturligtvis har vi andra utmaningar, kampen
              mot massarbetslösheten och utanförskapet får aldrig ge vika, men
              det här är naturligtvis också en viktig sak.
            </seg>
            <seg n="206fdf85">
              Jag tycker ändå att man får ha lite struktur i diskussionen.
              Trafiksektorn i Sverige är viktig. Men kostnaderna för att göra
              någonting inom den svenska trafiksektorn kan vara mångdubbelt
              större än det är för Sverige att agera globalt. Där kan vi bidra
              till att man på ett effektivt sätt minskar utsläppen när länder
              nu får möjlighet att gå från fattigdom till relativ rikedom, vilket
              vi naturligtvis alla ska glädjas åt. Och det kan finnas möjligheter
              att väsentligt mer effektivt använda resurser i ett europeiskt
              perspektiv så att vi tillsammans i Europa kan agera för att minska
              utsläppen.
            </seg>
            <seg n="907740fb">
              Man kan naturligtvis också vidta andra åtgärder. Vi diskuterar
              ju den här miljöbilspremien som vi tror ska vara effektiv. Och
              vi välkomnar naturligtvis en fortsatt diskussion med partierna
              i riksdagen om vad som kan vara en effektiv väg för att hitta
              framåt.
            </seg>
            <seg n="748fa447">
              Men jag tror att man samtidigt ska vara försiktig med att fokusera
              alltför mycket på den svenska trafiksektorn, därför att det då
              finns en risk att man väljer det man vill i Sverige framför sådant
              som är väsentligt mer effektivt när det gäller att bekämpa växthuseffekten
              och koldioxidutsläppen på global nivå.
            </seg>
            <seg n="9067972d">
              Låt mig i alla fall avslutningsvis tacka för denna mycket konstruktiva
              och intressanta diskussion.
            </seg>
          </u>
          <note n="68888fb6">
            Överläggningen var härmed avslutad.
          </note>
          <note n="f699b9d8">
            9 § Svar på interpellationerna 2006/07:97 och 102 om främjande
            av idrottsevenemang i Sverige
          </note>
          <note type="speaker" n="633746e6">
            Anf. 29 Statsrådet LENA ADELSOHN LILJEROTH (m):
          </note>
          <u who="unknown" xml:id="i-5b883a65bc9d815c-0" n="f6b6bf09">
            <seg n="425ee6cc">
              Herr talman! Thomas Bodström har frågat statsministern vad han
              avser att göra för att få flera stora internationella idrottsevenemang
              till vårt land. Arbetet inom regeringen är så fördelat att det
              är jag som ska svara på interpellationen. Siw Wittgren-Ahl har
              frågat mig varför jag inte vill verka för att det är viktigt att
              främja stora idrottsevenemang i Sverige. Jag besvarar här såväl
              Thomas Bodströms som Siw Wittgren-Ahls frågor.
            </seg>
            <seg n="366f9f35">
              Regeringen har uttalat sin avsikt att aktivt verka för att större
              internationella idrottsevenemang arrangeras i vårt land. Stora
              internationella idrottstävlingar är betydelsefulla för Sverige
              som nation, för den region där evenemanget äger rum samt för hela
              svenska folket och idrottsrörelsen. För min egen del välkomnar
              jag alla stora mästerskap som kan komma att arrangeras i Sverige.
            </seg>
            <seg n="bc1efe7f">
              En särskild utredare har regeringens uppdrag att se över förutsättningarna
              för att ställa ut statliga ekonomiska garantier och för andra
              former av stöd till stora evenemang inom bland annat kultur- och
              idrottssektorerna. Utredaren ska presentera sina förslag under
              våren 2007.
            </seg>
            <seg n="070533c2">
              När staten gör ekonomiska åtaganden måste en finansiering anges
              oavsett när i tiden ett bidrag ska betalas ut. Det finns för närvarande
              inga medel avsatta i statsbudgeten till stöd för genomförande
              av internationella idrottsevenemang. Friidrottsförbundet ansökte
              med kort varsel och otillräckligt underlag om upp till 250 miljoner
              kronor som statligt bidrag till genomförandebudgeten inför Friidrotts-VM
              2011. Dessutom redovisade förbundet behov av ytterligare finansiering
              för Ullevis utbyggnad.
            </seg>
            <seg n="47917e63">
              Regeringen har prövat frågan och har inte funnit tillräckliga
              skäl att föregripa utredarens förslag och anser att skälen för
              att lämna en proposition till riksdagen med förslag om statligt
              stöd för genomförande av världsmästerskapet i friidrott 2011 inte
              räcker till. Svenska Friidrottsförbundet har därefter inkommit
              med en ny ansökan. Den bereds för närvarande inom Regeringskansliet.
            </seg>
          </u>
          <note type="speaker" n="ba93d3ed">
            Anf. 30 THOMAS BODSTRÖM (s):
          </note>
          <u who="Q3141607" xml:id="i-f03f192bd664dec2-0" n="06ade0b7" next="i-be2817f7539c4e1e-0">
            <seg n="7ac062f1">
              Herr talman! Jag tror att det behövs en bakgrund. Intresseanmälan
              från Friidrottsförbundet kom redan den 31 mars. Därefter skrev
              Friidrottsförbundet ett brev den 14 augusti till Göran Persson,
              dåvarande statsministern, och Fredrik Reinfeldt, nuvarande statsministern.
              Brevet besvarades av Bosse Ringholm, som fick ärendet delegerat
              till sig, i början av oktober. Man hade bett om att få ett svar
              före den 30 september. Något svar från Fredrik Reinfeldt har ännu
              inte kommit, närmare fyra månader därefter.
            </seg>
            <seg n="961edbdf">
              Trots det lämnades det in en ansökan den 24 oktober. Den avslogs
              den 23 november. Friidrottsförbundet har ändå lämnat in en ny
              ansökan och hoppas att få möjlighet att arrangera friidrotts-VM
              2011 eller 2013.
            </seg>
            <seg n="8cf8c9fa">
              I kalkylen det sägs att det inte finns någon kalkyl är kostnaderna
              på 475 miljoner. 280 miljoner ska Friidrottsförbundet stå för,
              och staten ska stå för 245 miljoner. Men det är inte så att staten
              kommer att förlora 245 miljoner. Det finns en noggrann beräkning
              från Turismens Utredningsinstitut. Man kommer lågt räknat fram
              till att vinsten är i varje fall 500 miljoner kronor. Även om
              man har tagit till dubbelt så mycket som beräknat här går alltså
              inte staten med någon förlust. Detta är inte en ansökan om ett
              bidrag utan detta är en ansökan om en investering som kommer att
              tillfalla staten många gånger om. Det är viktigt att understryka
              det.
            </seg>
            <seg n="e0406875">
              I regeringsförklaringen, som Fredrik Reinfeldt lämnade den 6
              oktober, sades det att Sverige ska arrangera stora internationella
              evenemang. Här får man alltså det bästa möjliga tillfället, nämligen
              ett friidrotts-VM. Vi har haft ett på 90-talet, och vi har haft
              ett på mitten av 00-talet. Och det behövs ett någon gång i nästa
              decennium. Det ligger ganska långt bort. Då krävs det att vi gör
              vad vi kan och menar det vi säger om att arrangera stora internationella
              evenemang. Här har man alltså möjligheten, och jag kan då konstatera
              att statsministern och regeringen inte uppfyller de löften de
              gav.
            </seg>
            <seg n="ce04e50d">
              Lena Liljeroth säger nu att det har tillsatts en utredning. Den
              tillsattes tidigare. Det är riktigt att det finns en utredning.
              Utredningen leds av Anders Lindström. Anders Lindström har redan
              nu sagt att man inte behöver vänta på att han blir klar med utredningen.
              Han har redan nu kommit fram till att det här är någonting som
              regeringen bör satsa på. Han använder till och med ordet klockrent.
              Man ska inte skylla på en utredare som själv säger att han är
              klar med den biten och att han konstaterar att det här är någonting
              som regeringen bör satsa på.
            </seg>
            <seg n="8083f7c9">
              Stå för ditt eget ord i stället för att skylla på en utredare
              som själv har sagt dessa saker. Det vore i alla fall lite hederligare.
            </seg>
            <seg n="aa9749a3">
              Det som behövs det är inte för sent än är inte vackra ord i en
              regeringsförklaring, inte tomma löften eller floskler, utan det
              är konkret handling. Det handlar om ja eller nej till ansökan.
              Det är det jag vill ha svar på här, Lena Liljeroth.
            </seg>
          </u>
          <note n="0259f90c">
            Anf. 31 SIW WITTGREN-AHL (s):
          </note>
          <u who="Q3141607" xml:id="i-be2817f7539c4e1e-0" n="06ade0b7" prev="i-f03f192bd664dec2-0">
            <seg n="dcd42d19">
              Herr talman och fru statsråd! Jag kan instämma i det Thomas Bodström
              har sagt. Men jag ska också göra en tillbakablick om varför ett
              VM är viktigt. Ett framtida VM i friidrott innebär stora möjligheter
              för Sverige att synas och locka till sig såväl besökare som företag.
              Varumärket Sverige kan dra nytta av mediernas bevakning och genomslagskraft.
              Den är ju enorm. Hundratals miljoner tv-tittare väntas följa VM
              i friidrott.
            </seg>
            <seg n="6b782719">
              Rese- och turistindustrin är en av Sveriges snabbast växande
              branscher. Turisterna spenderade förra året enligt Finansdepartementet
              191 miljarder kronor i vårt land. Det är pengar som ger skatteintäkter
              och som dessutom stannar i Sverige och inte flyttar till låglöneländer.
            </seg>
            <seg n="a8f8f1ed">
              Förra året svarade rese- och turistindustrin för nästan 3 % av
              Sveriges bnp. Det är en siffra som många bedömare av ekonomi menar
              kan öka ytterligare. Samma möjligheter gäller export av turism.
              Export i detta sammanhang är att utländska besökare kommer till
              Sverige och spenderar pengar här. Här finns goda möjligheter till
              en fördubblad export. Därmed skulle ca 40 000 nya jobb skapas,
              inte minst för unga människor som inom rese- och turistindustrin
              ofta får sitt första arbete.
            </seg>
            <seg n="88dce613">
              Med flera utländska besökare ökar också behovet av kunskap om
              andra kulturer och språk. Det är något som ökar möjligheterna
              för de nya svenskarna att få jobb.
            </seg>
            <seg n="49ca2d48">
              Vi har nu precis avslutat det största sport- och nöjesevenemanget
              i Sverige under detta årtionde EM i friidrott i Göteborg 2006.
              Det var framgångsrikt. Det ger Sverige ett bra utgångsläge att
              på nytt söka och förhoppningsvis erhålla VM i friidrott 2011.
            </seg>
            <seg n="1bc4effc">
              Den pusselbit som för närvarande saknas är ett kraftfullt statligt
              engagemang, inte minst ekonomiskt. Statlig finansiering har varit
              en förutsättning bland annat för att Paris 2003 och Osaka 2007
              skulle få möjlighet att arrangera VM i friidrott. Utan en direkt
              statlig ekonomisk medverkan kommer det inte att vara möjligt för
              Sverige att arrangera VM i friidrott 2011.
            </seg>
            <seg n="b64dcfba">
              Bosse Ringholm svarade, som Thomas Bodström sade. Men Fredrik
              Reinfeldt svarade aldrig på brevet.
            </seg>
            <seg n="bbbd0998">
              När man då som riksdagsledamot sitter och lyssnar på regeringsförklaringen
              blir man jätteglad när statsministern säger att regeringen vill
              stödja större idrottsevenemang i Sverige. Då tänker man: Aha!
              Det är det han menar. Det var jätteroligt och bra!
            </seg>
            <seg n="9c2837e9">
              Men när man sedan läser i Lena Adelsohn Liljeroths svar ser man
              att hon avslår detta. Hon säger att ansökan var dåligt förberedd.
            </seg>
            <seg n="b92e7be5">
              Enligt de riktlinjer som vi har sett och de ansökningar som har
              kommit har Friidrottsförbundet haft kontakt med moderata riksdagsledamöter
              tidigare. Då undrar jag: Finns det ingen dialog i den moderata
              riksdagsgruppen mellan regeringen och de moderata ledamöterna,
              som hela tiden har följt det här på nära håll?
            </seg>
            <seg n="9202809b">
              Vad menade Fredrik Reinfeldt? Vad menar Lena Adelsohn Liljeroth
              när hon säger att hon för sin del är för ett arrangemang och att
              hon tycker att det var en dålig ansökan?
            </seg>
            <seg n="688c5e2a">
              Jag undrar om det var med anledning av det som Lena Adelsohn
              Liljeroth tog kontakt med Friidrottsförbundet och i sitt svar
              säger att detta just nu bereds igen i Regeringskansliet, så att
              vi kan hoppas på ett positivt svar.
            </seg>
          </u>
          <note n="c4ea2d28">
            Dessa uppgifter framkommer i det brev som Yngve Andersson och
            kommunstyrelsens ordförande skickade till de två partiledarna
            i det socialdemokratiska partiet, Göran Persson, och i det moderata
            partiet, Fredrik Reinfeldt, i augusti, som Thomas Bodström redogjorde
            för.
          </note>
          <note type="speaker" n="ff887f29">
            Anf. 32 LARS WEGENDAL (s):
          </note>
          <u who="Q6234203" xml:id="i-d9c1337bd60cc0f2-0" n="b712483b">
            <seg n="b1761dca">
              Herr talman! Först och främst vill jag tacka Thomas Bodström
              och Siw Wittgren-Ahl för att de har ställt dessa interpellationer
              till idrottsministern.
            </seg>
            <seg n="6bed11f0">
              Jag är helt övertygad om att en stor del av Idrotts-Sverige har
              sett fram emot idrottsministerns svar. Tyvärr tror jag inte att
              man är nöjd med det svar som idrottsministern har lyckats prestera.
              Jag är helt övertygad om att alla idrotter, inte bara friidrotten,
              är intresserade av att vi i vårt land får möjlighet att anordna
              friidrotts-VM 2011 eller 2013.
            </seg>
            <seg n="a1604cb5">
              Jag är också övertygad om att det inte är enbart idrotten som
              ser fram emot detta. Jag är lika övertygad om att även näringslivet
              och befolkningen i stort ser fram emot den här typen av evenemang.
            </seg>
            <seg n="1b231ff5">
              Den erfarenhet som vi har av motsvarande evenemang är att det
              blir både en framgång för näringslivet och en folkfest utan like.
              Det är riktigt bedrövligt att staten inte ser denna möjlighet,
              att regeringen inte stöder svensk idrott på ett mer påtagligt
              sätt när de ansöker om den här typen av evenemang.
            </seg>
            <seg n="928ea7da">
              Det är självklart lätt att hänvisa till en pågående utredning
              och ha det som motiv för sina negativa ställningstaganden. Men
              det blir naturligtvis mer besvärande när utredaren menar att den
              här typen av evenemang som friidrotts-VM representerar kommer
              att vara den typ av evenemang som han rekommenderar regeringen
              att stödja när han lämnar sitt förslag framemot våren.
            </seg>
            <seg n="b23bd944">
              Det kan ju inte vara så att alla evenemang som nu är aktuella
              ska hamna i en sorts vakuum bara av just det skälet att utredningen
              inte är klar. Regeringen måste naturligtvis värdera just detta
              evenemang på sina egna meriter. Jag har svårt att se att de beräkningar
              som svensk friidrott har gjort är orealistiska.
            </seg>
            <seg n="770f5539">
              Vi som under det senaste året har sysslat med idrottspolitik
              vet att detta med statens stöd till idrottsevenemang har varit
              en av de hetaste frågorna i debatten. Jag kan nämna att ett av
              de teman som idrotten själv lyfte fram vid Almedalsveckan i år
              var just internationella evenemang. Inte minst Moderaternas dåvarande
              idrottspolitiske talesperson, Kent Olsson, var mycket positiv
              både till statliga förlustgarantier och till direkta statliga
              stöd. Det var samme Kent Olsson som efter valet åkte med svensk
              friidrott till Monaco för att träffa det internationella friidrottsförbundet,
              en träff där samtliga ansökarländer deltog och där just friidrotts-VM
              diskuterades.
            </seg>
            <seg n="c8c7e5ec">
              Som vi tidigare hört har Friidrottsförbundet informerat både
              Göran Persson och Fredrik Reinfeldt om innehållet. Jag reagerade
              på samma sätt som Siw Wittgren-Ahl när Fredrik Reinfeldt angav
              i regeringsförklaringen att man ska stödja idrottsevenemang i
              Sverige.
            </seg>
            <seg n="b8edcf4e">
              Min fråga är naturligtvis: Vad är det som har hänt inom Regeringskansliet,
              mer än att vi har fått en borgerlig regering, sedan Reinfeldt
              angav detta i regeringsförklaringen? Vad har hänt sedan Moderaternas
              idrottspolitiske talesperson, troligen på friidrottens bekostnad,
              deltog på mötet i Monaco i slutet av oktober månad?
            </seg>
          </u>
          <note type="speaker" n="22c3408b">
            Anf. 33 EVA OLOFSSON (v):
          </note>
          <u who="Q4970993" xml:id="i-b9af33aa9c41dfaa-0" n="ad1a867e">
            <seg n="437ddf85">
              Herr talman! Jag var kommunalråd i Göteborg när vi utifrån EM
              och den fantastiska folkfest som det var, men också vad det betydde
              för Göteborg och Sverige och för idrotten, diskuterade och i politisk
              enighet kom fram till att vi skulle vara med och tillsammans med
              Friidrottsförbundet ansöka om VM 2011 eller 2013. Jag känner därför
              att jag vill säga lite om varför Göteborgs stad engagerar sig
              i detta. Det kan man också överföra på nationell nivå.
            </seg>
            <seg n="0b8b4c4b">
              Utgångspunkten är självklart att utveckla Göteborg. Det ska vara
              bra att leva i Göteborg, och det ska vara bra att arbeta i Göteborg.
              När vi i Göteborgs stad är med och gör sådana här stora arrangemang
              vet vi att vi är med och skapar nya jobb. Det har pratats väldigt
              mycket om det i alliansen, och här har man en konkret chans att
              vara med och utveckla, som Siw Wittgren-Ahl sade, besöks- och
              turistnäringen men också marknadsföra Sverige och Göteborg runtom,
              inte bara i Europa och grannländerna utan också i världen.
            </seg>
            <seg n="5bf865f6">
              Vi vet att det kommer oerhört många människor till sådana här
              arrangemang. 1,8 miljoner besökte EM i friidrott i Göteborg. 3
              000 var volontärer och jobbade frivilligt utan lön. 2 000 journalister
              var där. Jag var själv runt och tittade och kunde se den stora
              apparaten när journalister från hela Europa och från andra delar
              av världen hela tiden sände från friidrotts-EM i Göteborg i Sverige.
            </seg>
            <seg n="4ec0a416">
              Vi ser också detta som en del i inte bara att stärka våra egna
              idrottare som är med och tävlar där, utan i första hand att få
              barn och ungdomar i Göteborg att bli intresserade av att idrotta.
              Samtidigt satsade Göteborgs stad på att bygga ut arenorna i Göteborg
              för friidrott, för att klubbarna i Göteborg skulle kunna ta hand
              om de barn och ungdomar som var intresserade.
            </seg>
            <seg n="62250471">
              I Göteborgs koncept ligger också, som har sagts här, att göra
              detta till en folkfest, att göra detta även för dem som inte är
              superintresserade av idrott men som gärna vill vara med om den
              folkfest som arrangemanget är. Man gör det öppet och ordnar arrangemang
              ute på stan som ger alla människor möjlighet att vara med, oavsett
              om de inte vill eller inte har råd att gå in på Ullevi. Det var
              en fantastisk upplevelse att vara uppe vid Götaplatsen och se
              mellan 50 000 och 100 000 människor delta i invigningen av friidrotts-EM.
            </seg>
            <seg n="f2d222dd">
              Jag hoppas att den här lilla öppningen att ansökan nu bereds
              igen innebär att man från alliansen är beredd att gå in och stödja
              att vi ska få VM i friidrott till Göteborg och Sverige. Den bedömning
              som de gör som är mycket professionella och arbetar med de här
              sakerna i Göteborg är att om vi inte tar chansen nu kommer det
              att bli mycket svårare och mycket tuffare konkurrens från andra
              städer i Europa som planerar att ansöka om att få VM hos sig längre
              fram.
            </seg>
          </u>
          <note type="speaker" n="b0204e81">
            Anf. 34 MARIE ENGSTRÖM (v):
          </note>
          <u who="Q4946821" xml:id="i-da68c6c3694e0e2c-3" n="3ac7fc09">
            <seg n="a1bcc2c5">
              Herr talman! Det här är en viktig fråga, och talarlistan är lång.
              Jag har tidigare ställt en fråga om detta till kulturministern,
              men jag får tacka interpellanterna för att vi fick möjlighet att
              också debattera från talarstolen.
            </seg>
            <seg n="e3fa85d9">
              Det är en folkfest, och detta är positivt för idrottsrörelsen,
              för näringslivet och för Sverige jag förstår inte hur regeringen
              kan missa en sådan här möjlighet. Efter att ha både läst och hört
              regeringsförklaringen, där det står: Sverige ska aktivt verka
              för att få fler stora internationella idrottsevenemang till vårt
              land, tycker jag att detta är en ypperlig chans att infria regeringsförklaringen.
              Jag tror att det är någonting som engagerar oerhört många människor
              runtom i landet, inte bara idrottsrörelsen utan oerhört många
              andra som har intresset.
            </seg>
            <seg n="868030d7">
              Det har ju skett någonting unikt i Sverige de senaste tio åren,
              skulle man kunna säga. Jag har haft förmånen att på nära håll
              få se vad som händer inom friidrottsrörelsen, hur de duktiga företrädarna
              för vårt land på något sätt har väckt upp en helt ny friidrottsgeneration
              här i Sverige vi har långa köer till idrottsföreningar och hur
              detta smittar av sig långt ned i åldrarna. Jag tror att vi har
              ett väldigt stort ansvar för att ta till vara detta.
            </seg>
            <seg n="8c1c4c30">
              I andra sammanhang står vi här i talarstolen och pratar om problem
              med rörelseorganen, övervikt, livsstil och så vidare. Ja, detta
              är väldigt knutet till just intresset för att röra på sig hos
              den yngre generationen.
            </seg>
            <seg n="7cb70177">
              Jag hoppas att det verkligen finns en öppning nu och att diskussionen
              inte har lett till någon låsning eller något slags prestigekamp
              från regeringens sida utan att man verkligen tar till sig detta
              och kan lyssna.
            </seg>
          </u>
          <note type="speaker" n="750a868c">
            Anf. 35 CARL B HAMILTON (fp):
          </note>
          <u who="Q6196285" xml:id="i-c7bd5e2c44f1d425-2" n="21ae7b34">
            <seg n="cb66ce60">
              Herr talman! En gång tidigare i livet hade jag anledning att
              gå igenom statens eventuella engagemang för en olympiad i Östersund,
              och jag känner igen argumentationen.
            </seg>
            <seg n="37a66376">
              Jag förstår inte varför man ska sälja in ett sådant här fint
              idrottsevenemang med argumentet att det kommer att vara ekonomiskt
              lönsamt. Thomas Bodström säger här att det kostar 475. Staten
              skulle ställa upp med 245. Men, tulipanaros, vinsten blir 500
              miljoner. Och inte nog med att denna vinst skulle kunna gå till
              Göteborg eller till Friidrotts-Sverige, utan Thomas Bodström säger
              att den tillfaller staten. Staten går inte med förlust.
            </seg>
            <seg n="5a149dfe">
              Det där låter alldeles för lättvindigt. Vore det på det sättet
              skulle ju bankerna stå i kö för att låna ut till detta evenemang,
              för att få denna hundraprocentiga avkastning på insatt kapital.
            </seg>
            <seg n="100fb45b">
              Nej, gör inte så här! Försök inte göra en bra idé dålig genom
              att argumentera för att det här är ett jätteklipp, ekonomiskt.
              Varför inte argumentera genom att säga att det här kan vara värt
              50 miljoner eller 100 miljoner för att man ska få den här folkfesten
              utan like, som någon sade? Det är mycket mera hederligt. Och Bodström
              efterfrågade ju hederlighet tidigare. Det är hederligare att argumentera
              på det sättet. Vi vill ha friidrotts-VM därför att vi vill ha
              det här idrottsarrangemanget. Sedan är det i andra hand en fråga
              om ansvarsfördelningen mellan kommun, stat och andra intressenter.
            </seg>
            <seg n="767cf197">
              Och om nu utredningen är så klockren och resultaten och slutsatserna
              är så klockrena är ju saken klar. Eller hur, Thomas Bodström med
              en avkastning på 100 %?
            </seg>
            <seg n="bbffd17f">
              Nej, jag tror att man gör idrottsrörelsen en björntjänst om man,
              som så många gånger tidigare, i Östersund, i Montreal och på många
              andra ställen, försöker sälja detta som ett ekonomiskt vinstgivande
              projekt.
            </seg>
            <seg n="bba78405">
              Jag skulle kanske egentligen bara avsluta med att säga att jag
              tycker att vi ska ha friidrotts-VM i Göteborg 2011 men inte med
              amatörmässiga ekonomiska resonemang.
            </seg>
          </u>
          <note type="speaker" n="838a9481">
            Anf. 36 GÖRAN MONTAN (m):
          </note>
          <u who="Q5626644" xml:id="i-847e1c0644f84dca-0" n="f1073a56">
            <seg n="2567e888">
              Herr talman! Vi pratar ju inte om särskilt lite pengar. Vi pratar
              om en kvarts miljard, 250 miljoner. Och för att kunna bevilja
              ett så pass ansenligt belopp tycker man ju att det ska finnas
              ett ordentligt beslutsunderlag och beräkningar. Konsekvenser måste
              beskrivas. Eftersom jag inte har sett denna ansökan är naturligtvis
              min fråga till idrottsministern om det fanns en ingående detaljerad
              beskrivning av exakt hur de här pengarna skulle användas och av
              konsekvenserna och de prognoser som Thomas Bodström pratade om
              och som också kom upp i Carl B Hamiltons inlägg.
            </seg>
            <seg n="638c254f">
              Om det här vore en sådan fantastisk och enastående affär skulle
              det naturligtvis vara ett mycket enklare beslut. Det skulle finnas
              andra finansiärer som väldigt snabbt skulle komma in i bilden.
            </seg>
            <seg n="07de2456">
              Självklart är det så att vi moderater eftersom den idrottspolitiska
              talesmannen för Moderaterna också nämndes är positiva inte bara
              till idrotten i stort utan till stora evenemang. Nu pratar vi
              om ett av de största evenemangen som idrottsvärlden kan prestera.
              Men det finns också andra stora evenemang av internationellt snitt
              som aldrig kommer i fråga när det gäller den här typen av bidrag.
            </seg>
            <seg n="f21997bc">
              Självklart vill jag med mina rötter i Göteborg, också av det
              skälet, att friidrotts-VM ska gå i Göteborg. Jag skulle se fram
              emot att besöka en sådan tävling. Det skulle jag verkligen se
              fram emot. Men det blir lite märkligt när man bara pratar om de
              här effekterna, om synergieffekter och om att det ena leder till
              det andra. Vi vet faktiskt också av historien att det finns väldigt
              många evenemang av den här storleken som har visat upp katastrofala
              ekonomiska resultat. Det är ju inte alltid hundraprocentigt säkert
              att det blir som vi vill att det ska bli.
            </seg>
            <seg n="20bd8fe2">
              Jag hoppas naturligtvis att de fortsatta undersökningarna och
              kompletterande ansökning ska visa att det finns en säker prognos
              som gör det möjligt för oss att kanske ta en titt till på det
              här. Men det är naturligtvis en fråga om de ansökande. Vad jag
              förstår tävlar vi med Ryssland om det här. Det är ju två VM-år
              som det talas om. Och om det är så att Ryssland får 2011 och det
              också är 2013 kan loppet rimligtvis inte vara kört ännu.
            </seg>
            <seg n="9f407f99">
              Finns det några möjligheter är det klart att vi gärna vill titta
              på det här, men det är naturligtvis en sak för regeringen att
              avgöra. Jag avslutar där.
            </seg>
          </u>
          <note type="speaker" n="fa3613f6">
            Anf. 37 PETER PEDERSEN (v):
          </note>
          <u who="Q6039297" xml:id="i-fbed01e6e065886c-0" n="aaca7406">
            <seg n="5722ec6b">
              Herr talman! Jag kan inte låta bli att gå upp i den här debatten
              när jag hör alla borgerliga företrädare förklara varför man inte
              kan ställa sig bakom den här ansökan.
            </seg>
            <seg n="5e503fb4">
              Jag har sedan 1998 varit idrottsansvarig för Vänsterpartiet i
              den här riksdagen och har ständigt haft debatter med olika borgerliga
              företrädare som har tyckt att det varit en stor skandal att den
              tidigare regeringen och dess samarbetspartner inte har ställt
              upp på olika arrangemang.
            </seg>
            <seg n="c59ef1f7">
              Man nämner nu i sin egen regeringsförklaring att man avser att
              satsa på internationella evenemang i fortsättningen. Då tror man
              faktiskt inte att man ska göra som Tage Erlander sade, att man
              bara lovar och lovar, och sedan blir det ingenting. Nu hade ni
              en gyllene chans att gå från ord till handling och visa att ni
              har en mycket mer framåtsyftande idrottspolitik. Det visar sig
              då, vilket jag i och för sig har vetat hela tiden, att ni inte
              har någon idrottspolitik. Ni kan inte ens ta ett så här enkelt
              beslut om att biträda en sådan här ansökan.
            </seg>
            <seg n="bc451af5">
              Jag vill också framhålla att det inte riktigt har kommit fram
              vad problemet har varit. År 1995 hade vi VM i friidrott i Göteborg.
              Det var ett lysande arrangemang. Det sattes världsrekord. Några
              står fortfarande kvar, till exempel i tresteg. Det skulle vara
              kul om Christian Olsson kunde slå det på hemmaplan. Han är kanske
              lite för gammal då, men hans efterträdare, som kommer att gå i
              hans fotspår, kanske kan göra det.
            </seg>
            <seg n="0b136192">
              Men problemet 1995 var att det var ett lysande arrangemang idrottsligt
              det gick jättebra men när man skulle fördela pengarna var det
              nästan, om jag minns rätt, en ekonomisk katastrof för Svenska
              Friidrottsförbundet. Samtidigt hade det internationella förbundet
              goda dagar och fick stora intäkter. Staten och Göteborgs stad
              tjänade mycket pengar på grund av att det kom många turister.
            </seg>
            <seg n="ebab60a0">
              Så sent som för någon vecka sedan såg jag Karin Mattsson sitta
              i tv och intervjuas. Hon sade att man inte vill ha allmosor eller
              gåvor från regering eller stat och riksdag, utan man vill ha ett
              samarbete där man tillsammans kan lägga fram ansökningar, tillsammans
              kan göra vettiga arrangemang och tillsammans kan ta hem vinsterna.
              Jag förstår inte att man då inte kan ta emot en sådan utsträckt
              hand och faktiskt våga lite grann. Visa nu att ni faktiskt tror
              på vad ni har sagt tidigare!
            </seg>
            <seg n="067d156e">
              Vår absoluta övertygelse, även från Vänsterpartiet, är att det
              när det gäller de här stora arrangemangen handlar om att det finns
              en vettig konstruktion bakom, att det finns finansiärer som kan
              ställa upp, att man inte bara lovar och lovar utan faktiskt kan
              ro det här i land, att man fördelar pengarna på ett rättvist sätt
              och den här gången kanske hjälper Svenska Friidrottsförbundet
              att tjäna lite pengar för framtiden.
            </seg>
            <seg n="065ebbff">
              Sedan kommer det här självklart att gynna svensk turism. Många
              kommer att komma hit på besök, och vi kommer att tjäna mycket
              pengar.
            </seg>
            <seg n="45db90c6">
              Det jag nu önskar kan komma ut av den här debatten är att man
              inte bara försöker stå här och samla poäng och tala om vad duktig
              man är i idrottspolitik: Vi är bäst. Vi gillar idrott mest.
            </seg>
            <seg n="c661354c">
              Jag tror ändå att alla gillar idrott som diskuterar den här frågan.
              Ta nu snabbt tag i den här frågan och fundera fram en plan! Hur
              ska vi i framtiden kunna förena den självständiga folkrörelsen
              med stat, kommun och landsting på ett sätt som gör att vi faktiskt
              i framtiden kan ta hem idrottsevenemang, internationella sådana,
              till Sverige. Det handlar också om att bedöma hur ett sådant samarbete
              ska se ut så att vi inte är inne och tafsar på varandras områden.
              Detta skulle jag önska att Lena Adelsohn Liljeroth kunde svara
              på.
            </seg>
          </u>
          <note type="speaker" n="906167f4">
            Anf. 38 Statsrådet LENA ADELSOHN LILJEROTH (m):
          </note>
          <u who="unknown" xml:id="i-5b883a65bc9d815c-1" n="f6b6bf09">
            <seg n="3d18370c">
              Herr talman! Tack alla som har engagerat sig i den här debatten.
            </seg>
            <seg n="d7b76e44">
              Jag börjar med det som Peter Pedersen sade om ett enkelt beslut.
              Det är inget enkelt beslut. Jag återkommer till varför.
            </seg>
            <seg n="cc20cfb1">
              Till alla som har prisat Göteborg som evenemangsstad vill jag
              säga att jag också gör det. Jag var på VM 1995. Jag var på EM
              2006. Jag bor i närheten av Göteborg på somrarna. Jag vet att
              Göteborg är en strålande evenemangsstad och att de är jätteduktiga.
              Jag hoppas att detta också når alla dem som älskar Göteborg, som
              bor i Göteborg och alla som läser Göteborgs-Posten där diskussionen
              också har varit het. Det handlar inte om frågan om Göteborg är
              kapabelt eller inte att ha stora evenemang. Det vet vi att man
              kan. Det är många som gläds åt detta.
            </seg>
            <seg n="84b21972">
              Jag hoppas också att det blir slut på de diskussioner som har
              funnits på somliga håll inte i kammaren om att det här handlar
              om Helsingfors mot Göteborg. Jag tycker att det är så ovärdigt
              och så trist. Det finns ingenting sådant.
            </seg>
            <seg n="57c6d0b0">
              Peter frågade om historiebeskrivning. Thomas Bodström, en av
              interpellanterna, var inne på historiebeskrivning. Det kan vi
              ägna oss åt. Historiebeskrivningen ser faktiskt lite olika ut
              beroende på hur man ser på detta.
            </seg>
            <seg n="f553c6b7">
              När det handlade om VM 1995 som ju var en stor succé, inte bara
              när det gällde vädret, såg förutsättningarna annorlunda ut. Det
              gällde även för EM i somras. Där satsade staten en mindre summa
              pengar.
            </seg>
            <seg n="4178c3a1">
              Jag tror att det var Thomas Bodström som talade om det möte som
              Svenska Friidrottsförbundet hade med dåvarande idrottsministern,
              Bosse Ringholm. Där nämndes inte pengar. Det sades inte ett ord
              om pengar. Vid det förnyade möte man hade i juni sades det heller
              inte ett ord om pengar. Pengar dök upp första gången i det brev
              som skrevs mitt under brinnande valrörelse till såväl dåvarande
              statsministern Göran Persson som oppositionsledaren Fredrik Reinfeldt.
              Att de i det läget inte prioriterade just den frågan och direkt
              svarade till dåvarande idrottsministern är kanske inte så konstigt.
            </seg>
            <seg n="29620ca2">
              Jag vet inte om det står någonting i den socialdemokratiska skuggbudgeten
              om att man sätter av pengar till stora idrottsevenemang. Jag skulle
              i så fall gärna vilja se det.
            </seg>
            <seg n="d5a373cd">
              Jag vet att dåvarande idrottsministern Bosse Ringholm den 5 oktober
              sista dagen han tjänstgjorde skrev ett brev som svar på det brev
              som Göran Persson skrev. Det stod ingenting om pengar, bara att
              det här är väldigt bra och positivt. Det tycker vi också.
            </seg>
            <seg n="b96ea44a">
              Den 6 oktober kom den nya regeringen. Jag fick ärendet för en
              och en halv månad sedan. Vi talar om den gamla ansökan, inte om
              den nya. Den är inte behandlad än. I den gamla ansökan var det
              tomt där budgeten skulle ha stått. Det fanns ingenting skrivet.
            </seg>
            <seg n="6bea6baa">
              Nu bygger man den här budgeten på de siffror som gäller för Berlin
              2009. Det handlar om en budget på ungefär 500 miljoner. Det här
              är något helt nytt. Aldrig tidigare har man i något evenemang
              som har handlat om friidrotts-VM gått in med de summorna från
              statens sida. Regionen har ställt upp. Statens åtagande har begränsats
              till en femtedel, en fjärdedel och någon gång en tredjedel, oavsett
              om vi talar om Sevilla, Paris eller Edmonton. De summorna har
              aldrig funnits.
            </seg>
            <seg n="4ec6ba4a">
              Det är oansvarigt. Jag tycker att det är hyckleri från Socialdemokraternas
              sida att tycka att vi ska lägga in en kvarts miljard kronor. Det
              är förvisso så att vi vill ha flera stora idrottsevenemang, men
              det här är inte seriöst. Vad ger det för signal till övriga som
              nu kommer och vill ha någon form av stöd? Det kan vara till marknadsföring.
              Det kan vara eventuella förlustgarantier. Då talar vi inte om
              den här storleksordningen.
            </seg>
          </u>
          <note type="speaker" n="d6ac57be">
            Anf. 39 THOMAS BODSTRÖM (s):
          </note>
          <u who="Q3141607" xml:id="i-f03f192bd664dec2-1" n="06ade0b7" next="i-be2817f7539c4e1e-1">
            <seg n="3190879d">
              Herr talman! Jag trodde att jag hörde fel, men jag hörde faktiskt
              idrottsministern säga att Friidrottsförbundet inte är seriöst.
              Jag tror att vi aldrig har hört något liknande, att det här inte
              skulle vara seriöst skött. Man har agerat och tidigt nämnt de
              tidiga siffror som sedan visat sig vara korrekta. Jag tror inte
              att man vill bli behandlad på det sättet.
            </seg>
            <seg n="415d4f6f">
              Det har skickats brev. Visst var det under brinnande valrörelse
              den 14 augusti. I dag är det den 5 december och Friidrottsförbundet
              har ännu inte fått något brev från statsminister Fredrik Reinfeldt.
              Det har ändå gått fyra månader. Man kan åtminstone säga att man
              inte är intresserad.
            </seg>
            <seg n="52ea3227">
              Till Göran Montan vill jag säga: Friidrotts-VM kommer att arrangeras
              2011 och 2013. Vid ett av de tillfällena kommer arrangemanget
              med stor säkerhet att gå till Asien, troligen till Korea. Vid
              det andra arrangemanget, antagligen 2013, konkurrerar bland annat
              Sverige med Ryssland och Spanien. Så ser det ut.
            </seg>
            <seg n="bb7417f8">
              Till Carl B Hamilton vill jag säga att det alltid blir lika lustigt
              när man hör Folkpartiet tala om hederlighet i dessa dagar. Det
              här är ju tre inlägg. Det första jag sade var de ekonomiska förutsättningar
              som Turismens Utredningsinstitut har räknat fram. Även om man
              har räknat fel i så hög grad som 50 % är det ingen förlust. Det
              innehåller ju så mycket mer än bara en ekonomisk kalkyl och analys.
              Genom att satsa på ett sådant här evenemang skapar man just de
              fantastiska förutsättningar för svensk idrott som har varit en
              tradition för oss socialdemokrater och för Sverige under lång
              tid. Vi vet att topp skapar bredd skapar topp skapar bredd.
            </seg>
            <seg n="0233a7c1">
              Jag menar att detta evenemang ligger så oerhört bra i tid. Sverige
              är nämligen unikt i friidrott. Vi har kanske aldrig varit så bra
              med den konkurrens som finns nu. Då gäller det att ta vara på
              det. Då går det inte att säga att man satsar på stora evenemang
              och strunta i det kanske bästa tillfälle som vi har haft på många
              år att arrangera detta i Sverige.
            </seg>
            <seg n="1561128f">
              Fotboll arrangerade vi 1992. Det kommer säkert tillbaka någon
              gång med en ansökan. Det vore väldigt roligt. Men fotbollen är
              så stor och stark i Sverige att den kommer att överleva även utan
              evenemang även om jag naturligtvis är förespråkare för det.
            </seg>
            <seg n="c17b2983">
              Detta evenemang för friidrotten kommer inte tillbaka i en tid
              med dessa fantastiska stjärnor. Vi ser tusentals, ja tiotusentals,
              pojkar och flickor rusa till friidrottshallarna.
            </seg>
            <seg n="5d310d8c">
              Det är på det sättet vi skapar en ännu större vinst än bara den
              som framgår av den analys som Turismens Utredningsinstitut har
              gjort.
            </seg>
            <seg n="3170e0d0">
              Ett stort idrottsintresse bidrar också till människors hälsa.
              Det innebär i sin tur en mycket stor vinst ekonomiskt men framför
              allt i mänskligt hänseende.
            </seg>
            <seg n="19c73dc3">
              Det du kan göra nu, Lena Adelsohn Liljeroth, är att se till att
              investera. Vi talar alltså om 2011 och 2013. Vi talar om huruvida
              det finns med i en budget för 2007. Man säger att vi kommer att
              investera 2011 och 2013. Jag har inte sett någon budget från Moderaterna
              för 2011 och 2013 heller.
            </seg>
            <seg n="eb48a185">
              Ni kan investera miljoner och ni kommer att få tillbaka miljarder,
              både i pengar och i hur människor kommer att må.
            </seg>
            <seg n="48fedb23">
              Det är bra att du säger att du gillar Göteborg. Det tror vi säkert
              att du gör. Men det är inte de ord som göteborgarna vill höra.
              De vill höra att den svenska regeringen menar allvar när man säger
              att man står bakom att satsa på stora idrottsevenemang. Det är
              det de vill höra, inte några vackra ord om att göteborgare är
              trevliga.
            </seg>
          </u>
          <note n="52bebfbc">
            Anf. 40 SIW WITTGREN-AHL (s):
          </note>
          <u who="Q3141607" xml:id="i-be2817f7539c4e1e-1" n="06ade0b7" prev="i-f03f192bd664dec2-1">
            <seg n="77203b79">
              Herr talman! Fru statsråd! Jag blev förvånad när Carl B Hamilton
              och Göran Montan gick upp och pratade om ekonomi. Man ska ha klart
              för sig att ansökan från Göteborgs kommun och Friidrottsförbundet
              är i politisk enighet från kommunstyrelsen.
            </seg>
            <seg n="586add93">
              Det var ett väldigt bra VM i Sverige i Göteborg 1995. Friidrottsförbundet
              klarade sig inte så bra ur det. Det var väldigt många näringsidkare
              och många andra organisationer som tjänade på det. Det är därför
              vi socialdemokrater tycker att idrotten är något som hör hela
              folket till. Man kan få föreningsbidrag och man kan söka bidrag
              från staten.
            </seg>
            <seg n="676f6d66">
              Vi tycker inte att de ska gå till banken och låna pengar för
              att kunna utöva idrott. Vi tycker att det är en samhällelig uppgift.
              Om ni har en annan politisk syn på det vill jag att ni pratar
              med statsministern som säger att han och regeringen vill stödja
              idrottsevenemang till Sverige. Han kan ju inte ha menat att han
              skulle låna pengar på banken. Han måste ha menat att han var villig
              att skjuta till statliga pengar som är skattepengar. Det är jätteviktigt.
            </seg>
            <seg n="50e89c18">
              Det är också viktigt att komma ihåg, precis som Lena Adelsohn
              Liljeroth säger, att Göteborg är bra på evenemang.
            </seg>
            <seg n="0e898901">
              Men det är också bra att tala om att idrotten många gånger går
              hand i hand med näringslivet och att de är beroende av varandra.
              Och vi från Göteborg och människor från hela Sverige tycker att
              det är ett svek mot ungdomar.
            </seg>
            <seg n="5e3e0d1d">
              Jag tog det som så självklart att de flesta människor faktiskt
              kan se sambandet mellan EM, VM och idrottarna att man inte skulle
              behöva ha någon längre harang om det här i talarstolen. De som
              utnyttjar idrotten måste veta skälen. Men att den hör ihop med
              näringslivet är det inte många som tänker på. Därför tyckte jag
              att det var en bra utgångspunkt. Men det är så många andra som
              har stått upp och vittnat om hur viktigt detta är för idrotten.
              Också idrottsrörelsen har gått ut med stora rubriker om att man
              vill ha detta.
            </seg>
            <seg n="e09ab23a">
              Jag skulle bli jätteglad om Lena Adelsohn Liljeroth tillsammans
              med statsministern verkligen ville ha ett evenemang av denna storlek
              till Sverige.
            </seg>
            <seg n="8440b17b">
              Jag har tagit reda på att det inte finns några större evenemang
              som är på gång och som behöver statlig finansiering. Jag vet inte
              vad ni gjorde innan ni kom hit, men om man följer kultur- och
              evenemangssatsningarna ser man att det har hänt mycket från 1995
              och fram till nu.
            </seg>
            <seg n="0f7cc7fb">
              Andra länder stöder sina idrottare när man behöver arenor och
              så vidare. Det är ingenting som bara ett litet lag eller Sveriges
              idrottare själva i dag kan göra. Man behöver hjälp av näringslivet,
              av regeringen, av regionen och av kommunen. Det står också i regeringsdeklarationen
              att vi ska hjälpas åt på ett helt annat sätt än vad som har gjorts
              tidigare.
            </seg>
            <seg n="a6eba423">
              Detta har vår regering stött tidigare. Så jag vet inte varför
              ni inte skulle göra det. Jag vet att statsrådet har besökt Göteborg
              och har sett detta. Vädret styr vi inte över, men vi styr över
              att det blir bra evenemang. Och vi i Göteborg är bra på evenemang.
            </seg>
            <seg n="71249e6a">
              Många känner glädje, och vi är bra på att få frivilliga att ta
              ansvar och vara med. Och detta får ungdomar att växa. Låt dem
              få göra detta tillsammans med oss andra, så att vi får ett bra
              Sverige där flera är med och där flera känner en gemenskap med
              varandra och gör det till en folkfest. Det ligger i regeringens
              och i statsrådets hand att se till att det blir en folkfest som
              vi alla kan glädjas åt.
            </seg>
          </u>
          <note type="speaker" n="30e5575c">
            Anf. 41 LARS WEGENDAL (s):
          </note>
          <u who="Q6234203" xml:id="i-d9c1337bd60cc0f2-1" n="b712483b">
            <seg n="e5e9a3ab">
              Herr talman! Friidrottsförbundet lämnade in sin ansökan i fredags
              till det internationella förbundet. Det var sista dagen.
            </seg>
            <seg n="6e158fdf">
              Svensk friidrott har på alla möjliga sätt försökt komma i kontakt
              med idrottsministern efter det att regeringen hade gett sitt första
              negativa besked. Jag tycker att det är både tråkigt och anmärkningsvärt
              att idrottsministern inte har tagit sig tid förrän i går att träffa
              friidrottens företrädare. Jag tycker att det är nonchalant när
              man vet hur mycket regeringens besked betyder för denna ansökan.
            </seg>
            <seg n="84038926">
              Vi vet att det är åtta nationer som har sökt. Fyra nationer kommer
              troligtvis att rensas bort inom de närmaste två veckorna. Det
              innebär att regeringen måste komma till skott väldigt snabbt.
              I ansökan finns det nämligen en klausul där man säger att regeringen
              ännu inte har tagit definitiv ställning. Jag hoppas därför att
              regeringen i varje fall inom 14 dagar tar ställning, annars är
              det kört helt enkelt.
            </seg>
            <seg n="e3ecd01e">
              Jag tror att det är viktigt att vi konstaterar att det ekonomiskt
              är en framgång för landet som helhet med denna typ av evenemang.
            </seg>
            <seg n="ebae0e4e">
              Jag är lite bekymrad över hur idrottsministern har argumenterat.
              Hon har sagt att det ekonomiska underlaget för evenemanget inte
              är seriöst. Vad är det i underlaget som inte är seriöst? Idrottsministern
              är tveksam till det internationella förbundets spelregler för
              denna typ av evenemang. Hur menar idrottsministern att detta står
              i förhållande till idrottens självständiga ställning? Och idrottsministern
              har också tydligt antytt att kommunalrådet i Göteborg ser detta
              evenemang som något personligt och att det mer ser ut som ett
              personligt race än en idrottslig ansökan. Var det den bilden som
              idrottsministern fick när Svenska Friidrottsförbundet träffade
              ministern i går?
            </seg>
          </u>
          <note type="speaker" n="b707fa21">
            Anf. 42 EVA OLOFSSON (v):
          </note>
          <u who="Q4970993" xml:id="i-b9af33aa9c41dfaa-1" n="ad1a867e">
            <seg n="5400a237">
              Herr talman! Visst är jag glad över att ministern vet att Göteborg
              klarar av sådana här arrangemang bra. Det var ju det betyg som
              EM fick då Svenska Friidrottsförbundets ordförande sade att våra
              utländska gäster aldrig har upplevt ett mästerskap som har varit
              bättre än det som arrangerades i Göteborg. Ordföranden lyfte också
              fram att en positiv bild av staden utomlands betyder flera evenemang,
              flera turister och flera företagsetableringar.
            </seg>
            <seg n="4676ea73">
              När man talar om idrotten och att vi vill ha detta arrangemang
              så är det naturligtvis för att det är viktigt för idrotten. Det
              är viktigt för ungdomar, det är viktigt för hälsan, och det är
              viktigt för toppen och botten. Och det är viktigt att vi satsar
              på bredden samtidigt.
            </seg>
            <seg n="6cab83fa">
              Men om vi ska satsa skattepengar är det självklart inte konstigt
              att vi också visar att vi får tillbaka skattepengar och att det
              då faktiskt kan gå med vinst, och att vi visar att satsningar
              på sådana här arrangemang och på besöks- och turistnäringen i
              ett nära samarbete med näringslivet, som i Göteborg, också ger
              flera jobb. Och det förs ju en stor diskussion och debatt i dag
              om att vi ska skapa flera jobb. Vi i Vänsterpartiet vill ha flera
              jobb i offentlig sektor. Men vi vill också utveckla denna form
              av näringar för att skapa flera jobb.
            </seg>
            <seg n="2455fcff">
              Dessa arrangemang är så stora i dag att det inte är rimligt att
              säga att skattebetalarna i Göteborg ska gå in med de summor som
              det handlar om. Arrangemangen är så stora och har, som har sagts
              tidigare, så brett stöd från de länder som ansöker om att få dem
              att vi måste bestämma oss. Vill vi ha denna typ av stora arrangemang
              i Sverige eller inte? Om vi vill det måste vi också ge ett nationellt
              stöd. Och det hoppas jag att regeringen bestämmer sig för. Men
              det går inte att vänta, vilket har sagts här tidigare från talarstolen.
            </seg>
          </u>
          <note type="speaker" n="6ce6e789">
            Anf. 43 CARL B HAMILTON (fp):
          </note>
          <u who="Q6196285" xml:id="i-c7bd5e2c44f1d425-3" n="21ae7b34">
            <seg n="750cc4a1">
              Herr talman! Jag är väldigt positiv till ett VM i Göteborg år
              2011. Och jag tror att det gäller för Folkpartiet också. Men om
              man då vill ha en pålitlig kalkyl som är granskad i Finansdepartementet,
              där man gör väldigt klart vad som ligger på staten, vad som ligger
              på Göteborgs kommun, vad som ligger på hushållen i Västra Götaland,
              vad som ligger på företagen och vad som ligger på Friidrottsförbundet,
              då framställs man här som att man är motståndare och något slags
              skurk i sammanhanget. Jag tror att det är precis tvärtom. Det
              är otroligt viktigt att man ställer höga krav på de beräkningar
              som framförs. Det finns så många olika sätt att göra dessa beräkningar
              när man tar hänsyn till dessa olika grupper och deras kostnader
              och intäkter. Så det är verkligen inte bara viktigt ur skattebetalarsynpunkt
              för staten utan även för Göteborg och andra att man gör detta.
            </seg>
            <seg n="1e1ea544">
              Det är att göra idrottsrörelsen en björntjänst om man antyder
              att det inte är så noga med kalkyler och att man ser genom fingrarna
              med detta och att kalkylen inte spelar så stor roll och att huvudsaken
              är att vi får detta VM. Så kan man inte argumentera. Det blir
              fel.
            </seg>
            <seg n="c8807aba">
              Thomas Bodström talar om att investera miljoner för att få tillbaka
              miljarder. Det är Kiviks marknad. Det är inte Göteborg. Vi kan
              inte ha diskussioner på så lösa ekonomiska boliner i Sveriges
              riksdag. Då blir det oseriöst, om det inte var oseriöst från början.
              Jag tror att detta är seriöst, och jag eldas av dina anföranden.
              Jag tycker att det var jättebra. Det är precis som jag känner.
              Och jag är också född i Göteborg, och jag har också gått på Hvitfeldtska.
            </seg>
          </u>
          <note type="speaker" n="11ef096d">
            Anf. 44 GÖRAN MONTAN (m):
          </note>
          <u who="Q5626644" xml:id="i-847e1c0644f84dca-1" n="f1073a56">
            <seg n="2be5266b">
              Herr talman! I denna debatt tycks vi alla komma från Göteborg
              och hitta våra rötter.
            </seg>
            <seg n="f49c7c57">
              Vissa debattörer har verkligen tagit till storsläggan och drivit
              på med argument som man undrar om de hör hemma här. Man kunde
              nästan få intrycket att det bara är ett parti som skulle vilja
              ha detta VM till Göteborg. I själva verket är vi alla överens
              om att detta är ett idrottsevenemang som alla vill ha. Det är
              bara det att vi ställs inför en ny situation. Vi talar om väldigt
              stora pengar. Det är faktiskt väldigt stora pengar även för Berlin
              och för Tyskland som i alla fall är ett bra mycket större land
              än Sverige. Det är ett helt nytt beslut som vi måste fatta.
            </seg>
            <seg n="b18bdbdc">
              Det har här vältaligt talats om fördelarna. Jag håller med där.
              Det finns turism- och folkhälsoaspekter. Det gäller också idrottsungdomarna.
              Det är också alldeles riktigt att som, tror jag, Thomas Bodström
              sade eliten föder bredd och att man är beroende av varandra; det
              är en växelverkan. Med det som argument är vi lika intresserade
              som någon annan.
            </seg>
            <seg n="af2a9e8f">
              Med tanke på det som också beskrevs, att fristen till en första
              gallring är oerhört kort den är oerhört kort även om man börjar
              ta historien om augustibrevet och så vidare kan man, inte för
              att det är någon som beskyller Friidrottsförbundet för att vara
              oseriöst, ställa sig frågan varför inte ett mer detaljerat och
              välbearbetat underlag i form av en detaljerad budget fanns till
              hands.
            </seg>
            <seg n="e416f2c4">
              Det är fråga om mycket pengar. Vi i alliansen har det ansvaret.
              Vi driver inte en Ebberöds bank här.
            </seg>
          </u>
          <note type="speaker" n="59664a4d">
            Anf. 45 PETER PEDERSEN (v):
          </note>
          <u who="Q6039297" xml:id="i-fbed01e6e065886c-1" n="aaca7406">
            <seg n="44a66417">
              Herr talman! Jag tänker inte framställa Lena Adelsohn Liljeroth
              ensam som ansvarig i regeringen. Regeringen tar ju kollektiva
              beslut. Men lite anmärkningsvärt är det fortfarande när man i
              en regeringsförklaring så tydligt uttalar sig för internationella
              stora evenemang i Sverige inom idrotten och sedan, när ett sådant
              tillfälle dyker upp, är lite vankelmodig och inte tar chansen.
            </seg>
            <seg n="5c5791ea">
              Jag hoppas att diskussionen här i dag och den vi tidigare haft
              i medierna nu kan leda till en snabb handläggning så att den andra
              ansökan kan få ett positivt bemötande och att det blir startskottet
              för att regering, riksdag och andra intressenter tillsammans med
              en självständig idrottsrörelse kan diskutera fram en strategi
              för hur vi gemensamt och utifrån våra respektive ansvarsområden
              ska agera inför framtiden detta för att vi ska kunna vara med
              och konkurrera om de här stora evenemangen. Detta krävs alltså.
              Det handlar således om helt andra summor.
            </seg>
            <seg n="fb4f05d8">
              Jag tycker att det då är rimligt att staten och, i det här fallet,
              Göteborgs kommun kan tillförsäkra sig någon typ av tillgodogörande
              här så att de inte bara ska stå för hela risken medan till exempel
              det internationella förbundet tar hem hela vinsten. Det tycker
              inte jag är en rimlig ordning. Men kanske kan vi stärka den svenska
              idrottsrörelsens möjligheter att behålla en del av intäkterna
              genom ett bra samarbete. Det vore bra om vi kunde få ett besked
              om att det är regeringens avsikt att verka i den riktningen.
            </seg>
            <seg n="ab86cf29">
              När det gäller detta med bredd, topp etcetera tycker jag att
              det är självklarheter som inte behöver sägas här. Vi behöver se
              duktiga tjejer och killar lyckas på idrottsarenorna. Det kommer
              att locka till sig nya människor unga killar och tjejer som vill
              börja med tennis, friidrott och så vidare.
            </seg>
            <seg n="3d66f19c">
              Man kan säga så här: Om vi vill vinna på upploppet kan vi svenskar
              inte sätta oss ned i kurvan och diskutera och ha sammanträde medan
              de andra springer i mål. Inte heller kan den som har en avgörande
              serve i en tennismatch stå och fundera. Man måste våga lite i
              det avgörande läget. Man måste våga vinna. Det är precis det jag
              tycker att vi nu ska göra. Vi ska våga vinna och ta hem det här
              mästerskapet år 2011 eller år 2013.
            </seg>
          </u>
          <note type="speaker" n="f2435525">
            Anf. 46 HANS ROTHENBERG (m):
          </note>
          <u who="Q378195" xml:id="i-5d681655849e96e6-0" n="838a8242">
            <seg n="16deab26">
              Herr talman! Nu har alla vittnat om att de är göteborgare. Jag
              kan garantera att också jag är det, och jag är stolt över det.
            </seg>
            <seg n="1c89f895">
              Jag var väldigt stolt år 1995 när det var friidrotts-VM. Tyvärr
              är jag inte lika stolt över det resultat som Friidrottsförbundet
              i många långa år efteråt fick dras med. Och jag var stolt år 1992
              när vi hade fotbolls-EM, och finalen var i Göteborg. Som göteborgare
              finns det anledning att vara stolt ganska ofta; det kan vi konstatera.
            </seg>
            <seg n="a6314387">
              Men det här är också en angelägenhet för Sverige och faktiskt
              också för länder runtomkring Sverige, för det här är ett evenemang
              av en sådan kaliber och en sådan storlek att det berör många flera
              än bara de närmast inblandade.
            </seg>
            <seg n="198dc83e">
              Ett evenemang av den här storleken bygger upp en självkänsla.
              Det bygger upp kommande framgångar och genererar, som alla har
              konstaterat, flera arbeten, moms, skatter och intäkter.
            </seg>
            <seg n="319cd7fb">
              Jaha, men då är det väl inga problem, utan då är det väl bara
              att ösa in pengarna. Ja, men vilka krav ska vi ställa? Vi i Sveriges
              riksdag har faktiskt ett ansvar för att fatta beslut om att i
              det här sammanhanget gäller det framför allt regeringen ställa
              upp med garantier. Vi har ett ansvar för att se hur mycket pengar
              vi är beredda att sätta till för att känna oss nöjda och få en
              stärkt självkänsla och för att kunna vara stolta för lång tid
              framöver.
            </seg>
            <seg n="9802fa95">
              Är det 10 miljoner kronor som ett sådant här evenemang är värt?
              Det var ju det som garantibeloppet för friidrotts-EM i år landade
              på. Eller är det värt 250 miljoner kronor, alltså en kvarts miljard,
              eller kanske 1 miljard kronor? Var går gränsen? Var ska man sätta
              världsrekord? Ja, hellre sätta världsrekord på trestegsbanan än
              att sätta världsrekord i ekonomiskt övertramp.
            </seg>
            <seg n="b07f8fa0">
              Jag vill också känna ett ansvar för denna kammare och de beslut
              som kommer och för de aktiva och alla berörda i näringarna liksom
              för idrottsmännen när det gäller att det beslut som kommer får
              bra förutsättningar och att det finns goda kalkyler. Detta är
              ett ansvar som vi har gentemot skattebetalarna.
            </seg>
            <seg n="996c6f32">
              Vi ska veta att de pengar som pytsas in i det här också kommer
              tillbaka. Det finns exempel som noterats tidigare i debatten på
              arrangörer som har gått bet och som surt fått betala under en
              lång tid efteråt. Det är min absoluta förhoppning att vi kommer
              att se ett friidrotts-VM i Göteborg, sannolikt år 2013. Men det
              skulle vara väldigt trevligt om det kunde komma år 2011.
            </seg>
            <seg n="2f5bd3a1">
              Min förhoppning är att den ansökan som i dag är inne för behandling
              hos regeringen håller en sådan kvalitet och är ett så bra underlag
              att regeringen kan fatta beslut om att antingen på egen hand eller
              också tillsammans med region, kommun eller andra aktörer vara
              med och lägga grunden för detta. Jag vill känna mig stolt som
              svensk och som deltagare i att fatta beslut inför kommande evenemang
              på riktiga grunder. Min förhoppning är alltså att vi ses på läktaren
              inom några år. Då ska det, som sagt, vara rekord av annat slag
              än överbud.
            </seg>
          </u>
          <note type="speaker" n="eded97f5">
            Anf. 47 Statsrådet LENA ADELSOHN LILJEROTH (m):
          </note>
          <u who="unknown" xml:id="i-77d3e0360665447e-0" n="f6b6bf09">
            <seg n="b7b5e049">
              Herr talman! Det ser ut som att debatten kommer att fortsätta
              efter uppehållet strax. Det här kan man se som en tävling i vem
              som mest av alla älskar idrott och Göteborg.
            </seg>
            <seg n="0298e3db">
              Lars Wegendal kallade mig nonchalant och sade att jag först i
              går valde att träffa Svenska Friidrottsförbundet. I så fall är
              det, Lars Wegendal, lite nonchalant att inte ta reda på fakta.
              Jag har träffat Svenska Friidrottsförbundet vid två tillfällen.
              Jag har också haft telefonkontakter med dem om båda dessa ansökningar.
              Vi har haft ett resonemang kring det här. Det är icke så att jag
              inte lyssnar eller inte tar del av det här.
            </seg>
            <seg n="03b879bc">
              Det är inte fråga om vem det nu var som tog upp det i debatten,
              kanske Thomas Bodström att jag säger att Svenska Friidrottsförbundet
              är oseriöst. Det sade jag inte. Jag sade att Socialdemokraterna
              varit oseriösa. Jag sade också att den ansökan som låg inne faktiskt
              inte kunde behandlas som ett fullständigt underlag därför att
              de sidor som skulle handla om budgeten i stort sett var tomma.
              Det fanns bara en bruttosiffra, ingen fråga om hur det här skulle
              finansieras.
            </seg>
            <seg n="eddbf27d">
              Det här är ett paradigmskifte. Jag lovar och kan ta gift på att
              hade det varit den motsatta situationen, att Thomas Bodström satt
              som idrottsminister i en socialdemokratisk regering, skulle precis
              samma diskussion ha uppstått. Jag tror att ni skulle ha haft precis
              samma resonemang som vi och ha valt att invänta sittande utredning.
              Sedan kan man tycka att det är oerhört svenskt och tråkigt jag
              vet att det är många som tycker det att börja tala om utredningar.
              Men det är så vi ofta fungerar här i synnerhet när det talas om
              att det ska komma ett helt nytt system.
            </seg>
            <seg n="df03aa1c">
              Flera har också talat om idrottens betydelse för hälsan hos barn
              och ungdomar. Det är bara att understryka att det är så. Det är
              också därför som regeringen i budgeten lägger 500 miljoner kronor
              extra på svensk idrott. Vi har nämligen i hög grad uppfattat signalerna,
              inte minst från Riksidrottsförbundet, om de köer som finns. Barn
              och unga vill komma. De vill få träning och tider och vill pröva
              nya idrotter. Men det har inte funnits tider, hallar och tränare.
              Det är precis därför vi gör denna satsning, och detta är inte
              något som står i strid med det andra.
            </seg>
            <seg n="c83c744a">
              När det gäller Göteborgs stad sade någon att det finns en enighet
              i kommunstyrelsen. Den enigheten har vi inte sett av. Det finns
              en förmodan . Göran Johansson stod som undertecknare av det brev
              som det tidigare talats om och som gick till Fredrik Reinfeldt
              och Göran Persson under valrörelsen ett brev som Göran Johansson
              och Friidrottsförbundets ordförande Yngve Andersson undertecknat.
            </seg>
            <seg n="5a0a38c1">
              Men det finns inget beslut i Göteborgs kommunstyrelse som vi
              har sett. Det finns ingen försäkran om att Göteborgs stad eller
              Västra Götalandsregionen är beredd att ställa upp och satsa pengar.
              Det finns ingenting, det finns inget papper om det alls. Det kanske
              kommer, men vi har inte sett det ännu.
            </seg>
            <seg n="f59cbbc1">
              Sedan är det också, precis som Peter Pedersen var inne på, ett
              helt nytt system nu. Det internationella friidrottsförbundet tar
              i princip inga risker alls. Arrangören ska stå alla risker, betala
              allt uppehälle, alla resor, allting som kan vara förknippat med
              very important person och med very, very important person , som
              man skriver. Arrangören får stå i stort sett alla risker, och
              tolkningsföreträdet ligger någon annanstans.
            </seg>
            <seg n="b132cae2">
              Det är ingen rolig utveckling, och det här är någonting som kom
              i och med ansökan från Berlin. Vi sitter med ett helt nytt system,
              och då är det ännu viktigare att försöka hitta riktlinjer för
              hur vi ställa oss till detta. Det handlar visst om turism, och
              det handlar lika mycket om idrott. Det handlar om att sälja Sverige,
              men vi kan inte plötsligt säga: Ja, vi frångår alla regler, för
              det här är så pass spännande att staten satsar en kvarts miljard
              kronor på det här i stället för på annat som skulle göras, trots
              att vi inte har några garantier. Det här bygger dessutom på en
              budget för 2009, och det kan dra i väg vart som helst.
            </seg>
            <seg n="8dd2da42">
              Det är inte viljan som saknas, men vi måste ha klara spelregler
              för hur det här ska fungera, inte minst av rättviseskäl gentemot
              alla andra förbund som kommer att undra varför de inte får några
              pengar.
            </seg>
          </u>
          <note n="6056757c">
            Ajournering
          </note>
          <note n="9cc6c783">
            Kammaren beslutade kl. 16.01 på förslag av talmannen att ajournera
            förhandlingarna till kl. 18.00.
          </note>
          <u who="unknown" xml:id="i-773dfaa453834884-0" n="f6b6bf09">
            <seg n="2c0674a2">
              Återupptagna förhandlingar
            </seg>
          </u>
          <note n="18e831b3">
            Förhandlingarna återupptogs kl. 18.00.
          </note>
          <note n="47177369">
            9 § (forts.) Svar på interpellationerna 2006/07:97 och 102 om
            främjande av idrottsevenemang i Sverige
          </note>
          <note type="speaker" n="4fa0634a">
            Anf. 48 THOMAS BODSTRÖM (s):
          </note>
          <u who="Q3141607" xml:id="i-f03f192bd664dec2-2" n="06ade0b7" next="i-be2817f7539c4e1e-2">
            <seg n="2fcb4073">
              Fru talman! Före ajourneringen kl. 16 var det mycket tal om vem
              som har mest anknytning till Göteborg. Jag kanske är den ende
              av alla oss åtta eller nio debattörer som inte är född i Göteborg.
              Därför är jag också den ende som är helt objektiv, och därför
              vill jag ur objektivitetens synvinkel säga att regeringen bör
              stödja ett VM i Göteborg. Det är nämligen ett viktigt idrottsevenemang
              som skulle få stor betydelse för Sverige framöver.
            </seg>
            <seg n="ea3479db">
              De länder som vi i praktiken konkurrerar med är Ryssland och
              Spanien. Jag kan nämna att Putin redan har engagerat sig för att
              VM ska komma till Ryssland. Vi kräver att den svenske statsministern
              Fredrik Reinfeldt engagerar sig djupare och framför allt börjar
              svara på brev. Det krävs ett ordentligt engagemang. För honom
              kanske det finns andra frågor, men detta är väldigt viktigt för
              svensk idrotts skull. Lena Adelsohn Liljeroth har på väldigt kort
              tid fått sitt inte bara första riktigt stora beslut att fatta
              utan kanske det största beslut som hon kommer att fatta under
              hela mandatperioden.
            </seg>
            <seg n="0d50af55">
              Avslutningsvis hoppas jag verkligen att du gör allt du kan för
              att påverka Finansdepartementet jag vet att det inte alltid är
              enkelt så att de nu ställer upp och att du får med ett engagemang
              från statsministern, så att Sverige i vart fall kan ställa upp
              som kandidat. Vi vet nämligen inte om regeringen ställer upp här.
              Vi vet inte om det är Sverige som kommer att vara det land som
              får arrangera friidrotts-VM. Men det som vi vet är att ska vi
              ha någon som helst möjlighet och chans att klara detta, måste
              regeringen gå in med det stöd som behövs för det som skulle utgöra
              en så oerhört viktig del för svensk idrott.
            </seg>
            <seg n="658a613a">
              Loppet är inte kört på något sätt. Det finns gott om tid, det
              har tillsatts en ny utredning, vad jag förstår, och ärendet bereds
              på Regeringskansliet, så jag har ändå hopp om att regeringen kommer
              på bättre tankar och ger det stöd som behövs.
            </seg>
            <seg n="0a5cf818">
              Tack för en bra och trevlig debatt.
            </seg>
          </u>
          <note n="6b830a81">
            Anf. 49 SIW WITTGREN-AHL (s):
          </note>
          <u who="Q3141607" xml:id="i-be2817f7539c4e1e-2" n="06ade0b7" prev="i-f03f192bd664dec2-2">
            <seg n="755a8bfa">
              Fru talman! Före ajourneringen var det mycket prat om ifall man
              är göteborgare eller inte. Jag är göteborgare och jag vet att
              många i Göteborg har ett stort engagemang för denna fråga. Jag
              vet att hela näringslivet och många näringsidkare alla är inte
              partivänner till mig har ett stort engagemang och väntar på att
              få ett besked från staten.
            </seg>
            <seg n="4abade51">
              Vad jag har försökt att göra här i dag är att påvisa att detta
              är en angelägenhet för hela Sverige och inte enbart för Göteborg.
              Jag har också utgått ifrån att detta inte är någon partipolitisk
              fråga. Därför blev jag lite konfunderad när ministern sade att
              hon inte hört något från Moderaterna i Göteborg. Jag vet att kommunalrådet
              Jan Hallberg från Moderata samlingspartiet i Göteborg, som sitter
              i kommunstyrelsen, och Göran Johansson, som är kommunalråd och
              ordförande i kommunstyrelsen, kommer att uppvakta statsrådet i
              morgon. Jag vill alltså betona att det är en politiskt enig kommunstyrelse
              som står bakom detta.
            </seg>
            <seg n="6add5677">
              Det är viktigt att vi får dessa garantier. Det är viktigt för
              Göteborg och för Sverige. Lena Adelsohn Liljeroth säger att beslutsunderlaget
              inte är riktigt. Jag kan inte stå här och säga om det är riktigt
              eller inte, för jag har inte läst det. Men vad jag vet omfattar
              det många sidor.
            </seg>
            <seg n="506363db">
              Vi har haft VM och EM tidigare. Jag tycker att det är bra att
              Lena Adelsohn Liljeroth har tagit denna kontakt med Riksidrottsförbundet
              för en kartläggning, att det finns en öppning för de vederbörliga
              garantierna för att vi ska kunna få ha detta arrangemang i Göteborg
              och att frågetecknen rätas ut.
            </seg>
            <seg n="eed90d0d">
              Jag har inte fått något svar på vad Fredrik Reinfeldt menade
              när han sade att han skulle stödja stora idrottsevenemang i Sverige.
              Det finns nämligen inget annat evenemang att få till Sverige inom
              överskådlig tid, så jag undrar: Vad menade han egentligen?
            </seg>
          </u>
          <note type="speaker" n="5b906d86">
            Anf. 50 HANS ROTHENBERG (m):
          </note>
          <u who="Q378195" xml:id="i-5d681655849e96e6-1" n="838a8242">
            <seg n="7ce38272">
              Fru talman! Jag tycker att det är utomordentligt sympatiskt att
              en sådan här fråga som engagerar så många människor blir föremål
              även för en debatt i riksdagen.
            </seg>
            <seg n="03dddd98">
              Det är intressant att det alltid är diskutabelt när man ska ta
              bort pengar ur en statsbudget, när man till exempel ska sänka
              en skatt med 250 miljoner. Ska man däremot föra till pengar i
              något sammanhang, verkar det som om den gamla majoriteten och
              Socialdemokraterna alltid tycker att kranarna gärna får öppnas.
              I så fall undrar jag bara: Varför får vi inget OS i Östersund
              inom överskådlig tid? Det är faktiskt inte mer än två år sedan
              som dåvarande finansministern Bosse Ringholm och därmed regeringen
              sade nej tack till att stödja en ansökan om OS i Östersund.
            </seg>
            <seg n="530c6751">
              Jag har själv erfarenhet av besöksnäringen, där jag har arbetat
              under många år, och vet vilket spel som finns inte alltid i det
              mest offentliga rummet när det handlar om att förhandla med organisationer
              och uppdragsgivare som vill lansera stora evenemang på en ort.
              Jag vet att det krävs mycket arbete bakom kulisserna, tyvärr.
              Det gäller bara att se till att det sköts med den snygghet som
              vi i Sverige och Göteborg tidigare har lyckats väldigt väl med.
            </seg>
            <seg n="121fc746">
              Jag tror framför allt att det är viktigt att vi som kommer från
              Göteborg går hem till våra respektive majoriteter röda, orange,
              blå och lite spräckliga i kommun och region och där försöker hitta
              lämpliga, konstruktiva lösningar som tillsammans med ett statligt
              stöd ska kunna göra det möjligt att få ett VM i friidrott till
              Göteborg inom överskådlig tid. Låt oss göra det tillsammans, för
              alla ska ju med.
            </seg>
          </u>
          <note type="speaker" n="fded78ec">
            Anf. 51 Statsrådet LENA ADELSOHN LILJEROTH (m):
          </note>
          <u who="unknown" xml:id="i-77d3e0360665447e-1" n="f6b6bf09">
            <seg n="ea7ffc89">
              Fru talman! Det är roligt att några är kvar i diskussionen här.
            </seg>
            <seg n="d1a07e0c">
              Vad menade Fredrik Reinfeldt, frågade Siw Wittgren-Ahl alldeles
              nyss. Han menade just det att vi vill ha flera internationella
              evenemang i Sverige, såväl idrottsliga som kulturella och kanske
              också andra.
            </seg>
            <seg n="e84694ad">
              Utredningen, som vi nu har diskuterat fram och tillbaka här,
              tillsattes av den förra regeringen för ett år sedan. Den fick
              ett tilläggsdirektiv så sent som en vecka före valet. Tilläggsdirektivet
              gällde just detta med idrott och kultur, för den ursprungliga
              utredningen handlade egentligen bara om turismen. Därför vill
              jag återupprepa det som jag har sagt tidigare, att om det hade
              varit en socialdemokratisk regering hade de suttit i precis samma
              situation. Och ingen kan få mig att tro att de skulle ha satsat
              en kvarts miljard kronor på detta på det underlag som vi hade
              och som inte var fullt tillfredsställande. Det var faktiskt inte
              det.
            </seg>
            <seg n="d2884142">
              Det finns gott om tid, säger Siw Wittgren-Ahl. Nej, det finns
              inte gott om tid. Det har funnits gott om tid. Det har funnits
              gott om tid för Göteborgs region och Göteborgs stad att föra ordentliga
              diskussioner, såväl med den förra idrottsministern som med Svenska
              Friidrottsförbundet, om hur man vill satsa.
            </seg>
            <seg n="15892a6a">
              Nu kommer de upp till departementet i morgon. Jag har pratat
              med Göran Johansson i telefon redan för ett antal veckor sedan,
              när det här var aktuellt. Det har fortfarande inte kommit ett
              enda papper från Göteborg som på något sätt bekräftar att de är
              villiga att ställa upp och hur mycket pengar de i så fall är beredda
              att satsa. I alla övriga sammanhang nu bortser jag från Berlin,
              för det är ett specialfall som är mycket märkligt har regionerna
              gått in och satsat på alla möjliga olika sätt ihop med sponsorer.
              Här förväntar man sig att staten plötsligt ska satsa 250 miljoner
              kronor. Det är något nytt. Det är därför vi har den här utredningen.
            </seg>
            <seg n="746ecd70">
              Jag kan bara konstatera att det är väldigt olyckligt att detta
              har sammanfallit med det här skiftet och kommit när utredningen
              fortfarande arbetar. För viljan står fast. Göteborg kommer att
              ha konståknings-VM 2008. Det är säkert en jättebegivenhet. Vi
              har alpint i Åre i februari. Det blir skidskytte i Östersund.
              Till och med dragkamparna i Stenungsund har hört av sig och vill
              ha en miljon av staten som stöd för VM, tror jag att det är, 2008.
              Nu säger jag inte att detta är de stora sakerna, men det är mycket
              som händer.
            </seg>
          </u>
          <note n="68888fb6">
            Överläggningen var härmed avslutad.
          </note>
          <note n="e7d2ede3">
            10 § Anmälan om inkomna uppteckningar från EU-nämndssammanträde
          </note>
          <note n="38a8e1b4">
            Tredje vice talmannen anmälde att uppteckningar från EU-nämndens
            sammanträde fredagen den 17 november inkommit.
          </note>
          <note n="5bf5e272">
            11 § Hänvisning av ärenden till utskott
          </note>
          <note n="b06c635f">
            Föredrogs och hänvisades
          </note>
          <note n="fcafa60d">
            12 § Förnyad bordläggning
          </note>
          <note n="e91cf686">
            Föredrogs och bordlades åter
          </note>
          <note n="5ad44481">
            13 § Bordläggning
          </note>
          <note n="d4fd7241">
            Anmäldes och bordlades
          </note>
          <note n="54b53be6">
            14 § Anmälan om interpellationer
          </note>
          <note n="183d5d80">
            Anmäldes att följande interpellationer framställts
          </note>
          <note n="dbf694ce">
            den 4 december
          </note>
          <note n="ccd29d6e">
            Josefin Brink
          </note>
          <note n="31f0362e">
            den 5 december
          </note>
          <note n="d64d68d9">
            Karin Åström
          </note>
          <note n="df3a4c24">
            Veronica Palm
          </note>
          <u who="unknown" xml:id="i-773dfaa453834884-1" n="f6b6bf09">
            <seg n="92b3fad4">
              Barbro Westerholm
            </seg>
          </u>
          <note n="8d9b3846">
            Interpellationerna redovisas i bilaga som fogats till riksdagens
            snabbprotokoll tisdagen den 12 december.
          </note>
          <note n="b12a4a7b">
            15 § Anmälan om frågor för skriftliga svar
          </note>
          <note n="dec7c174">
            Anmäldes att följande frågor för skriftliga svar framställts
          </note>
          <note n="dbf694ce">
            den 4 december
          </note>
          <note n="451b891c">
            Helena Bouveng
          </note>
          <note n="3cdb9206">
            Ulf Sjösten
          </note>
          <note n="96ac5b99">
            Cecilia Widegren
          </note>
          <note n="451b891c">
            Helena Bouveng
          </note>
          <note n="9aa7b612">
            Catharina Bråkenhielm
          </note>
          <note n="96ac5b99">
            Cecilia Widegren
          </note>
          <note n="9698cbe0">
            Håkan Juholt
          </note>
          <note n="31f0362e">
            den 5 december
          </note>
          <note n="df3a4c24">
            Veronica Palm
          </note>
          <note n="effeb5dc">
            Jan Ertsborn
          </note>
          <note n="a1be834e">
            Hans Linde
          </note>
          <note n="de7e793f">
            Krister Örnfjäder
          </note>
          <note n="29c5c820">
            Liselott Hagberg
          </note>
          <note n="a9aea341">
            Hans Wallmark
          </note>
          <note n="a1be834e">
            Hans Linde
          </note>
          <note n="c4c95d89">
            Mats Johansson
          </note>
          <note n="30befd86">
            Frågorna redovisas i bilaga som fogats till riksdagens snabbprotokoll
            tisdagen den 12 december.
          </note>
          <note n="38246efe">
            16 § Anmälan om skriftligt svar på fråga
          </note>
          <note n="bedaf69d">
            Anmäldes att skriftligt svar på följande fråga inkommit
          </note>
          <note n="dbf694ce">
            den 4 december
          </note>
          <note n="eb36aaa4">
            Berit Andnor
          </note>
          <note n="9d753ab1">
            Svaret redovisas i bilaga som fogats till riksdagens snabbprotokoll
            tisdagen den 12 december.
          </note>
          <note n="9dc1c6c3">
            17 § Kammaren åtskildes kl. 18.10.
          </note>
          <note n="373b15bc">
            Förhandlingarna leddes
          </note>
          <note n="9dcce108">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
